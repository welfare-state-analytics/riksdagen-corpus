<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--20</head>
          <docDate when="1992-11-10">1992-11-10</docDate>
        </div>
      </front>
      <body>
        <div>
          <note>
            1 § Svar på fråga 1992/93:133 om försöksverksamheten med livvaktsskydd
            m.m.
          </note>
          <note>
            Anf. 1 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Britta Bjelle har frågat mig vad jag avser göra för
            att de anvisade medlen för försöksverksamheten med livvaktsskydd
            för hotade kvinnor skall komma till användning.
          </note>
          <note>
            Låt mig först ge en kort bakgrundsbeskrivning.
          </note>
          <note>
            Den 1 juli 1992 inleddes inom polisen på regeringens uppdrag
            en försöksverksamhet med livvaktsskydd för särskilt hotade kvinnor
            på fyra olika platser i landet. Regeringen fördelade sammanlagt
            10 miljoner kronor för den verksamheten. Rikspolisstyrelsen har
            tidigare i år tagit fram ca 280 s.k. trygghetsväskor för våldshotade
            kvinnor. Rikspolisstyrelsen har vidare gett en polischef i uppdrag
            att ansvara för dessa frågor på riksplanet.
          </note>
          <note>
            Trygghetsväskorna är nu fördelade över alla län.
          </note>
          <note>
            Polisen avgör, i samråd med den hotade kvinnan, vilka åtgärder
            som behövs för att ge det bästa möjliga skyddet.
          </note>
          <note>
            Polisen har under hösten, i samarbete med
          </note>
          <note>
            Riksorganisationen för kvinnojourer i Sverige
          </note>
          <note>
            (ROKS), gått ut och informerat om försöksverksamheten och om
            trygghetsväskorna.
          </note>
          <note>
            Det är inte minst viktigt att nå de kvinnor som i dag kanske
            inte ens har polisanmält de brott som de blivit utsatta för.
          </note>
          <note>
            När det först gäller trygghetsväskorna är det enligt uppgift
            från polisen stor efterfrågan på dessa. I flera län har mer än
            hälften av de tilldelade väskorna lämnats ut till hotade kvinnor.
            I något län har väskorna t.o.m. tillfälligt tagit slut.
          </note>
          <note>
            När det sedan gäller livvaktsskyddet vill jag bara säga att för
            närvarande står en kvinna under beskydd inom ramen för försöksverksamheten.
          </note>
          <note>
            Tidigare i höst har ytterligare en kvinna haft livvaktsskydd.
            Det skedde inom ramen för polisens allmänna skyldighet att skydda
            människor som utsätts för brott. De närmare omständigheterna i
            dessa fall kan jag självfallet inte gå in på.
          </note>
          <note>
            Mot bakgrund av detta vill jag som svar på Britta
          </note>
          <note>
            Bjelles fråga säga att det dess värre visar sig att de anvisade
            resurserna både är nödvändiga och kommer till användning, trots
            att inte mer än drygt fyra månader av försöksperioden ännu har
            gått.
          </note>
          <note type="speaker">
            Anf. 2 BRITTA BJELLE (fp):
          </note>
          <note>
            Fru talman! Jag vill tacka justitieministern för svaret. Skälet
            till att jag ställde denna fråga är att det, har visat sig att
            efterfrågan på det livvaktsskydd som i dag erbjuds är liten.
          </note>
          <note>
            Man kan peka på att det finns flera underlag som visar att det
            egentligen finns ett behov. Som ett exempel kan man nämna att
            900--1 000
          </note>
          <note>
            besöksförbud är utfärdade i Sverige. Besöksförbud utfärdas bara
            för att skydda utsatta kvinnor -- det handlar ju huvudsakligen
            om kvinnor. Bland dessa
          </note>
          <note>
            900--1 000 utfärdade besöksförbud måste det finnas en och annan
            kvinna som är särskilt trakasserad och som har det extra svårt
            och som borde kunna få livvaktsskydd.
          </note>
          <note>
            Jag skall nämna ett annat exempel. 1989 dog 47
          </note>
          <note>
            kvinnor på grund av mord, dråp eller misshandel.
          </note>
          <note>
            Denna grupp är ganska konstant år från år. Bland de kvinnor som
            varje år dör på grund av våld, måste det också finnas en och annan
            kvinna som man kanske kunde rädda livet på med hjälp av det livvaktsskydd
            som ändå var tänkt i försöksverksamheten.
          </note>
          <note>
            Kvinnorna på kvinnojourerna hjälpte förra året
          </note>
          <note>
            1 370 kvinnor till ett tillfälligt boende. Jag tror att kvinnor
            inte lämnar sina hem om det inte är för att fly från våld och
            misshandel.
          </note>
          <note>
            Denna genomgång visar att det finns väldigt många utsatta kvinnor.
            Eftersom dessa finns, borde det också finnas en efterfrågan på
            livvaktsskydd. Jag tror att det finns två orsaker till att denna
            efterfrågan inte finns, och jag skall nämna en. Jag tror att det
            skulle vara annorlunda om polisen själv tog mer aktiv del och
            själv såg till att kvinnor fick hjälp, eftersom en trakasserad
            kvinna inte orkar ta ett eget initiativ.
          </note>
          <note>
            Anf. 3 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Beträffande det som Britta Bjelle säger om polisens
            aktivitet, vill jag säga att det i dag inom polisen finns en medvetenhet
            på ett annat sätt än tidigare. Dessutom har vi sett till att få
            till stånd utökad och särskild utbildning för att ytterligare
            öka medvetenheten.
          </note>
          <note>
            När det gäller livvaktsskyddet har vi varit överens om att man
            skall ta till det i de extrema situationer som man inte kan klara
            av på annat sätt. Det innebär ju ett mycket stort ingrepp för
            kvinnan att ha livvakt. Därför är det positivt att vi också har
            kommit i gång med trygghetspaketen, och på dessa är det en stor
            efterfrågan.
          </note>
          <note>
            Jag vill också peka på att livvaktsskyddet och trygghetspaketen
            inte skall, och aldrig kan, ersätta kvinnojourerna. Samtidigt
            är det viktigt att vi har en ordentlig information. Det har också
            i samverkan med kvinnojourerna genomförts information under hösten,
            så att kvinnor som verkligen behöver livvaktsskyddet också skall
            känna till att det finns.
          </note>
          <note type="speaker">
            Anf. 4 BRITTA BJELLE (fp):
          </note>
          <note>
            Fru talman! Jag tycker att trygghetspaketen är bra.
          </note>
          <note>
            Jag håller med justitieministern om att de har fått genomslag
            och att det verkar som om de är kända.
          </note>
          <note>
            Men en kvinna som är tillräckligt misshandlad och tillräckligt
            åtgången för att i grunden kunna få livvaktsskydd, är helt passiviserad.
          </note>
          <note>
            Om man har mött några riktigt misshandlade kvinnor, vet man att
            de inte klarar att ta ett eget initiativ för att begära t.ex.
            livvaktsskydd. De är för illa åtgångna för det. Jag menar därför
            att polisen, som ofta känner till vilka som är de mest utsatta
            kvinnorna i sitt distrikt, har ett ansvar att ta ett eget initiativ
            och se till att en kvinna som kanske riskerar att dö, får det
            skydd som behövs.
          </note>
          <note>
            Jag tycker att det är litet beklämmande att det pågår en försöksverksamhet
            med livvaktsskydd men som inte har fått någon effekt. Min fråga
            till justitieministern är om det inte finns något som man kan
            göra för att få i gång denna försöksverksamhet, eftersom den i
            dag uppenbarligen inte är i gång.
          </note>
          <note>
            Anf. 5 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Vi skall komma ihåg att riksdagen har anslagit 10
            miljoner kronor till försöksverksamheten. 10 miljoner kronor räcker
            inte särskilt långt. Det var i och för sig inte heller avsikten.
            Detta var tänkt för de extrema fallen.
          </note>
          <note>
            Men vi kan konstatera att två kvinnor under de gångna fyra månaderna
            har erhållit livvaktsskydd.
          </note>
          <note type="speaker">
            Anf. 6 BRITTA BJELLE (fp):
          </note>
          <note>
            Fru talman! Jag skall inte förlänga denna debatt, men jag skall
            bara påminna om att jag tror att det finns en del att göra. Jag
            tror fortfarande att polisen skulle kunna ta litet mer egna initiativ
            i detta sammanhang, så att vi får en försöksverksamhet, där pengarna
            går till dem som verkligen behöver skydd. Jag tror nämligen att
            det finns kvinnor som behöver denna typ av skydd.
          </note>
          <note>
            Det vore olyckligt om denna verksamhet rullade på under hela
            året och om det sedan visade sig att man inte har gett de kvinnor
            livvaktsskydd som kanske skulle ha behövt det på grund av att
            dessa kvinnor inte har haft kraft nog att begära skyddet och att
            polisen inte har tagit det initiativ som jag tycker att de borde
            ta.
          </note>
          <note>
            Överläggningen var härmed avslutad.
          </note>
          <note>
            2 § Svar på fråga 1992/93:136 om reglerna om kroppsvisitation
            och kroppsbesiktning
          </note>
          <note>
            Anf. 7 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Kent Carlsson har frågat mig om regeringen är beredd
            att lägga fram förslag om ändring i rättegångsbalken som jämställer
            män och kvinnor, dvs. att kroppsvisitation eller kroppsbesiktning
            av män inte får verkställas eller bevittnas av annan än man, läkare
            eller legitimerad sjuksköterska.
          </note>
          <note>
            Mitt svar är ja!
          </note>
          <note>
            Inom kort kommer jag att föreslå att regeringen remitterar ett
            förslag till Lagrådet om vissa ändringar i rättegångsbalken beträffande
            reglerna om just kroppsvisitation och kroppsbesiktning.
          </note>
          <note>
            Bl.a. kommer där att föreslås att kroppsbesiktning och kroppsvisitation,
            med undantag för undersökning av väskor och dylikt, endast får
            utföras eller bevittnas av någon av samma kön som den som undersöks.
            Med andra ord får kvinnor endast undersökas av kvinnor och män
            endast undersökas av män, enligt förslaget. Dock kommer det inte
            att föreslås några ändringar vad gäller läkares och sjuksköterskors
            möjligheter att oavsett könstillhörighet utföra och bevittna ifrågavarande
            undersökningar.
          </note>
          <note type="speaker">
            Anf. 8 KENT CARLSSON (s):
          </note>
          <note>
            Fru talman! Jag tackar justitieministern för det här positiva
            svaret. Jag vill bara förklara bakgrunden till frågan.
          </note>
          <note>
            Delvis handlar frågan om en princip. Man skall behandla de två
            könen på likartat sätt. Men det finns och har också funnits problem
            med de här paragraferna. Det handlar kanske inte så mycket om
            svenska män, utan det handlar om utländska medborgare som anhålls
            eller häktas. Deras kulturella bakgrund har gjort att de har litet
            svårt att tänka tanken att de kan bli visiterade av en kvinna.
            Detta har tyvärr också använts i visst trakasserande syfte.
          </note>
          <note>
            Man skall inte överdriva det problem som har varit.
          </note>
          <note>
            Men bara det att detta drabbar en person tycker jag är skäl nog
            att ställa den här frågan.
          </note>
          <note>
            Jag tycker, som sagt, att justitieministerns svar är föredömligt
            rakt, till skillnad från andra svar som jag har fått under årens
            lopp. Jag vill med det tacka, och jag kommer att följa frågan
            när propositionen kommer.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1992/93:142 om beläggningen på kriminalvårdsanstalterna
            m.m.
          </note>
          <note>
            Anf. 9 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Birthe Sörestedt har frågat mig vilka åtgärder jag
            ämnar vidta i anledning av den aktuella beläggningssituationen
            vid kriminalvårdsanstalter och häkten.
          </note>
          <note>
            Beläggningsnivån vid kriminalvårdsanstalterna har under senare
            år varit i stort sett oförändrad. Detta har även gällt under första
            halvåret 1992. Under tiden augusti--oktober har det skett en kraftig
            uppgång samtidigt som ett antal anstaltsplatser varit stängda
            för ombyggnad. Den 1 oktober var beläggningen vid anstalterna
            i genomsnitt 100 % av antalet tillgängliga platser. Självfallet
            innebär detta problem för kriminalvården.
          </note>
          <note>
            Enligt uppgift från Kriminalvårdsstyrelsen har dock ett antal
            av de stängda platserna nu åter tagits i bruk och styrelsen bedömer
            att situationen fram till årsskiftet kan klaras med tillgängliga
            resurser.
          </note>
          <note>
            Den högsta beläggningen vid kriminalvårdsanstalterna infaller
            emellertid normalt under månaderna januari till april.
          </note>
          <note>
            Styrelsen planerar därför att öppna ett 100-tal reservplatser
            samt att vid behov inrätta ytterligare
          </note>
          <note>
            200--300 öppna platser genom att anordna provisoriska baracker
            vid vissa anstalter.
          </note>
          <note>
            Härigenom bör enligt styrelsen beläggningen kunna hållas på en
            godtagbar nivå.
          </note>
          <note>
            Även vid häktena var beläggningen den 1 oktober
          </note>
          <note>
            1992 mycket hög. Till detta bidrog att ett antal häktade, vars
            domar vunnit laga kraft, inte kunnat beredas plats i anstalt.
            I takt med att antalet anstaltsplatser ökar bör enligt styrelsen
            beläggningstrycket på häktena minska.
          </note>
          <note>
            Jag vill avslutningsvis nämna att jag under hand har uppdragit
            åt Brottsförebyggande rådet (BRÅ) att undersöka orsakerna till
            det just nu mycket höga beläggningsläget, om det t.ex. är så att
            domstolarna jämfört med tidigare nu oftare dömer till fängelse
            eller till längre strafftider och om, i så fall, ändringarna i
            praxis gäller vissa slag av brottslighet.
          </note>
          <note>
            En viktig fråga är självfallet huruvida den nuvarande situationen
            är av tillfällig natur eller om det har skett en mer permanent
            förändring av praxis vid domstolarna. Först när detta är klart
            kan behovet av mer långsiktiga åtgärder överblickas.
          </note>
          <note type="speaker">
            Anf. 10 BIRTHE SÖRESTEDT (s):
          </note>
          <note>
            Fru talman! Jag vill tacka justitieministern för svaret.
          </note>
          <note>
            De långtidsdömda blir fler och straffen längre.
          </note>
          <note>
            Signaler om hårda tag har troligen redan påverkat domstolarna.
            Jag tycker att det är bra att
          </note>
          <note>
            Brottsförebyggande rådet har fått den här uppgiften, så att vi
            framöver kan ta ställning till hur det verkligen är.
          </note>
          <note>
            800 fler har dömts till fängelse under det här årets första nio
            månader jämfört med samma tid förra året. Den här trenden väntas
            hålla i sig.
          </note>
          <note>
            Som ministern tog upp är situationen på häktessidan akut. Människor
            får sitta kvar i häkte för att det inte finns platser på anstalter.
          </note>
          <note>
            Situationen har också varit akut på anstalterna, så att man har
            fått ta till dubbelbeläggning. Jag ser fram emot att man nu kan
            öppna ytterligare platser under våren, när man väntar sig att
            ett större antal platser behövs.
          </note>
          <note>
            Men kriminalvården arbetar med att ge verkställigheten ett vettigt
            innehåll. Förutom arbete och utbildning har under senare år flera
            anstalter utvecklat och specialiserat sig på olika påverkansprogram.
            Det behövs en differentiering av klienter av många olika skäl;
            säkerhetsskäl, behov av narkotikafria avdelningar, unga förstagångsdömda,
            sexualbrottslingar och kvinnor.
          </note>
          <note>
            För att erbjuda detta breda innehåll och påverkansprogram krävs
            det att det finns plats på de olika anstaltstyperna. Det är omöjligt
            med en sådan beläggning som i dag att placera en person på rätt
            plats. Det gör också att det blir besvärligare med intentionerna
            att ha narkotikafria avdelningar och narkotikafria anstalter.
          </note>
          <note>
            Jag undrar hur justitieministern ser på den dubbelbeläggning
            som har varit akut, men också vilken vikt justitieministern fäster
            vid att klara av intentionerna att få en vettig differentiering.
          </note>
          <note type="speaker">
            Anf. 11 TALMANNEN:
          </note>
          <note>
            Jag måste vädja om respekt för de tidsregler som gäller.
          </note>
          <note>
            Anf. 12 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Våra fängelser är i allmänhet inte anpassade för
            dubbelbeläggning. Jag vet att det har förekommit dubbelbeläggning,
            men i mycket begränsad omfattning. Jag har också frågat särskilt
            om detta och fått fram att en del av våra fångar faktiskt själva
            önskar att dela cell med någon annan. Det kan man inte alltid
            tillgodose av säkerhetsskäl. Men ingen har mot sin vilja tvingats
            in i dubbelbelägging, enligt den information som jag har fått.
          </note>
          <note>
            Min syn på differentiering borde vara väl känd. Jag har mycket
            tydligt markerat att jag menar att den hittills gällande principen,
            närhetsprincipen, måste ifrågasättas, eftersom den ofta lägger
            hinder i vägen just för möjligheterna till differentiering. Jag
            är också väl medveten om, att om en differentiering och därmed
            ett vettigt innehåll i fängelsevistelsen skall kunna fungera,
            krävs det att vi har viss luft i systemet. Därför har vi också
            en långsiktig planering för utbyggnad. Det är också ett av skälen
            till att jag själv tidigt i höst tog initiativ till att BRÅ
          </note>
          <note>
            skulle se på vad vi kan förvänta oss för långsiktig utveckling.
          </note>
          <note type="speaker">
            Anf. 13 BIRTHE SÖRESTEDT (s):
          </note>
          <note>
            Fru talman! Den luft som justitieministern pratar om har varit
            en målsättning vid 85 % beläggning.
          </note>
          <note>
            Nu föreligger lagrådsremisser om skärpta straff för en rad olika
            brott och även förslag om att delvis avskaffa halvtidsfrigivningen.
            Detta innebär tillsammans behov av ett stort antal platser. Man
            räknar med att bara upphävandet av den villkorliga frigivningen
            skulle ge behov av över 300 platser.
          </note>
          <note>
            Sammanlagt skulle det betyda 800--900 platser. Då är det inte
            inräknat vad förändringarna i rattfyllerilagstiftningen kan ge.
          </note>
          <note>
            Jag undrar vilka investerings- och driftkostnader man räknar
            med för de nya fängelseplatserna framöver.
          </note>
          <note>
            Anf. 14 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Siffror brukar jag inte anstränga mig med att hålla
            i huvudet. Där är mycket annat som skall ha plats, som kanske
            är viktigare. De exakta driftkostnaderna för 1994 och 1995, som
            är de år som är intressanta, har jag inte i huvudet. Men jag kan
            plocka fram dem om Birthe Sörestedt vill ha dem.
          </note>
          <note>
            När det gäller hävandet av halvtidsfrigivningen har vi, vilket
            ingick i det svar jag gav tidigare, en färdig plan. Vi sätter
            i gång, bl.a. med arbetsmarknadspengar, att göra tillbyggnader
            på befintliga fängelser för att klara den delen.
          </note>
          <note>
            När det gäller straffskärpningarna skall vi inte glömma bort
            att vi samtidigt arbetar med alternativa påföljder. Vi inför från
            den 1 januari samhällstjänst i hela landet. Vi håller på att studera
            bl.a. elektronisk övervakning, men också möjlighet till andra
            alternativa påföljder. Vår utgångspunkt är att allvarliga brott
            skall resultera i sträng påföljd.
          </note>
          <note>
            Men en del personer som har begått brott, som vi i dag inte har
            något annat än fängelse åt, behöver egentligen någonting annat.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:164 om ny kommission för utredare av
            mordet på Olof
          </note>
          <note>
            Palme
          </note>
          <note>
            Anf. 15 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Karl Gustaf Sjödin har frågat mig om jag ämnar vidta
            några åtgärder och bidra till att en ny kommission tillsätts med
            uppgift att återigen granska utredningen om mordet på Olof Palme
            med utångspunkt i de uppgifter som framfördes i ett
          </note>
          <note>
            TV-program härom kvällen.
          </note>
          <note>
            Låt mig först ge en kort bakgrund. Det är nu snart sju år sedan
            mordet på Olof Palme inträffade. Ett omfattande arbete har lagts
            ner för att försöka klara upp mordet. Polis- och åklagarutredningarna
            har dessutom varit föremål för en omfattande granskning, bl.a.
            genom en parlamentarisk kommission. Denna har bl.a. granskat det
            s.k.
          </note>
          <note>
            polisspåret, utan att rikta någon kritik mot myndigheternas arbete
            i den delen.
          </note>
          <note>
            Sedan februari 1987 leds förundersökningen av biträdande riksåklagaren
            Axel Morath. Han biträds av ytterligare tre åklagare. Till deras
            förfogande står bl.a. den särskilt utsedda s.k.
          </note>
          <note>
            Palmegruppen vid Rikskriminalpolisen.
          </note>
          <note>
            Det är en sak för förundersökningsledaren att ta ställning till
            hur förundersökningen skall bedrivas.
          </note>
          <note>
            Jag utgår från att förundersökningsledaren har tagit del av de
            uppgifter som har lagts fram i det TV-
          </note>
          <note>
            program som Karl Gustaf Sjödin syftar på, och att han tar ställning
            till vad som kan behöva göras i anledning av dessa uppgifter.
          </note>
          <note>
            Jag vill därför som svar på Karl Gustaf Sjödins fråga säga att
            det inte finns några motiv för att tillsätta någon kommission.
          </note>
          <note type="speaker">
            Anf. 16 KARL GUSTAF SJÖDIN (nyd):
          </note>
          <note>
            Fru talman! Jag får tacka justitieministern för svaret. Som justitieministern
            nämnde i sitt svar är det snart sju år sedan detta, kanske det
            mest upprörande mordet någonsin, inträffade i vårt land. Den dåvarande
            statsministern Olof Palme mördades på öppen gata, under en lugn
            promenad mot bostaden efter att ha besökt en biograf. Det är en
            situation som de flesta människor känner igen som en del av en
            vanligt förekommande företeelse.
          </note>
          <note>
            Många menar också därför att själva mordet på landets statsminister,
            och de omständigheter det skedde under, är som ett öppet sår i
            själen hos alla medborgare i vårt land.
          </note>
          <note>
            Frågetecknen kring mordet är många hos allmänheten. Teorierna
            och påståendena om hur det har gått till har lämnats obesvarade
            av anledningar som nu kräver en granskning. Det aktualiserades
            senast i det nyss nämnda TV-
          </note>
          <note>
            programmet Norra magasinet, från min hemstad
          </note>
          <note>
            Luleå.
          </note>
          <note>
            Vilken kritik som är berättigad mot den förra socialdemokratiska
            regeringen och mot polisens arbete under olika ledningar är svåra
            att bedöma.
          </note>
          <note>
            När Ny demokrati kom in i riksdagen framställdes önskemål om
            att partiet skulle aktualisera frågan, vilket skedde i form av
            en motion under allmänna motionstiden vid förra riksmötet. Justitieutskottet
            avstyrkte bifall till motionen och hade uppfattningen att det
            saknades anledning för riksdagen att initiera en sådan utredning
            som motionärerna efterlyste. Motionärerna hade begärt en medborgarkommission
            för granskningen.
          </note>
          <note>
            Liknande krav hade ställts under riksmötet
          </note>
          <note>
            1990/91.
          </note>
          <note>
            Förhoppningar har ställts på den borgerliga regeringen att de
            svenska medborgarna skall få klarhet i vad som har gjort att utredningen
            inte har kommit till någon lösning av mordet. Förutom den kollektiva
            ångest och ovisshet som allmänheten känner inför det ouppklarade
            mordet, kan jag personligen redogöra för hur jag och många av
            mina poliskollegor ute i landet fylls av obehag därför att så
            många frågor är obesvarade och har lett till olika konspirationsteorier.
          </note>
          <note>
            I slutet av TV-programmet ställdes frågan: Skall mordet på landets
            statsminister förbli olöst? Den frågan vill jag förmedla till
            justitieministern med tillägget: Kan justitieministern tänka sig
            att ta upp frågan och tillsätta en ny kommission om den s.k.
          </note>
          <note>
            Palmeutredningen avslutar sitt arbete utan att lyckas lösa mordet?
          </note>
          <note type="speaker">
            Anf. 17 TALMANNEN:
          </note>
          <note>
            Jag måste vädja om respekt för de talarregler som gäller frågan.
          </note>
          <note>
            Anf. 18 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Vi tycker att det är viktigt -- och det markerade
            vi även under förra vintern -- att
          </note>
          <note>
            Palmegruppen skall ha möjlighet att få driva sitt arbete vidare.
            Vi får aldrig ge upp hoppet om att mordet på statsminister Olof
            Palme klaras upp.
          </note>
          <note>
            Den organisation som finns i dag måste få nödvändigt stöd och
            rätt förutsättningar att arbeta.
          </note>
          <note>
            Det finns inget som i dag tyder på att vi skulle komma närmare
            en lösning av mordgåtan genom att tillsätta en ytterligare kommission.
          </note>
          <note type="speaker">
            Anf. 19 KARL GUSTAF SJÖDIN (nyd):
          </note>
          <note>
            Fru talman! Jag håller helt och hållet med justitieministern.
            Men min fråga gällde närmast om justitieministern nu kan svara
            på om en ny utredning kommer att aktualiseras om den nuvarande
            utredningen, när den har avslutat sitt arbete, inte kommer fram
            till en lösning?
          </note>
          <note>
            Anf. 20 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Min utgångspunkt är att den nu arbetande gruppen
            skall lyckas lösa mordgåtan. Jag inser svårigheterna. Men jag
            har icke för avsikt att ta något initiativ för att avsluta gruppens
            arbete.
          </note>
          <note>
            Vi har ställt oss bakom att utredningen i sin nuvarande organisation
            skall fortsätta sitt arbete, och det är vår förhoppning att den
            skall komma fram till ett resultat.
          </note>
          <note>
            Överläggningen var härmed avslutad.
          </note>
          <note>
            5 § Svar på frågorna 1992/93:121, 149 och 165
          </note>
          <note>
            om statsbidraget till ideellt fredsarbete m.m.
          </note>
          <note>
            Anf. 21 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Frågor har ställts till mig av Berndt
          </note>
          <note>
            Ekholm, Birgitta Hambraeus och Ingela
          </note>
          <note>
            Mårtensson med anledning av den nyligen framlagda översynen avseende
            utrikesdepartementets anslag för information, studier och forskning
            om freds- och nedrustningssträvanden m.m. Berndt Ekholm har frågat
            om jag är beredd att medverka till att promillemålet överges,
            dvs. att anslaget på sikt skall uppgå till en promille av försvarsanslaget,
            samt om jag är beredd att genomföra översynens förslag till förändringar
            och neddragningar. Birgitta
          </note>
          <note>
            Hambraeus har frågat om jag är beredd att påverka regeringen
            att lägga förslag om utökade anslag för information, studier och
            forskning om fred och nedrustning. Ingela Mårtensson har frågat
            om jag är beredd att sända ut förslaget till förändringar av
          </note>
          <note>
            F 3-anslaget på remiss.
          </note>
          <note>
            Jag ämnar besvara dessa frågor i ett sammanhang.
          </note>
          <note>
            I våras begärde jag en översyn av UD-anslaget F 3,
          </note>
          <note>
            Information, studier och forskning om freds- och nedrustningssträvanden
            m.m. Jag bedömde översynen som angelägen av många skäl. För det
            första har ingen samlad analys eller revision hittills genomförts
            trots att över 200 miljoner kronor delats ut sedan 1983/84. För
            det andra har den säkerhetspolitiska situationen i vår omvärld
            förändrats markant, vilket motiverar en prövning av vilka typer
            av insatser som nu är mest angelägna.
          </note>
          <note>
            För det tredje motiveras en översyn av de ytterst kraftiga sparkrav
            som ålagts den offentliga sektorn.
          </note>
          <note>
            Detta gäller såväl UD som övriga departement.
          </note>
          <note>
            De förslag som presenterats i översynen är utredningsmannens.
            Förslagen diskuteras nu, och regeringens slutsatser bl.a. vad
            avser riktlinjer för och nivå på anslaget kommer att presenteras
            i budgetpropositionen i januari.
          </note>
          <note>
            Beträffande remissförfarandet vill jag påpeka att någon formell
            remissomgång inte varit aktuell, bl.a. eftersom det varit svårt
            att fastställa en adekvat krets av remissinstanser som inte bara
            representerat bidragsmottagande organisationer.
          </note>
          <note>
            Översynen diskuteras bl.a. med den beredningsgrupp som avger
            rekommendationer rörande fördelning av medel från anslaget.
          </note>
          <note type="speaker">
            Anf. 22 BERNDT EKHOLM (s):
          </note>
          <note>
            Fru talman! Jag tackar statsrådet för svaret.
          </note>
          <note>
            Jag tycker att utredningen har en uppseendeväckande inriktning.
            Den yttrar sig starkt politiskt värderande om säkerhetspolitiken.
          </note>
          <note>
            Det finns tydliga pekpinnar om att bidragen inte skall utgå om
            det inte blir en förändrad inriktning av verksamheten. Nu stryker
            utrikesministern under detta i sitt anförande.
          </note>
          <note>
            Jag tycker att Europafixeringen hos regeringen är litet farlig.
            Tidigare under den socialdemokratiska regeringen var det ingen
            styrning av bidrag.
          </note>
          <note>
            Folkrörelserna fick efter eget huvud -- själva principen med
            folkrörelsearbetet är ju att använda sitt eget huvud -- arbeta
            med de frågor som ansågs angelägna inom området frihet och nedrustning.
          </note>
          <note>
            Nu skall tydligen folkrörelserna inte få göra det, utan opinionen
            skall styras. Jag tycker att det är oroväckande.
          </note>
          <note>
            Det talas också om begränsat stöd till den traditionella säkerhetspolitiken.
            I
          </note>
          <note>
            sammanfattningen av utredningen framgår det att bidraget bör
            i fortsättningen främst utgå för verksamhet som präglas av medvetenhet
            om den nya internationella situationen -- det borde egentligen
            vara en självklarhet -- och som rör säkerhetspolitiska spörsmål
            i vid bemärkelse och inte exempelvis miljö-, flykting- eller utvecklingsfrågor.
          </note>
          <note>
            Tycker verkligen utrikesministern att det är rimligt att ha en
            sådan styrning?
          </note>
          <note>
            Jag har ytterligare några synpunkter. De gäller begränsningen
            av antalet bidragsmottagare.
          </note>
          <note>
            Nu tas svenska kyrkan bort, eftersom den anses vara en statlig
            organisation. Men man glömmer att det utförs ideellt arbete inom
            ramen för svenska kyrkan. De ekumeniska organisationerna försvinner
            också. De fackliga organisationerna tas bort eftersom de enligt
            utredningen arbetar för egen vinning -- fastän de gör ett ideellt
            arbete.
          </note>
          <note>
            Likadant är det med organisationer som är knutna till ett parti.
            De tas bort fastän de gör ett ideellt arbete som annars inte skulle
            bli gjort.
          </note>
          <note>
            Samarbetsorganisationer skulle aldrig kunna arbeta utan stöd.
            Konsekvensen är naturligtvis att fredsarbetet skall minska.
          </note>
          <note>
            Är utrikesministern verkligen beredd att göra en sådan skönmålning
            och därmed underbygga begränsningar med ett så svagt underlag?
          </note>
          <note type="speaker">
            Anf. 23 BIRGITTA HAMBRAEUS (c):
          </note>
          <note>
            Fru talman! Jag ber att få tacka utrikesministern för svaret
            på min fråga.
          </note>
          <note>
            Det har länge rått en stor enighet i Sveriges riksdag om utrikespolitiken
            och stöd till fredsforskning.
          </note>
          <note>
            Det är faktiskt Vänsterpartiet och Moderaterna som har haft skiljaktiga
            meningar mot den överväldigande majoriteten i riksdagen.
          </note>
          <note>
            Vi har alla varit överens om att det är mycket viktigt med en
            fri debatt och att folkrörelserna stöds i deras viktiga arbete
            att informera om fredssträvanden, att bedriva försonande arbete
            och för att väcka opinion och sprida värderingar om hur viktigt
            det är med mänskliga rättigheter.
          </note>
          <note>
            Jag blev förskräckt när jag läste utredningen. Jag har förstått
            att det även finns en utredning om forskning som jag ännu inte
            har hunnit ta del av.
          </note>
          <note>
            Där föreslås en allvarlig ändring av den politik som vi tidigare
            har varit överens om i Sverige.
          </note>
          <note>
            Nu när Sverige blir ordförandeland i den
          </note>
          <note>
            Europeiska säkerhetskonferensen måste ju UD ha ett stort behov
            av råd och nya infallsvinklar. De diplomater som är mycket kunniga
            om konflikter mellan länder har egentligen inte så mycket att
            säga när det gäller konflikter och motsättningar mellan etniska
            grupper, som t.ex. i Jugoslavien. De kan inte göra så mycket åt
            ''läkningen av såren'' efter årtionden av orättfärdiga handlingar.
          </note>
          <note>
            Behöver inte UD fortfarande stöd i form av nya idéer, som man
            inte i förväg kan beskriva? Därmed skulle ett ökat stöd kunna
            ges till fredsforskning så att Sverige, inte minst som ordförandeland
            i ESK, kan göra en insats.
          </note>
          <note type="speaker">
            Anf. 24 INGELA MÅRTENSSON (fp):
          </note>
          <note>
            Fru talman! Jag ber att få tacka så mycket för svaret.
          </note>
          <note>
            Jag tycker att det är bra att det görs en översyn av anslagen.
            Precis som utrikesministern har sagt har det inte gjorts någon
            analys, och det finns all anledning att genomföra en sådan.
          </note>
          <note>
            Nu har Forsse lagt fram sina förslag, och de innebär stora förändringar
            -- vilket också framfördes här nyss. Jag kan instämma i flera
            av de invändningar som finns. Min fråga rör själva hanteringen
            av detta. Det rör sig här om så pass stora förändringar som föreslås
            av Anders Forsse att det finns all anledning att gå ut med en
            remissomgång, som traditionellt görs i Sverige när stora förslag
            till förändringar läggs fram av en utredning.
          </note>
          <note>
            Lydelsen i svaret på frågan att det har varit svårt att fastställa
            en adekvat krets av remissinstanser som inte bara representerar
            bidragsmottagande organisationer utgör inte något riktigt motiv
            för att frångå en remissvända. Jag vidhåller att det skall ske
            en remissomgång.
          </note>
          <note>
            Vidare finns den andra utredningen gjord av
          </note>
          <note>
            Ingemar Dörfer om anslag till utrikespolitisk forskning och studier.
            Den utredningen hänger också ihop med F 3-anslaget. Ambassadör
            Forsse har suttit med som observatör i den utredningen.
          </note>
          <note>
            Det finns därför anledning att sätta ihop dessa två förslag och
            skapa en bred diskussion. Det första förslaget, framlagt av Forsse,
            får inte läggas in i budgetprocessen. Då skapas inte debatten.
          </note>
          <note>
            Jag har fått många reaktioner på Forsses förslag.
          </note>
          <note>
            Fredsorganisationer ställde beredvilligt upp på att diskutera
            och var positiva till den utredning som
          </note>
          <note>
            Forsse gjorde. Men fredsrörelsen har nu med bestörtning sett
            resultatet. Det finns också en del felaktigheter i sammanställningen.
          </note>
          <note>
            Det finns alltså anledning att gå tillbaka till organisationerna
            och ge dem möjliheter att komma med synpunkter, i stället för
            att hastigt ta in detta i budgetprocessen.
          </note>
          <note>
            Jag vädjar till utrikesministern att både Dörfers och
          </note>
          <note>
            Forsses utredningar skall gå ut på remiss.
          </note>
          <note>
            Anf. 25 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag är glad att jag kan notera att åtmistone en av
            talarna tyckte att det var bra att det sker en översyn. Denna
            verksamhet har pågått i nästan tio år. 200 miljoner kronor av
            skattebetalarnas pengar har delats ut. Jag tycker att det var
            på tiden att det sker en genomgång av hur anslagen har hanterats.
          </note>
          <note>
            Glädjande nog har den säkerhetspolitiska situationen i vår omvärld
            kraftigt förändrats. Jag håller med Birgitta Hambraeus -- och
            det är en av de saker som jag önskar skall ske -- att det är det
            vidgade säkerhetsbegreppet som skall ligga till grund bl.a. för
            användningen av medlen. Visst behövs goda och bra idéer och nya
            tankar när de gäller att hantera säkerhetspolitiken för att kunna
            åstadkomma konfliktförebyggande åtgärder. Men, med all respekt,
            en del av dessa pengar har gått till ridläger, invandrarmöten
            i matlagning, t.o.m. till en basket-cup. Det finns en allvarligare
            sida än det jag nämde här, nämligen att en del av de organisationer
            som får dessa bidrag lever nästan helt och hållet på statsbidrag.
          </note>
          <note>
            Det skall ju ändå vara fråga om fristående organisationer. Jag
            vill erinra riksdagsmännen om att det finns uttalanden från Sveriges
            riksdag.
          </note>
          <note>
            Tidigare föredragande statsrådet Sten Andersson har i två propositioner
            betonat att stödet ur F 3-
          </note>
          <note>
            anslaget skall ges som hjälp till självhjälp, dvs. man skall
            kunna begära av organisationerna att de gör en egeninsats.
          </note>
          <note>
            Jag tycker att det är ett vitalt element i
          </note>
          <note>
            Folkrörelsesverige att organisationerna skall göra en egeninsats.
            Organisationerna skall inte enbart leva på dessa medel.
          </note>
          <note type="speaker">
            Anf. 26 BERNDT EKHOLM (s):
          </note>
          <note>
            Fru talman! Jag tycker att det är utmärkt med en översyn. Jag
            har ingenting emot något sådant. Det finns säkert skäl att peka
            på felaktigheter. Men jag ifrågasätter det sätt som utredningsmannen
            har gått till väga, där han menar att det är bara den traditionella
            säkerhetspolitiken som skall ses över.
          </note>
          <note>
            Sedan räknar han upp miljö och flyktingfrågor.
          </note>
          <note>
            Samtidigt går det att läsa i Svenska Dagbladet att utrikesministern
            har en helt motsatt uppfattning och att det nu råder, precis som
            utrikesministern har sagt här, ett vidgat säkerhetsbegrepp.
          </note>
          <note>
            Utrikesministern har formulerat att begreppet inte bara innehåller
            en militär komponent, utan också mänskliga rättigheter, demokrati,
            ekonomisk frihet, social rättvisa och ekologiskt ansvar. Det är
            viktigt att fredsrörelsen får utföra ett bredare arbete.
          </note>
          <note>
            Det är självklart att bidragen skall inrymma en egeninsats. Men
            de krav som ställs innebär en förfärlig byråkrati för att fastställa
            vad den totala statliga insatsen är. Den byråkratin finns inte
            på något annat område. Varför inte arbeta med den teknik som SIDA
            använder, nämligen att ge ett ordentligt bidrag om en egeninsats
            görs i stället för att krångla till med en mängd spelregler som
            gör att man inte kommer någon vart? Är det inte rimligt att organisationerna
            får ett rejält bidrag om de gör en egeninsats, som t.ex. inom
            SIDA?
          </note>
          <note type="speaker">
            Anf. 27 BIRGITTA HAMBRAEUS (c):
          </note>
          <note>
            Fru talman! Jag vill också gärna instämma i att det är bra att
            det görs en översyn. Men precis som med så mycket annat i vårt
            hus går allting så fort. Det är fråga om en genomgripande förändring,
            och jag instämmer med Ingela Mårtensson att detta förslag bör
            remissbehandlas tillsammans med Ingemar
          </note>
          <note>
            Dörfers förslag om forskningsinsatser.
          </note>
          <note>
            Även om det är en liten summa pengar som går till detta, är det
            otroligt viktigt att i vår neutralitetspolitik och i vårt försvar
            ordentligt utreda konfliktlösningsmetoder som inte använder militära
            medel. Det är det som fredsrörelsen gör.
          </note>
          <note>
            Nog bör man kunna hitta adekvata remissinstanser, förutom de
            remissinstanser som fått bidrag och som naturligtvis också måste
            få yttra sig, eftersom det finns felaktigheter i utredningen,
            vilket har påpekats här.
          </note>
          <note>
            Man lever bara på bidrag sägs det. Men det finns ju så oerhört
            många insatser som inte räknas, och som inte tillmäts något värde.
            Människor arbetar utan lön, de arbetar dagar och veckor med projekt,
            de far ner till Israel utan betalning, de utför försoningsarbete,
            de far till Jugoslavien, osv.
          </note>
          <note type="speaker">
            Anf. 28 INGELA MÅRTENSSON (fp):
          </note>
          <note>
            Fru talman! Jag tycker att man borde betona innehållen i projekten
            ännu mer än vad som görs här. Antalet medlemmar tas i stället
            upp, och det är bara kvantitet som räknas. Man borde också beakta
            vad verksamheten faktiskt innehåller, nämligen inte enbart basketmatcher.
            Det finns många fina projekt och mycket värdefullt arbete, något
            som borde framhållas mycket mer.
          </note>
          <note>
            Det förekommer en del egendomligheter när det gäller EG-insatser.
            Det Internationella kvinnoförbundet för fred- och frihet har fått
            SIDA-
          </note>
          <note>
            pengar. Förbundet är bara förmedlare av pengar till ett kvinnohus
            i Lima. Detta faktum tas upp som att
          </note>
          <note>
            EIKFF skulle vara beroende av statsbidrag. Det är helt felaktigt.
            Regering och riksdag säger dessutom samtidigt att det är värdefullt
            att frivilligorganisationer finns som länkar när det gäller de
            svenska insatserna i biståndsländer. Det ställs även krav på att
            insatserna sker via frivilligorganisationerna. Men i det här fallet
            slår man tillbaka och säger att dessa organisationer är så statsbidragsberoende.
            Pengarna går inte alls till organisationerna utan till värdefulla
            biståndsprojekt.
          </note>
          <note>
            Anf. 29 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag spårar en viss enighet om att vi bör ha krav
            på egeninsats. Man kan alltid diskutera hur det hela bör utformas.
            Det är emellertid rimligt att organisationerna inte är helt beroende
            av statsbidrag, annars är de ju inte längre fristående organisationer.
            Vi skall ju slå vakt om självständigheten i Folksrörelsesverige.
            Jag hoppas också på krav om någon form av redovisning. Det är
            ju skattemedel som det handlar om.
          </note>
          <note>
            Ett vidgat säkerhetsbegrepp är en bra princip, som jag själv
            slåss för i olika sammanhang.
          </note>
          <note>
            När det gäller remissförfarandet är det bra att vi har denna
            beredningsgrupp. Jag hoppas våra riksdagsmän känner till att Folkrörelsesverige
            är väl företrätt. Jag kommer även själv att träffa denna beredningsgrupp
            för att diskutera dessa frågor. Jag vet att ett samråd pågår med
            beredningsgruppen.
          </note>
          <note type="speaker">
            Anf. 30 BIRGITTA HAMBRAEUS (c):
          </note>
          <note>
            Fru talman! Det är verkligen mycket viktigt att utrikesministern
            understryker det vidgade säkerhetsbegreppet, där exempelvis miljön
            är oerhört betydelsefull, där etniska grupper är betydelsefulla
            -- och det man kan lära sig av dem.
          </note>
          <note>
            Regeringen måste vara mindre byråkratisk och inse att man skaffar
            sig kunskap om hur konflikter löses i andra länder genom att samråda
            med de flyktingar som finns i Sverige. Självfallet måste detta
            arbete stödjas.
          </note>
          <note>
            Det är viktigt att inte bara beredningsgruppen, som i hög utsträckning
            består av bidragsmottagare, behandlar frågan, utan att frågan
            går ut på en bred remiss i samhället. Det handlar här om fredsinsatser
            som engagerar kolossalt många i hela
          </note>
          <note>
            Sverige. I utredningen står det att kyrkan och den ekumeniska
            nämnden har nio medlemmar, men det är de olika samfunden. Det
            låter inte som om det är så många som är med, men det är tusentals
            människor och det är felaktigt att tänka sig att de inte skall
            kunna få stöd.
          </note>
          <note type="speaker">
            Anf. 31 BERNDT EKHOLM (s):
          </note>
          <note>
            Fru talman! Det är utmärkt att vi är överens om det vidgade säkerhetsbegreppet,
            så att organisationer inte försvinner av det skälet. Det är emellertid
            anmärkningsvärt att endast en fjärdedel till en tredjedel av de
            organisationer som i dag får stöd skall få stöd i framtiden, enligt
            utredningsmannens utkast. Nästan allt stöd sopas bort genom utomordentligt
            hårda krav och genom felaktiga tolkningar av vad exempelvis ett
            ideellt arbete är.
          </note>
          <note>
            Såväl i Svenska kyrkan, i partiernas sidoorganisationer, som
            i fack, osv. utförs ett ideellt arbete. Det arbetet skulle aldrig
            bli gjort om stödet för egeninsats inte lämnades. Tycker inte
            utrikesministern att det är orimligt?
          </note>
          <note>
            Sedan vill jag ha svar på ytterligare en fråga. Är det verkligen
            rimligt att styra folkrörelserna -- i det här fallet fredsarbetet
            -- genom att säga: Om ni arbetar på det sätt som Utrikesdepartementet
            anser, med exempelvis Europafrågorna, då skall ni få pengar, men
            om ni väljer att arbeta med andra områden, som Afrika, då får
            ni inga pengar, eftersom den frågan bedöms som oväsentlig. Jag
            tycker inte att det resonemanget går ihop. Är det verkligen möjligt
            att man avser att arbeta på det sättet?
          </note>
          <note type="speaker">
            Anf. 32 INGELA MÅRTENSSON (fp):
          </note>
          <note>
            Fru talman! Självfallet skall organisationerna inte vara beroende
            bara av statsbidrag. Jag pekade emellertid på hur tokigt det kan
            bli med exempelvis ett SIDA-bidrag, som går direkt till ett rent
            biståndsprojekt utanför Sverige. Det finns därför anledning att
            se över hur man har kommit fram till det här med egeninsatsen.
            Självfallet skall det också finnas en redovisning. Jag tycker
            dock fortfarande att man borde ha en bredare förankring och ställer
            därför frågan en gång till: Hur ser kopplingen med Ingemar Dörfers
            utredning om forskning ut? F 1-anslaget och F 3-anslaget hänger
            ju ihop med forskning som har funnits med i F 3-
          </note>
          <note>
            anslaget. Hur kommer detta att hanteras? Kommer
          </note>
          <note>
            Ingemar Dörfers utredning att gå ut på remiss, eller kommer den
            också att gå rakt in i budgetprocessen?
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93om de ryska trupperna i de baltiska
            staterna
          </note>
          <note>
            Anf. 33 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Lars Sundin har frågat mig om regeringen avser att
            ''ta upp frågan om tillbakadragandet av ryska trupper från Baltikum
            vid ESK:s kommande toppmöte''. Lars Sundin hänvisar även till
            mitt uttalande den 30 oktober, i vilket jag berörde samma ämne.
          </note>
          <note>
            ESK:s toppmöte i Helsingfors i juli fastslog angelägenheten av
            att de främmande trupperna i
          </note>
          <note>
            Baltikum snabbt och ordnat dras tillaka i sin helhet och att
            lämpliga bilaterala avtal skyndsamt ingås med tidtabeller för
            tillbakadragandet.
          </note>
          <note>
            I fallet Litauen har en överenskommelse med
          </note>
          <note>
            Ryssland slutits och förefaller intill nyligen ha fullföljts
            på ett konsekvent sätt. Ett fullständigt genomförande av trupptillbakadragandet
            har planerats före utgången av augusti 1993. Även om motsvarande
            avtal ännu inte träffats med de två andra baltiska staterna har
            ett relativt omfattande tillbakadragande i praktiken även inletts
            från dessa länder.
          </note>
          <note>
            President Jeltsins uppmärksammade uttalande nyligen har emellertid
            gett intrycket att trupptillbakadragandet skulle försenas till
            följd av en omsvängning i den hittills förda politiken. Det har
            också talats om att frågan skulle vara kopplad till praktiska
            problem för hemvändande trupper eller till förhållandena för den
            rysktalande befolkningen i Baltikum. I mitt uttalande den 30
          </note>
          <note>
            oktober berörde jag närmare hur jag ser på dessa frågor, som
            måste hållas klart åtskilda från återkallandet av de ryska trupperna
            till hemlandet.
          </note>
          <note>
            Samtidigt har vi kunnat notera andra uttalanden som pekar på
            att några sådana kopplingar ej finns och att det inledda tillbakadragandet
            skall fullföljas enligt planerna. Händelseutvecklingen understryker
            hur viktigt det är att det internationella samfundet noga följer
            frågan.
          </note>
          <note>
            Det är synnerligen angeläget att hemförlovningen av de ryska
            trupperna sker i enlighet med den tidtabell som överenskommits
            med Litauen och att liknande tidtabeller i skyndsam ordning kommer
            till stånd även med Estland och Lettland.
          </note>
          <note>
            Mot bakgrund av toppmötet i Helsingfors och den uppenbara betydelse
            för Europas säkerhet som vi själva och de övriga ESK-staterna
            tillmäter den inledda processen följs genomförandet av trupptillbakadragandet
            med stor uppmärksamhet.
          </note>
          <note>
            Möjligheter ges löpande att ta upp frågan vid ESK-
          </note>
          <note>
            möten. En diskussion ägde rum senast vid ESK:s ämbetsmannakommittémöte
            i Prag förra veckan, den 5--6 november. Det är naturligt att också
            ministerrådsmötet i Stockholm följer upp denna fråga i mitten
            av december, när Sverige övertar ordförandeskapet i ESK.
          </note>
          <note type="speaker">
            Anf. 34 LARS SUNDIN (fp):
          </note>
          <note>
            Fru talman! Jag tackar utrikesministern för svaret på min fråga.
            Jag delar naturligtvis uppfattningen att tillbakadragandet av
            de ryska trupperna från
          </note>
          <note>
            Baltikum är synnerligen angeläget, framför allt från baltisk
            synpunkt, men också från svensk.
          </note>
          <note>
            Jag delar också uppfattningen att denna fråga inte skall kopplas
            ihop med förhållandet för den rysktalande befolkningen i Estland,
            Lettland och
          </note>
          <note>
            Litauen. De problemen får lösas i särskild ordning.
          </note>
          <note>
            Vad som nu händer med de ryska trupperna i
          </note>
          <note>
            Baltikum är oklart. Ibland sägs det att de håller på att utrymma
            sina baser, och ibland sägs det att de har avbrutit utrymningen
            eller att utrymningen är försenad.
          </note>
          <note>
            Vilken är situationen för dagen, enligt utrikesministern? Vad
            har exempelvis Estlands utrikesminister sagt på förmiddagen i
            dag vid överläggningarna med utrikesministern?
          </note>
          <note>
            Anf. 35 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Estlands utrikesminister, Trivimi
          </note>
          <note>
            Vellisti, är här i Stockholm i dag. Det har varit en glädje för
            mig att få välkomna honom. Han är den förste utrikesministern
            i en fritt vald regering i
          </note>
          <note>
            Estland efter det att ockupationen tagit slut. Vi har sälvfallet
            haft denna fråga uppe. Han redovisar en bild av att de uttalanden
            som kommer från Moskva är motstridiga. Efter det att president
            Jeltsin hade gjort sitt uttalande har han haft besök av den ryske
            vice utrikesministern Tjurkin, och det var ett tämligen konstruktivt
            besök.
          </note>
          <note>
            Min slutsats är att det är viktigt att det internationella samfundet
            och de nordiska länderna fortsätter att trycka på, att vi hela
            tiden håller vår inställning klar och ger de baltiska staterna
            allt vårt stöd.
          </note>
          <note type="speaker">
            Anf. 36 LARS SUNDIN (fp):
          </note>
          <note>
            Fru talman! Jag delar naturligtvis också uppfattningen att det
            är glädjande att Estlands utrikesminister är här -- den förste
            efter ett fritt val i Estland. Men kunde han säga någonting om
            ifall en tidtabell av detta slag håller på att förhandlas fram
            mellan Tallinn och Moskva? Utrikesministern säger ju att det är
            viktigt att en sådan kommer till stånd skyndsamt.
          </note>
          <note>
            Anf. 37 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag tror att han själv nu inriktar sina ansträngningar
            på att få till stånd ett möte med den ryske utrikesministern för
            att få en chans att föra dessa diskussioner vidare.
          </note>
          <note type="speaker">
            Anf. 38 LARS SUNDIN (fp):
          </note>
          <note>
            Fru talman! I svaret sägs också att frågan om de ryska soldaterna
            i Baltikum följs noga, med stor uppmärksamhet och t.o.m. skall
            följas upp i
          </note>
          <note>
            Stockholm i december. Innebär det i klarspråk att regeringen
            avser att ta upp frågan på dagordningen vid kommande ministerrådsmöte
            i december, när
          </note>
          <note>
            Sverige övertar ordförandeskapet? Vilka andra former av ESK-närvaro
            i de baltiska staterna förbereds på svensk tillskyndan? Utrikesministern
            talade åtminstone om sådana i ett pressmeddelande i slutet av
            oktober.
          </note>
          <note>
            Anf. 39 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Vi skall notera att de nordiska statsministrarna
            i dag har gjort ett mycket starkt uttalande i frågan om det ryska
            trupptillbakadragandet vid sitt sammanträffande inom ramen för
            Nordiska rådet i Århus.
          </note>
          <note>
            På toppmötet i Helsingfors i juli gjordes en klar skrivning om
            att trupptillbakadragandet skall ske skyndsamt, i sin helhet och
            i ordnade former --
          </note>
          <note>
            detta står i 15 §. Det är naturligt att ministerrådsmötet i Stockholm
            kommer att följa upp det uttalande som gjordes i Helsingfors i
            juli.
          </note>
          <note>
            Det är helt naturligt att så sker.
          </note>
          <note type="speaker">
            Anf. 40 LARS SUNDIN (fp):
          </note>
          <note>
            Fru talman! Innebär det att frågan kommer att tas upp på dagordningen
            på svenskt initiativ, om inte de kontakter som tydligen är på
            gång nu mellan
          </note>
          <note>
            Moskva och Tallinn leder någonstans, och man inte får till stånd
            den tidtabell enligt vilken trupperna kan dras tillbaka i ordnade
            former?
          </note>
          <note>
            Anf. 41 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Vi kommer att följa denna fråga noga, dag för dag,
            vecka för vecka. Vi kommer att ha hög beredskap inför ministerrådsmötet
            i december.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:158 om El Salvador
          </note>
          <note>
            Anf. 42 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Viola Furubjelke har frågat mig vilka initiativ regeringen
            har tagit eller kommer att ta bilateralt, i FN eller andra fora
            för att medverka till att fredsprocessen i El Salvador genomförs
            i enlighet med fredsplanen.
          </note>
          <note>
            Sverige har kontinuerligt följt, och politiskt och ekonomiskt
            stött fredsprocessen i El Salvador. De framsteg som gjorts sedan
            fredsavtalet undertecknades i Mexico den 16 januari har varit
            både imponerande och uppmuntrande. Såväl fredsavtalets båda parter
            som FN har aktivt bidragit till dessa framsteg. Beslutsamhet och
            vilja till kompromisser från parternas sida har lett till att
            många och svåra utestående problem kunnat lösas.
          </note>
          <note>
            I en så pass komplicerad fredsprocess som den salvadoranska är
            det oundvikligt att det uppstår förseningar. De senaste veckornas
            betydande oenighet mellan parterna angående den fortsatta implementeringen
            av fredsavtalet har ingett oro.
          </note>
          <note>
            Det är därför desto mera glädjande att parterna i fredags, under
            FN:s konstruktiva ledning, lyckats enas om en ny tidtabell för
            genomförandet av avtalet. FN:s generalsekreterare har föreslagit
            en större högtidlighet i San Salvador den 15 december, den dag
            som är slutdatum för avtalet vad gäller eldupphör och vapenvila.
            Vi överväger ett svenskt deltagande vid denna högtidlighet genom
            en särskilt utsänd delegation.
          </note>
          <note>
            Regeringen har lämnat direkt ekonomiskt bistånd till fredsprocessen.
            Vi har sedan fredsavtalets undertecknande beslutat avsätta en
            summa om 10
          </note>
          <note>
            miljoner dollar per år under tre år.
          </note>
          <note>
            FN:s insatser i El Salvador har den svenska regeringens fulla
            stöd. Regeringen beslutade därför tidigare i år att fyra svenska
            officerare skulle ställas till FN:s förfogande för tjänstgöring
            i observatörsstyrkan i El Salvador. Sedermera har tjänstgöringen
            för tre av dessa officerare förlängts.
          </note>
          <note>
            Sverige har också ställt fem civila poliser till FN:s förfogande
            i El Salvador.
          </note>
          <note>
            Jag har själv, eller tillsammans med mina nordiska kolleger,
            gjort en rad uttalanden till stöd för fredsprocessen och med uppmaningar
            till parterna att respektera såväl fredsavtalets innehåll som
            tidtabell. Vi har vidare framfört vår oro angående de utestående
            problemen direkt till FN, samtidigt som vi har understrukit vårt
            helhjärtade stöd för generalsekreterarens insatser. Samma sak
            har vi gjort i andra huvudstäder. I torsdags i förra veckan instruerades
            ambassaden i Guatemala att direkt till representanter för parterna
            i El Salvador framföra den svenska regeringens stora oro för fredsprocessens
            fortsättning, samt vår förhoppning att de skall genomföra avtalet
            i sin helhet.
          </note>
          <note>
            Sverige kommer också fortsättningsvis att nära följa utvecklingen
            i El Salvador. Det är också av vikt att andra länder, med inflytande
            och intressen i Centralamerika, agerar på ett konstruktivt sätt.
          </note>
          <note type="speaker">
            Anf. 43 VIOLA FURUBJELKE (s):
          </note>
          <note>
            Fru talman! Jag tackar utrikesministern för svaret.
          </note>
          <note>
            Det är glädjande att det sedan frågan skrevs faktiskt har skett
            en utveckling. Det finns också mycket positivt att ta fasta på
            i svaret därutöver, bl.a. att Sverige överväger att närvara vid
            högtidligheten i december samt att man reagerade snabbt och gav
            ett uppdrag till ambassaden i
          </note>
          <note>
            Guatemala. Ambassaden fick i uppdrag att tala med parterna i
            denna fråga.
          </note>
          <note>
            Jag hoppas innerligt att den nya tidtabellen kommer att hålla.
            Men vi skall vara medvetna om att situationen är fortsatt skör.
            Det krävs större eftergifter av FMLN än av den salvadoranska regeringen.
            FMLN har hittills fullföljt demobiliseringen i enlighet med fredsavtalet,
            medan regeringen Christiani har förhalat processen genom att inte
            till fullo uppfylla vad man har sagt i jordfrågan. Man har inte
            heller ofentliggjort reduceringar i armén eller utrensning av
            de officerare som begått kränkningar av mänskliga rättigheter.
            Man förhalar också FMLN:s formella rätt som politiskt parti. Det
            är en omvandling som sker.
          </note>
          <note>
            De nordiska utrikesministrarnas uttalande i september i år mottogs
            positivt. Det gjordes med anledning av ad hoc-kommissionens presentation
            av listan över kränkningar av mänskliga rättigheter.
          </note>
          <note>
            Uttalandet avslutas med att man säger att fredsprocessen skall
            följas noggrant i fortsättningen. Just nu skulle det vara på sin
            plats med ett nytt uttalande, gärna från den nordiska utrikesministerkretsen,
            att man förväntar sig att regeringssidan uppfyller kraven och
            en ny uppmaning till båda parterna att verkligen följa tidsplanen.
          </note>
          <note>
            Anf. 44 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag får ta Viola Furubjelkes uppmaning med mig till
            Århus i kväll och se om jag kan övertyga mina utrikesministerkolleger
            i morgon om att vi skall göra ett uttalande av detta slag. Jag
            skall gärna göra det.
          </note>
          <note type="speaker">
            Anf. 45 VIOLA FURUBJELKE (s):
          </note>
          <note>
            Fru talman! Det tackar jag alldeles särskilt för. Jag undrar
            också om man inte skulle kunna utverka något slags ekonomiskt
            stöd för lösningen av jordfrågan. Ungefär hälften av den jord
            som behövs finns i statlig ägo. Där är det inte några problem.
            Den andra hälften av jorden måste köpas privat. Det finns inga
            pengar till det i dag.
          </note>
          <note>
            Jordfrågan är känslig och har betydelse för att fredsprocessen
            skall fortgå. Det handlar om social anpassning för de tidigare
            gerillakämparna. Ett initiativ skulle vara välkommet, antingen
            i den nordiska kretsen eller i en konstellation av europeiska
            länder.
          </note>
          <note>
            Anf. 46 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Som jag sade tidigare har Sverige ökat sitt bistånd
            till El Salvador i syfte att också på detta sätt stödja fredsprocessen
            och dess fortsättning. Jag kan inte på denna fråga svara annat
            än att jag tar med mig det som har sagts. Jag får föra med mig
            frågan till min kollega Alf Svensson. Vi får beakta den i det
            fortsatta arbetet. Jag har inget omedelbart svar på detta, annat
            än att vi är direkt involverade i att försöka stödja fredsprocessen.
          </note>
          <note type="speaker">
            Anf. 47 VIOLA FURUBJELKE (s):
          </note>
          <note>
            Fru talman! När jag nu så framgångsrikt kan inkassera positiva
            svar vill jag fortsätta litet till.
          </note>
          <note>
            Envisa rykten säger att vår ambassad i Guatemala eventuellt skulle
            stängas och att dess område då skulle täckas av ambassaden i Nicaragua.
            Närvaron i Guatemala, som också rör El Salvador, är oerhört viktig
            en lång tid framöver. Vi behöver finnas där genom hela fredsprocessen
            och också ett långt stycke efter valet. Skulle utrikesministern
            kunna säga någonting i den frågan?
          </note>
          <note>
            Anf. 48 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Enbart på det mycket principiella planet, att Utrikesdepartementet
            liksom övriga departement är utsatt för en mycket hård besparingspolitik.
            Vi gör naturligtvis, som andra departement, det bästa för att
            försvara våra intressen. Men vi måste också inse det statsfinansiella
            läget. Därför kan jag inte göra något uttalande i denna fråga.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:159 om FN:s fredsplan för Västra Sahara
          </note>
          <note>
            Anf. 49 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Viola Furubjelke har frågat vad regeringen gör i
            FN och i andra lämpliga fora för att folkomröstningen om Västra
            Saharas framtid och fredsplanen i övrigt skall kunna genomföras.
          </note>
          <note>
            Avgörande hinder härför är de motsättningar som råder mellan
            parterna vad avser kriterierna för rösträtt i denna folkomröstning.
          </note>
          <note>
            Polisario håller fast vid det ursprungliga förslaget som grundar
            sig på en spansk folkräkning från 1974.
          </note>
          <note>
            Marocko har godkänt ett senare förslag från FN:s förre generalsekreterare
            som går ut på att rösträtten utsträcks till alla västsaharier
            över 18 år.
          </note>
          <note>
            De försök som generalsekreterarens särskilde representant har
            gjort för att närma parterna och få bådas godkännande av rösträttskriterierna
            har inte lyckats.
          </note>
          <note>
            Fru talman! Regeringen är, liksom frågeställaren, väl medveten
            om frånvaron av framsteg för att genomföra folkomröstningen och
            fredsplanen. Om läget förblir låst finns risk för att generalsekreteraren
            tvingas meddela säkerhetsrådet att folkomröstningen inte kan genomföras
            i enlighet med fredsplanen.
          </note>
          <note>
            Som frågeställaren påpekar, stödjer den svenska regeringen FN
            i dess arbete att nå en fredlig lösning på konflikten i Västra
            Sahara. Vägen till denna lösning går via den planerade folkomröstningen.
          </note>
          <note>
            Sveriges stöd för FN:s fredsplan har vid olika tillfällen uttalats
            både offentligt och vid samtal med de berörda parterna.
          </note>
          <note>
            Från svensk sida har vi vid olika tillfällen, i New
          </note>
          <note>
            York liksom i Rabat, uttryckt oro för åtgärder som kan störa
            den pågående fredsprocessen och kraftigt understrukit den vikt
            vi fäster vid att folkomröstningen kan genomföras. Vi har likaledes
            framfört detta i samtal med representanter för
          </note>
          <note>
            Marocko och Polisario i Stockholm och kommer även fortsättningsvis
            att noggrant bevaka frågan.
          </note>
          <note type="speaker">
            Anf. 50 VIOLA FURUBJELKE (s):
          </note>
          <note>
            Fru talman! Jag tackar utrikesministern också för detta svar.
            Situationen när det gäller Västra Sahara är prekär med hänsyn
            till att fredsplanen har funnits länge och Marocko, som jag ser
            det, förhalar dess genomförande.
          </note>
          <note>
            Västra Sahara är den sista kolonin. Sedan den 6
          </note>
          <note>
            september 1991 står Västra Sahara under FN:s beskydd. FN:s flagga
            vajar på territoriet. Ändå agerar kung Hassan på ett mycket fräckt
            sätt och genomför en folkomröstning om en ny konstitution också
            i Västra Sahara. Det är en fräckhet mot FN, mot FN:s medlemsstater,
            som har accepterat och arbetat för denna fredsplan.
          </note>
          <note>
            Det skulle behövas en politisk, och eventuellt också en ekonomisk
            press, på Marocko så att de förstår att de inte utan reaktion
            kan göra på det här sättet.
          </note>
          <note>
            I november förra året sade utrikesministern här i riksdagen att
            den svenska regeringen skulle fortsätta att noggrant bevaka frågan
            och inte tveka att påtala åtgärder som försvårar eller förhindrar
          </note>
          <note>
            FN:s arbete. Min alldeles självklara fråga blir då om det inte
            är dags att reagera nu på Marockos sätt att sköta det hela. Folkomröstningen
            företogs i september månad i år.
          </note>
          <note>
            Anf. 51 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Som jag redogjorde för i mitt svar är ju den svenska
            regeringens inställning i frågan alldeles klar. Grundläggande
            är att vi måste stödja FN:s ansträngningar. Det är FN som har
            möjligheter att agera, och det är FN:s ansträngningar vi måste
            stödja. Det gör vi också. Det har vi gjort både i
          </note>
          <note>
            New York och Rabat. Det är den vägen Sveriges insatser är som
            allra mest effektiva. Vi måste stödja
          </note>
          <note>
            FN:s agerande. Det är en fråga av den naturen att det är FN som
            har huvudrollen och huvudansvaret.
          </note>
          <note type="speaker">
            Anf. 52 VIOLA FURUBJELKE (s):
          </note>
          <note>
            Fru talman! Det är självfallet FN som har bollen, men jag tror
            att man mycket väl kan påverka FN i den här frågan och uppmana
            FN att agera litet kraftfullare.
          </note>
          <note>
            Jag tycker att svaret andas litet uppgivenhet när utrikesministern
            skriver att om läget förblir låst finns risk för att generalsekreteraren
            tvingas meddela säkerhetsrådet att folkomröstningen inte kan genomföras
            i enlighet med fredsplanen. Kan regeringen verkligen bara låta
            detta ske? Vi har arbetat för detta, och bara för att den ena
            parten obstruerar låter vi det falla. Så tamt brukar inte
          </note>
          <note>
            Sverige reagera.
          </note>
          <note>
            Anf. 53 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Detta är återigen ett konstaterande av fakta. Det
            är FN som är huvudaktör. Det är FN vi måste stödja. Det är FN
            vi måste stödja i New
          </note>
          <note>
            York, Rabat och i de andra huvudstäder som har ett inflytande
            i den här frågan. Jag kan inte se något annat än att Sveriges
            politik måste inriktas på att stödja FN i den här frågan.
          </note>
          <note type="speaker">
            Anf. 54 VIOLA FURUBJELKE (s):
          </note>
          <note>
            Fru talman! Jag är övertygad om att det effektivaste stödet för
            FN är att ge stöd för den fredsplan som
          </note>
          <note>
            FN har lagt fram och att mycket aktivt uttala det stödet i olika
            sammanhang. Jag är litet rädd för att frågan har fallit igenom.
            Det hörs litet överallt i FN
          </note>
          <note>
            i dag att man accepterar en utveckling åt det här hållet. Jag
            tycker att det är grymt mot det västsahariska folket som nu har
            levt i kappsäck en ganska lång tid i flyktinglägren, när den här
            folkomröstningen ideligen blir uppskjuten. De har varit beredda
            på att få resa hem. Det vore välkommet med ett kraftfullare agerande
            från
          </note>
          <note>
            Sverige.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:170 om domen mot militären och demonstranter
            i Indonesien
          </note>
          <note>
            Anf. 55 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Bertil Måbrink har frågat mig om jag avser ta några
            initiativ med anledning av de straff som utmätts mot militär och
            demonstranter som varit inblandade i massakern på Östtimor den
            12
          </note>
          <note>
            november 1991.
          </note>
          <note>
            Redan dagen efter händelsen gjorde jag ett uttalande. I detta
            framhölls bl.a. nödvändigheten av en snabb och grundlig utredning
            samt att ansvar utkrävs gärningsmännen. Vi begärde också hos den
            indonesiska regeringen att rättsliga åtgärder måtte vidtas mot
            de skyldiga. Jag har också tidigare i år i kammaren haft anledning
            att kommentera den tragiska händelsen i Östtimor och de rättsliga
            påföljderna av det inträffade. Jag redogjorde då bl.a. för dessa
            åtgärder.
          </note>
          <note>
            Som Bertil Måbrink påpekar dömdes ett antal demonstranter till
            långa fängelsestraff medan domarna mot de inblandade militärerna
            blev tämligen lindriga.
          </note>
          <note>
            Detta strider givetvis mot svensk rättsuppfattning.
          </note>
          <note>
            I samtal på hög nivå med regeringsföreträdare för
          </note>
          <note>
            Indonesien har vi påtalat detta.
          </note>
          <note>
            Jag vill också peka på de initiativ som tagits inom
          </note>
          <note>
            FN i frågan. Vid årets möte med FN:s kommission för de mänskliga
            rättigheterna deltog Sverige aktivt i behandlingen av Östtimorfrågan.
            Behandlingen vid mötet resulterade i ett uttalande av kommissionens
            ordförande, i vilket Indonesien uppmanades upprätta en undersökningskommission
            och straffa dem som befanns skyldiga. Indonesiens regering uppmanades
            också att över huvud taget förbättra läget avseende de mänskliga
            rättigheterna i
          </note>
          <note>
            Östtimor.
          </note>
          <note>
            Det åligger Indonesien att vid nästa års kommissionsmöte redovisa
            vilka åtgärder som vidtagits med anledning av kommissionens uttalande.
          </note>
          <note>
            Jag kan försäkra Bertil Måbrink att Sverige även fortsättningsvis
            avser aktivt verka för att
          </note>
          <note>
            Indonesien uppfyller sina förpliktelser och skyldigheter på mänskliga
            rättighetsområdet.
          </note>
          <note type="speaker">
            Anf. 56 BERTIL MÅBRINK (v):
          </note>
          <note>
            Fru talman! Jag tackar utrikesministern för svaret.
          </note>
          <note>
            På torsdag är det som bekant ett år sedan den här massakern inträffade
            i Dili, Östtimors huvudstad.
          </note>
          <note>
            Mer än 150 fredliga demonstranter mördades av den indonesiska
            ockupationsarmén.
          </note>
          <note>
            Indonesien lovade att straffa de skyldiga. Vi vet också hur det
            blev. De tiotal militärer som utförde dessa mord fick symboliska
            straff. Det högsta var på 18 månader. Ett par generaler omflyttades
            och ersattes av ett par ännu mer hårdföra generaler.
          </note>
          <note>
            De unga människor som genomförde den här demonstrationen fick
            straff på från ett år och åtta månader och upp till livstid. Två
            unga timoresiska pojkar dömdes till tio års fängelse för att de
            hade uttryckt fientlighet, som det heter i domen. Detta är parodi
            på rättvisa, och det är vi överens om utrikesministern och jag.
          </note>
          <note>
            Frågan är vad som händer på torsdag. Vi vet att den indonesiska
            ockupationsarmén nu bedriver en formlig klappjakt på de människor
            som hävdar rätten till mänskliga rättigheter på Östtimor. Vad
            har utrikesministern och regeringen gjort inför torsdagen? Tänker
            ni göra något? Det internationella trycket på den indonesiska
            regimen är viktigt.
          </note>
          <note>
            Anf. 57 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Vi har ju tagit upp dessa händelser och dessa domar.
            Jag har ingen anledning att avvika från Bertil Måbrinks bedömning
            av själva domarna och hur vi i Sverige ser på dem. Det har vi
            bl.a. tagit upp när vi hade Indonesiens poolchef här i
          </note>
          <note>
            Stockholm för inte så länge sedan.
          </note>
          <note>
            Det är naturligtvis så, som Bertil Måbrink säger, att omvärlden
            nu kommer att se med stort intresse på hur Indonesien hanterar
            årsdagen. Det finns all anledning att här och nu i kammaren uttrycka
            att
          </note>
          <note>
            Sverige kommer att följa detta mycket noggrant. Vi får hoppas
            att Indonesien kan agera i enlighet med internationell rättsuppfattning
            och demokratiska spelregler och med respekt för mänskliga fri-
            och rättigheter. Jag tycker att det är angeläget att göra det
            uttalandet här i dag.
          </note>
          <note type="speaker">
            Anf. 58 BERTIL MÅBRINK (v):
          </note>
          <note>
            Fru talman! Jag tackar utrikesministern för det sistnämnda. Jag
            betvivlar inte att utrikesministern tar upp den här frågan i alla
            de sammanhang där hon har möjligheter att göra det.
          </note>
          <note>
            Jag hoppas att också de ministrar som har besökt
          </note>
          <note>
            Indonesien under hösten har haft samma uppgift.
          </note>
          <note>
            Vi vet att den svenska näringsministern har träffat president
            Suharto i september. Jag hoppas att även han förde fram det här
            budskapet. Det är bra att den här deklarationen har gjorts i kammaren
            i dag några dagar före ettårsdagen.
          </note>
          <note>
            I de UD-kommentarer som kommer om olika ministrars besök, t.ex.
            de som har gjorts när indonesier varit här, nämns inte att man
            har tagit upp denna fråga. Jag tycker att det är litet synd. Det
            vore bra om utrikesministern kunde ta det med sig och titta litet
            grand på dessa pressreleaser som kommer från UD. Det borde finnas
            med i dessa, men jag har inte sett det.
          </note>
          <note>
            Anf. 59 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Nu gav Bertil Måbrink mig ett tillfälle att tala
            om att denna fråga tas upp från svensk sida.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:146 om återkrav av felaktigt utbetalda
            bostadsbidrag
          </note>
          <note type="speaker">
            Anf. 60 Socialminister BENGT WESTERBERG (fp):
          </note>
          <note>
            Fru talman! Roland Lében har frågat mig om vilka åtgärder jag
            ämnar vidta med anledning av att kommunerna inte har rätt att
            återkräva felaktigt utbetalda bostadsbidrag. Frågan är ställd
            mot bakgrund av att Regeringsrätten den 9 januari 1992
          </note>
          <note>
            prövat en ansökan om resning i ett ärende om återkrav av bostadsbidrag.
            Rätten har därvid tagit ställning till verkan av att det, i samband
            med att en ny förordning om bostadsbidrag trädde i kraft den
          </note>
          <note>
            1 januari 1988, saknades övergångsbestämmelser som reglerade
            tillämpning av den tidigare gällande förordningen efter ikraftträdandet.
          </note>
          <note>
            Regeringsrättens ställningstagande innebär att kommunerna efter
            utgången av år 1987 inte kan återkräva bostadsbidrag som lämnats
            med stöd av den då gällande förordningen.
          </note>
          <note>
            För bostadsbidrag som lämnas för år 1988 eller senare har bidragstagarens
            återbetalningsskyldighet reglerats på ett sådant sätt att motsvarande
            situation inte kan uppkomma.
          </note>
          <note>
            Den problematik som Lében tar upp i sin fråga är således inte
            aktuell för bidrag som lämnas efter år
          </note>
          <note>
            1987.
          </note>
          <note type="speaker">
            Anf. 61 ROLAND LÉBEN (kds):
          </note>
          <note>
            Fru talman! Jag vill tacka socialministern för det klarläggandet.
            Det fanns anledning att även här få detta klarlagt, eftersom delvis
            felaktig eller förvirrande information lämnats ut via media. TT-
          </note>
          <note>
            telegrammet den 5 november väckte stor förvåning genom påståendet
            att det saknades en lag som ger kommuner rätt att efter den 1
            januari 1988 kräva tillbaka bostadsbidrag.
          </note>
          <note>
            Jag är emellertid inte helt nöjd med svaret, som statsrådet säkert
            förstår genom vår lilla privata överläggning i bänken alldeles
            nyss. Det finns kvar olösta problem kring bostadsbidrag som är
            utbetalda före den 1 januari 1988. Människor som har fått ut bostadsbidrag
            på felaktiga underlag skall naturligtvis återbetala dessa. Det
            känns självklart.
          </note>
          <note>
            Troligen har de flesta gjort det också.
          </note>
          <note>
            Regeringsrättens dom blottlägger en besynnerlig situation i sammanhanget.
            Frågan är vilka signaler vi sänder ut från riksdagen. I allmänhetens
            rättsmedvetande finns en självklarhet och en acceptans inför regler
            om återkrav i de fall för höga bidrag utbetalats. Kommunerna har
            alltså krävt att de som fått för mycket skall återbetala, vilket
            de flesta gjort. Men nyheten att kommunerna i hela landet med
            lagens hjälp kan tvingas att återigen betala ut återkrävda överskjutande
            belopp, väcker många frågor.
          </note>
          <note>
            Detta beror inte på kommunernas felaktiga handläggning, utan
            ytterst är det riksdagen som har ansvaret för att lagstiftningen
            inte fungerade. Nu råder viss förvirring. Signalen i dag är att
            det lönar sig att på nytt göra anspråk på felaktigt utbetalda
            bidrag. Jag vill fråga socialministern vad han ämnar göra för
            att undersöka möjligheterna att korrigera detta misstag och sända
            etiskt riktiga signaler till det svenska folket.
          </note>
          <note type="speaker">
            Anf. 62 Socialminister BENGT WESTERBERG (fp):
          </note>
          <note>
            Fru talman! Man kan beklaga att det inte fanns några övergångsbestämmelser
            1987. Det är det som har orsakat dessa problem. Nu har kommunen
            --
          </note>
          <note>
            det är Karlshamns kommun som har uppmärksammats i media -- ännu
            inte beslutat om någon återbetalning.
          </note>
          <note>
            Kommunförbundet har gjort bedömningen att även om det inte finns
            övergångsbestämmelser, skulle man kunna göra gällande att den
            som har lämnat felaktiga eller vilseledande uppgifter är återbetalningsskyldig
            för vad han har erhållit. Det blir intressant att se vad som händer
            om kommunen inte verkställer återbetalningen. Då kan den enskilde
            naturligtvis väcka talan mot kommunen vid allmän domstol. Hur
            en sådan domstolsprövning skulle utfalla vågar jag inte ha någon
            uppfattning om i dag. Jag hoppas att inte heller frågeställaren
            anser det vara etiskt riktigt att gå in och reglera detta med
            retroaktiv lagstiftning.
          </note>
          <note type="speaker">
            Anf. 63 ROLAND LÉBEN (kds):
          </note>
          <note>
            Fru talman! Boverket konstaterar att bostadsbidrag som lämnats
            före 1988 inte kan återkrävas. I ett brev till kommunernas förmedlingsorgan
            och till länsbostadsnämnderna belyser de att återkrav inte kan
            ske. De berättar att överklagade återkrav skall upphävas. De berättar
            också -- och det är det mest alarmerande -- att begäran om omprövning
            kan leda till att återkravet upphävs. Man kan alltså vända sig
            till kommunen och klaga.
          </note>
          <note>
            I Karlshamn kan de bli tvungna att betala tillbaka en miljon
            och i Göteborg sex sju miljoner. Listan kan göras lång. Enligt
            vissa uppskattningar som jag har fått ta del av kan det röra sig
            om belopp på 100
          </note>
          <note>
            miljoner kronor eller mer om samtliga som återbetalat överskjutande
            belopp skulle driva kravet att få tillbaka sina pengar. Detta
            känns otillfredsställande, eftersom det då blir de initiativrika
            och starka och kanske t.o.m. de som kan anses något fräcka som
            ser till att få tillbaka, medan andra inte gör det. Detta är ett
            förvirrande läge.
          </note>
          <note type="speaker">
            Anf. 64 Socialminister BENGT WESTERBERG (fp):
          </note>
          <note>
            Fru talman! Jag delar uppfattningen att läget är beklagligt snarare
            än förvirrande. Det beror alltså på det slarv som den gamla regeringen
            gjorde sig skyldig till när man inte införde några övergångsbestämmelser
            1987. Att nu, 1992, retroaktivt införa övergångsbestämmelser är
            dess värre inte möjligt och inte förenligt med den etik som jag
            företräder. Jag beklagar att situationen är som den är, men vi
            kan nog inte göra så mycket åt den.
          </note>
          <note type="speaker">
            Anf. 65 ROLAND LÉBEN (kds):
          </note>
          <note>
            Fru talman! Jag är lika bedrövad över läget, och den etik som
            vi båda företräder säger att det här är svårt. Trots mina inbyggda
            spärrar mot att beslut skall gälla retroaktivt, var det ändå så,
            när dessa ansökningar handlades, att alla parter var medvetna
            om att det normala är att felaktigt utbetalda belopp återbetalas.
            Det ingår i det allmänna rättsmedvetandet, och därför förväntar
            sig allmänheten nog en korrigering. Jag skulle vilja veta om statsrådet
            tänker söka en möjlighet att laga det här på något sätt.
          </note>
          <note type="speaker">
            Anf. 66 Socialminister BENGT WESTERBERG (fp):
          </note>
          <note>
            Fru talman! Roland Lében frågar om jag skall söka vägar att laga
            det här, men jag förstår uppriktigt sagt inte vad han tänker på.
            Om jag kan få några konkreta förslag är jag beredd att pröva dem.
          </note>
          <note type="speaker">
            Anf. 67 ROLAND LÉBEN (kds):
          </note>
          <note>
            Fru talman! Den enda möjligheten är lagstiftning, som då får
            retroaktiv verkan. Det ogillar jag i allra högsta grad, men man
            kanske borde undersöka om det är möjligt.
          </note>
          <note type="speaker">
            Anf. 68 Socialminister BENGT WESTERBERG (fp):
          </note>
          <note>
            Fru talman! Jag tror dess värre inte att det är förenligt med
            svensk grundlag, men om Roland
          </note>
          <note>
            Lében inte tycker att det är ett tillräckligt hinder går det
            att pröva. Jag är dock inte beredd att göra det.
          </note>
          <note type="speaker">
            Anf. 69 ROLAND LÉBEN (kds):
          </note>
          <note>
            Fru talman! Jag ville endast fråga om statsrådet är beredd att
            undersöka om det verkligen är omöjligt att göra en ändring.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:166 om fosterbarns separation från
            familjehem
          </note>
          <note type="speaker">
            Anf. 70 Socialminister BENGT WESTERBERG (fp):
          </note>
          <note>
            Fru talman! Barbro Westerholm har frågat mig om jag avser att
            ta initiativ för att separationer mellan fosterbarn och familjehem
            skall undvikas om det finns en stark knytning dem emellan och
            barnet vistas i familjehemmet under lång tid.
          </note>
          <note>
            En grundtanke när det gäller barns placering utanför föräldrahemmet
            är att den inte skall pågå längre än nödvändigt. En av förutsättningarna
            för att barnet skall kunna återförenas med sina föräldrar är att
            kontakten dem emellan varit god under placeringstiden. Socialnämnden
            har därför givits ett särskilt ansvar för att främja barnets kontakt
            med föräldrarna och med andra närstående.
          </note>
          <note>
            Socialnämnden skall också i god tid noga förbereda barnets återförening
            med sina föräldrar. En sådan bestämmelse har därför införts i
            lagen (1990:52)
          </note>
          <note>
            med särskilda bestämmelser om vård av unga,
          </note>
          <note>
            LVU. Avsikten är att betona respekten för den känslomässiga bindning
            barnet kan ha utvecklat i förhållandet till familjehemsföräldrarna.
            En hemtagning får alltså inte ske abrupt, utan skall ske i den
            takt som är bäst för barnet.
          </note>
          <note>
            Även om en strävan således bör vara att barn och föräldrar skall
            återförenas kan man dock inte helt bortse från att det finns fall
            där det står klart att barnet inte inom överskådlig tid kommer
            att kunna återförenas med sina föräldrar. Likaså finns det fall
            där barnet vistats större delen av sitt liv i familjehemmet utan
            närmare kontakt med sina föräldrar. Om det i de fallen är uppenbart
            bäst för barnet att få vara kvar i familjehemmet bör man pröva
            möjligheten att med stöd av den redan 1983
          </note>
          <note>
            införda bestämmelsen i föräldrabalken (nuvarande
          </note>
          <note>
            6 kap. 8 §) om just sådana fall flytta över vårdnaden till familjehemsföräldrarna.
          </note>
          <note>
            I propositionen om vård i vissa fall av barn och ungdomar behandlades
            frågan om överflyttande av vårdnaden till familjehemsföräldrar.
            Riksdagen uttalade då som sin mening att möjligheten att få vårdnaden
            om barn och ungdomar överflyttad till familjhemsföräldrar borde
            kunna utnyttjas i större utsträckning än som dittills varit fallet.
            Jag delar den uppfattningen.
          </note>
          <note>
            Jag har vid tidigare tillfällen betonat hur viktigt det är att
            se till barnens behov och förstärka ett barnperspektiv inom individ-
            och familjeomsorgen. En förutsättning för att detta synsätt skall
            få större genomslag är att öka kunskaperna hos den personal som
            kommer i kontakt med barnen. Kompetensutveckling hos både socialsekreterare
            och familjehemsföräldrar är därför en viktig del i regeringens
            uppdrag till
          </note>
          <note>
            Socialstyrelsen, det s.k. Barn i fokus-projektet.
          </note>
          <note type="speaker">
            Anf. 71 BARBRO WESTERHOLM (fp):
          </note>
          <note>
            Fru talman! Jag får tacka socialministern för svaret.
          </note>
          <note>
            Frågan är föranledd av ett brev som både socialministern och
            jag har fått, och det handlar om ett fosterbarn som mellan nio
            månaders och sex och ett halvt års ålder vistades i ett familjehem,
            med ytterst sporadisk kontakt med mamman. Efter en ganska mödosam
            utredning återförenades barnet med mamman och visade sedan psykiska
            problem på grund av skilsmässan från familjehemsföräldrarna.
          </note>
          <note>
            Debatten om barnets rätt kontra föräldrarnas rätt har pågått
            i många år. Jag har följt den debatten sedan början av 80-talet,
            och jag vet att det är svårt att handlägga de här fallen. Då sattes
            föräldrarnas rätt klart före barnets rätt, och det ökade naturligtvis
            svårigheterna för personalen.
          </note>
          <note>
            Vi i Folkpartiet liberalerna har hela tiden i olika motioner
            understrukit barnens behov och sagt att de alltid måste komma
            i första hand. Det är då bekymmersamt när man får brev med sådana
            här beskrivningar -- det här brevet är inte det enda som har kommit
            till min kännedom. Det finns en brist på barnperspektiv i handläggningen
            av en del fall, och föräldrarnas rätt går fortfarande före barnens
            rätt.
          </note>
          <note>
            Av socialministerns svar framgår att vi är överens om hur de
            här fallen skall handläggas. Problemet är att så inte sker ute
            på fältet. Nu hoppas jag att den kompetensutveckling som Barn
            i fokus-projektet syftar till genomförs med förtur och inte bara
            når socialsekreterarna och familjehemsföräldrarna, utan också
            psykologer och andra som handlägger de här fallen.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:167 om hemtjänstpersonalens kunskaper
            i psykiatri
          </note>
          <note type="speaker">
            Anf. 72 Socialminister BENGT WESTERBERG (fp):
          </note>
          <note>
            Fru talman! Ulla Orring har frågat mig om regeringen avser att
            ta initiativ för att öka hemtjänstpersonalens kunskaper i psykiatri.
          </note>
          <note>
            Stöd och utbildning av hemtjänstpersonalen är en viktig förutsättning
            för att äldre och handikappade skall kunna bo kvar i det egna
            hemmet, känna trygghet och få olika behov tillgodosedda av kompetent
            personal. Som en följd av att institutionsboendet minskat har
            många nya och kvalificerade arbetsuppgifter tillförts hemtjänsten,
            framför allt under 1980-talet. Tidigare traditionella hemtjänstuppgifter
            för i huvudsak de äldre kompletteras nu med kompetens för att
            också möta människor med funktionshinder, psykiska problem, missbruksproblem
            osv. Den psykiatriska vården har genomgått stora strukturförändringar
            under de senaste decennierna. Större krav ställs på kommunerna
            att svara för service och vård för psykiskt störda människor,
            men också på att samarbeta med landstingens personal och få del
            av den specialistkompetens som redan finns.
          </note>
          <note>
            I ett delbetänkande från Psykiatriutredningen,
          </note>
          <note>
            Psykiskt stördas situation i kommunerna, redovisas bl.a. att
            hemtjänstens personal efterlyser utbildning och handledning från
            psykiatrin. Det finns dock kommuner där utbildning givits i stor
            utsträckning genom medverkan från psykiatrin, t.ex. Linköpings
            och Norrköpings kommuner. Det nyligen framlagda betänkandet Välfärd
            och valfrihet -- service, stöd och vård för psykiskt störda, redovisar
            bl.a. de oklarheter som fortfarande råder mellan socialtjänsten
            och psykiatrin när det gäller psykiskt störda människor som behöver
            stöd i det egna hemmet. Bl.a. föreslår utredningen att kommunerna
            ges huvudansvaret att planera och samordna de sociala insatser
            som psykiskt störda behöver.
          </note>
          <note>
            Jag gör också bedömningen att behov av utbildning och framför
            allt handledning av hemtjänstpersonalen som arbetar med psykiskt
            störda människor är stort. Min förhoppning är att kommunerna i
            gemensam planering med landstingen tillgodoser personalens grundläggande
            behov av sådana kunskaper. I detta sammanhang vill jag påminna
            om riksdagens beslut att anslå 500
          </note>
          <note>
            miljoner kronor till kommunerna för utbildningsinsatser i samband
            med äldrereformen.
          </note>
          <note>
            Jag vill också nämna att Riksförbundet för Social och Mental
            Hälsa genom medel från Arvsfonden producerat ett utbildningsmaterial
            om psykisk ohälsa som vänder sig till hemtjänstpersonalen.
          </note>
          <note>
            Frågan om utbildning av personal berörs i
          </note>
          <note>
            Psykiatriutredningens slutbetänkande liksom i
          </note>
          <note>
            Handikapputredningens slutbetänkande Ett samhälle för alla. Psykiatriutredningen
            är ute på remiss, och jag vill därför avvakta remissinstansernas
            synpunkter innan jag är beredd att ta några initiativ i frågan
            om hemtjänstpersonalens utbildning.
          </note>
          <note type="speaker">
            Anf. 73 ULLA ORRING (fp):
          </note>
          <note>
            Fru talman! Jag skall be att få tacka socialministern för svaret.
          </note>
          <note>
            Jag tror att vi är ganska överens om att det lönar sig för både
            samhället och människorna i samhället att satsa mer på utbildning
            av hemtjänstpersonalen.
          </note>
          <note>
            Jag håller med socialministern om att avvecklingen av den svenska
            institutionsvården för psykiskt sjuka, som har pågått i ett par
            decennier, har gjort att dessa människor har hamnat litet grand
            mellan två stolar. Det kan synas märkligt att behovet av samordnat
            patientstöd inte har uppmärksammats mer. Hemtjänsten fick ju ta
            över ett mycket stort ansvar, ofta utan att personalen hade adekvat
            utbildning. Vi har ett väl utvecklat socialt system, och då måste
            vi se till att den personal som står patienten/klienten närmast
            också har kunskaper och förmåga att tackla de problem som hon
            eller han möter.
          </note>
          <note>
            Det jag har tagit upp i frågan har jag hämtat från
          </note>
          <note>
            SPRI, och av den enkät som jag refererar till framgår det att
            40 % av vårdgivarna inte vet vem de skall vända sig till. Det
            är mycket allvarligt. Min uppfattning är att personalen behöver
            psykiatrins stöd, bl.a. i det kontinuerliga arbetet i form av
            fortbildning. Jag vet också att det är så på många ställen i Sverige,
            bl.a. i Umeå, som jag kommer ifrån. Det är bra att en utredning
            nu har kommit fram till att kommunerna bör få huvudansvaret för
            att planera och samordna de sociala insatser som behövs.
          </note>
          <note>
            Eftersom vi båda vet att hemtjänsten utför ett ovärderligt arbete
            och att det brådskar, skulle jag vilja fråga: När tror socialministern
            att ett förslag kan komma? Det får inte gå flera år, med fortsatt
            ovisshet för hemtjänstpersonalen.
          </note>
          <note type="speaker">
            Anf. 74 Socialminister BENGT WESTERBERG (fp):
          </note>
          <note>
            Fru talman! De utbildningsmedel som ställdes till förfogande
            i samband med ÄDEL-reformen finns redan för kommunerna. Än så
            länge har man använt en ganska liten del av medlen på sammanlagt
            500 miljoner, men där finns alltså en källa att ösa ur för bl.a.
            den här typen av fortbildning.
          </note>
          <note>
            Vilka slutsatser som kan dras med anledning av
          </note>
          <note>
            Psykiatriutredningens och Handikapputredningens slutbetänkanden
            vågar jag i dag inte ha någon bestämd uppfattning om. Psykiatriutredningen
            har gått ut på remiss, och Handikapputredningen är på väg ut på
            remiss, och så snart remissvaren kommer in får vi se vilka slutsatser
            vi kan dra.
          </note>
          <note type="speaker">
            Anf. 75 ULLA ORRING (fp):
          </note>
          <note>
            Fru talman! Vi har i socialutskottet konstaterat att dessa människor
            i samhällets utkant har en svår situation, och de behöver hemtjänstens
            stöd. De som jobbar inom hemtjänsten är inte utbildade för detta,
            och de känner sig rädda och osäkra. Om de får en bra utbildning
            kan de klara de här uppgifterna.
          </note>
          <note>
            Jag tackar för svaret. Det gäller att sprida kunskapen om att
            det ute i kommunerna finns pengar för den här utbildningen, och
            man får ta tag i frågan.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:145 om receptregistrering för att
            komma åt överförskrivande läkare
          </note>
          <note type="speaker">
            Anf. 76 Statsrådet BO KÖNBERG (fp):
          </note>
          <note>
            Fru talman! Barbro Westerholm har frågat mig vilka åtgärder regeringen
            avser att vidta för att på bästa sätt spåra olämpliga läkare.
            Anledningen till frågan är en uppgift i Socialstyrelsens personaltidning
            om att det övervägs en konsekvent
          </note>
          <note>
            ADB-registrering av i princip alla läkarrecept.
          </note>
          <note>
            I den av Barbro Westerholm citerade artikeln redogörs för det
            arbete som pågår inom
          </note>
          <note>
            Socialstyrelsen för att stärka tillsynsarbetet inom styrelsens
            tillsynsenhet i Stockholm. Bakgrunden är bl.a. den debatt som
            har pågått sedan olika tidningar och TV-program har kritiserat
            tillsynen över läkare som utfärdar intyg och recept regelvidrigt.
            I detta sammanhang har chefsåklagaren K. G. Svensson, som bedrivit
            en utredning om dessa frågor, uttryckt ett önskemål om att konsekvent
            ADB-registrera i princip alla läkarrecept, i vart fall beträffande
            vissa grupper av läkemedel.
          </note>
          <note>
            Den s.k. Tillsynsutredningen har behandlat denna typ av frågor
            i sitt betänkande Tillsynen över hälsooch sjukvården. Betänkandet
            har remissbehandlats och bereds nu inom regeringskansliet. Socialstyrelsen
            har i sitt remissvar föreslagit att systematisk ADB-
          </note>
          <note>
            registrering skall ske av recept på så sätt att förskrivningsmönster
            kan tas fram för varje läkare.
          </note>
          <note>
            Däremot föreslår styrelsen av sekretesskäl att motsvarande inte
            skall bli möjligt när det gäller en enskild patient. Socialstyrelsen
            har också påbörjat ett samarbete med polisen i Stockholm, så att
            misstänkt förfalskade recept som påträffas hos missbrukare överlämnas
            till den regionala tillsynsenheten i Stockholm. Detta är en försöksverksamhet
            som kommer att utvärderas.
          </note>
          <note>
            Det är så redan i dag att signaler om missbruk av förskrivningsrätten
            kommer till Socialstyrelsen och
          </note>
          <note>
            Läkemedelsverket från anhöriga till patienter, socialarbetare,
            polisen och inte minst apoteken.
          </note>
          <note>
            Dessa signaler leder till receptinsamlingar avseende den aktuella
            läkaren för att belysa förskrivningsmönstret. Analysen av receptmaterialet
            kan leda till anmälan till Hälsooch sjukvårdens ansvarsnämnd,
            HSAN.
          </note>
          <note>
            Av de insamlingar som gjordes på detta sätt av
          </note>
          <note>
            Läkemedelsverket under åren 1989--1991 ledde
          </note>
          <note>
            11 % till indragen förskrivningsrätt avseende narkotika och 5
            % till indragen läkarlegitimation.
          </note>
          <note>
            Förutom dessa individrelaterade insamlingar genomförs regelbundet
            generella receptinsamlingar avseende läkemedel med missbrukspotential,
            t.ex. benzodiasepiner och dopningsmedel. Även genom dessa insamlingar
            kan olämpliga läkare spåras.
          </note>
          <note>
            Olika aktiviteter pågår alltså inom Socialstyrelsen och Läkemedelsverket
            -- och har pågått under längre tid -- för att spåra läkare som
            missbrukar sin förskrivningsrätt. Om ADB-tekniken skall användas
            generellt för att spåra läkare som missbrukar sin förskrivningsrätt
            bör diskuteras i samband med beredningen av Tillsynsutredningens
            betänkande. Jag ser det dock som angeläget att redan nu markera
            att det inte kommer att framläggas några förslag som gör det möjligt
            att
          </note>
          <note>
            ADB-registrera recept när det gäller enskild patient.
          </note>
          <note>
            Innan regeringen har tagit ställning till utredningens förslag
            i övrigt finns det enligt min mening inte anledning att vidta
            någon särskild åtgärd.
          </note>
          <note type="speaker">
            Anf. 77 BARBRO WESTERHOLM (fp):
          </note>
          <note>
            Fru talman! Jag får tacka statsrådet för svaret. Det var skönt
            att höra att det inte är fråga om en individbaserad receptregistrering
            av patienterna.
          </note>
          <note>
            Problemet med överförskrivande läkare och kringvandrande patienter
            är gammalt. Jag har under tre år arbetat med denna fråga inom
            läkemedelskontrollen. Det effektivaste sättet att hitta de kringvandrande
            patienterna är via apoteken, där man känner igen dem. Om man lättade
            på sekretessen mellan apotekspersonal och läkare, skulle man ganska
            snabbt kunna komma dessa patienter på spåren. En förutsättning
            är att dessa personer erbjuds vård för sitt läkemedelsberoende
            och att man inte abrupt slutar med förskrivningen till dem, för
            då skulle de komma att må mycket dåligt.
          </note>
          <note>
            Jag tror mycket på den personliga tillsynen med tillsynsläkare
            och besök på apotek för att efterhöra vad de uppmärksammar i fråga
            om förskrivningar.
          </note>
          <note>
            Datalistor är ganska svårtolkade. Den mänskliga kontakten är
            både snabbare och effektivare.
          </note>
          <note>
            Registrering av läkares förskrivning bör förbehållas ett system
            med medicinsk revision, där läkarna själva analyserar sina egna
            förskrivningar och därigenom kan komma till rätta med en del felaktigheter.
            Men det låter betryggande att vi inte nu skall få en riksomfattande,
            heltäckande, individbaserad receptregistrering i Sverige.
          </note>
          <note type="speaker">
            Anf. 78 Statsrådet BO KÖNBERG (fp):
          </note>
          <note>
            Fru talman! Jag kan bara konstatera att frågaren i det här fallet
            har avsevärt större kunskaper om dessa frågor än svararen. Det
            är bra om Barbro
          </note>
          <note>
            Westerholm fortsätter att bevaka dessa frågor.
          </note>
          <note type="speaker">
            Anf. 79 BARBRO WESTERHOLM (fp):
          </note>
          <note>
            Fru talman! Dialogen fortsätter.
          </note>
          <note>
            Överläggningen var härmed avslutad.
          </note>
          <note>
            14 Svar på fråga 1992/93:161 om sjuktransporter med försvarets
            helikoptrar
          </note>
          <note>
            Anf. 80 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Karl Gustaf Sjödin har -- mot bakgrund av besparingskrav
            och konkurrens med småföretag -- ställt en fråga till mig om Chefens
            för armén pågående anskaffning av helikoptrar för sjuktransporter.
          </note>
          <note>
            Genom 1992 års försvarsbeslut har den mycket segdragna frågan
            om hur man skulle kunna förstärka sjuktransportkapaciteten i krig
            med helikopter kommit till en lösning. Lösningen innebär att Chefen
            för armén, under förutsättning att han bidrar med medel i motsvarande
            omfattning, får disponera 87 miljoner kronor av reserverade medel
            under Socialdepartementets huvuditel för helikopteranskaffning.
            På grundval av försvarsbeslutet gav regeringen i regleringsbrev
            för budgetåret 1992/93 Chefen för armén i uppdrag att genomföra
            anskaffningen.
          </note>
          <note>
            Behovet av helikoptrar för sjuktransporter i krig är stort. Den
            utökning av sjuktransportkapaciteten som nu kommer till stånd
            är därför mycket värdefull. Såsom betonades i försvarsbeslutet
            är det emellertid viktigt att tillgängliga resurser i samhället
            utnyttjas effektivt. Helikoptrarna bör därför så långt som möjligt
            också utnyttjas för sjuktransporter i fred. Sjukvårdshvudmännen
            har därför fått möjlighet att teckna avtal med militär chef om
            sådana transporter.
          </note>
          <note>
            I det sammanhanget är det givetvis viktigt att prissättningen
            klargörs från konkurrenssynpunkt, något som för övrigt också har
            framhållits i försvarsbeslutet.
          </note>
          <note type="speaker">
            Anf. 81 KARL GUSTAF SJÖDIN (nyd):
          </note>
          <note>
            Fru talman! Jag tackar försvarsministern för svaret, trots att
            jag inte tycker att jag fick något egentligt svar på mina frågor.
            Det finns emellertid en del intressanta formuleringar i svaret
            som jag skall återkomma till.
          </note>
          <note>
            Det är med stor oro helikopterföretagen ser att militären nu
            ges möjlighet att konkurrera med de civila helikopterföretagen
            om ambulanstransporterna här i landet. Det gäller framför allt
            i Norrlands inland, där småföretagsamheten är hårt prövad.
          </note>
          <note>
            Försvaret skall ju få konkurrera med de civila på marknaden genom
            att ta betalt för sina tjänster. Så långt är allt väl. Men de
            har inga löne- eller kapitalkostnader. De har inte heller några
            försäkringskostnader, vilka brukar utgöra den tyngsta utgiftsposten
            för småföretagen.
          </note>
          <note>
            Jag anser att det är illojal konkurrens. Det är också märkligt
            att den borgerliga regeringen, som säger sig värna om småföretagen
            och som vill privatisera statliga företag, tillåter en militarisering
            av de civila ambulanstransporterna.
          </note>
          <note>
            Jag skulle vilja ha försvarsministerns kommentarer till detta
            utifrån aspekten att denna regering speciellt vill värna om småföretagen,
            men ändå tillåter militären att konkurrera med dem.
          </note>
          <note>
            Anf. 82 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag vill än en gång understryka att vi i händelse
            av krig har ett mycket stort behov av helikoptrar. Problemet är
            då inte att vi kommer att ha för många helikoptrar, utan helt
            enkelt för få. Vi är underförsörjda med helikoptrar för att klara
            sjuktransporter om krig eller annan katastrof skulle drabba landet.
          </note>
          <note>
            Nu har vi dock fått loss pengar för att inköpa helikoptrar för
            att klara just sjuktransporter i krig.
          </note>
          <note>
            Fru talman! Är det då inte rimligt att dessa helikoptrar också
            får användas i fred? Om människor behöver sjuktransport också
            i fredstid är det då rimligt att man inte använder dessa militära
            helikoptrar? Jag tycker att det är rimligt. De skall naturligtvis
            inte stå undangömda utan att användas.
          </note>
          <note>
            Då är frågan på vilket sätt detta skall ske. Jag vill då understryka
            att sjukvårdshuvudmännen har rätt att teckna avtal antingen med
            chefen för armén, sjukvårdshuvudmän eller andra leverantörer av
            denna tjänst. Där finns en frihet. Då gäller det för arméchefen
            att se till att man inte bedriver en illojal konkurrens, vilket
            Karl Gustaf Sjödin kanske närmast är ute efter. Här ankommer på
          </note>
          <note>
            Konkurrensverket att på detta område, liksom på övriga områden
            i samhället, se till så att otillbörlig konkurrens inte utövas.
          </note>
          <note type="speaker">
            Anf. 83 KARL GUSTAF SJÖDIN (nyd):
          </note>
          <note>
            Fru talman! Jag tackar försvarsministern för denna utläggning.
            Jag håller med om att det är rimligt att man utnyttjar de militära
            resurserna för civil verksamhet. Men det jag frågar mig och det
            helikopterföretagen frågar sig är varför det enbart gäller helikopterverksamheten.
            Man skulle i fredstid kunna utnyttja andra transportresurser i
            större omfattning. Lastbilar och grävskopor etc.
          </note>
          <note>
            skulle med de väldiga resurser som finns inom försvaret kunna
            användas för att hjälpa till att bygga ut infrastrukturen i Norrlands
            inland. Varför gör man inte det? Varför skall man bara konkurrera
            med helikopterföretagen? Dessutom är dessa företag värdefulla
            och deras helikoptrar skall i händelse av krig hjälpa försvaret
            med sjuktransporter.
          </note>
          <note>
            Anf. 84 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Det är ändå en viss skillnad att använda helikoptrar
            för sjuktransporter i fred och att använda övriga delar av de
            resurser som finns inom försvaret. Jag är inte säker på att försvarets
            haubitsar, u-båtar eller stridsflygplan är lämpliga medel för
            att förbättra strukturen i exempelvis
          </note>
          <note>
            Norrlands inland. I fråga om helikoptrarna är alternativet att
            de skulle stå oanvända i fredstid, trots att ett mycket stort
            behov av civila sjuktransporter just med helikopter föreligger.
          </note>
          <note>
            Jag delar Karl Gustaf Sjödins uppfattning att det naturligtvis
            är viktigt att se till att prissättningen av den här tjänsten
            -- som är frivillig för sjukvårdshuvudmännen att utnyttja -- blir
            rimlig, och att den inte utformas så att en illojal konkurrens
            uppstår. Skulle Konkurrensverket komma med kritik i detta avseende
            är jag naturligtvis beredd att agera.
          </note>
          <note type="speaker">
            Anf. 85 KARL GUSTAF SJÖDIN (nyd):
          </note>
          <note>
            Fru talman! Jag skall inte gå in i vidare polemik. Jag kanske
            uttryckte mig oklart, men jag tror att försvarsministern mycket
            väl förstod vad jag menade när jag talade om möjligheten att rusta
            upp landets vägar och att hjälpa till med lokaltrafiken, samt
            att göra det betydligt billigare och kanske t.o.m. gratis med
            den fordonspark av lastbilar och bussar etc. som försvaret har.
          </note>
          <note>
            Sedan vill jag ändå göra den kommentaren att försvaret inte har
            kostnader för löner, för kapitalförsäkringar och sådant, det som
            är den stora kostnaden för de civila företagen. Det är därför
            jag menar att det är illojal konkurrens, när staten konkurrerar
            med företagen på marknaden.
          </note>
          <note>
            Anf. 86 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Försvaret har en rad kostnader för att upprätthålla
            beredskap m.m. som jag här inte vill gå in på. Ur så att säga
            upphandlarens synpunkt är ju ändå det intressanta att försvarets
            prisbild inte avviker från den som gäller för alternativen.
          </note>
          <note>
            Kommer det kritik från Konkurrensverket, som är den myndighet
            som har att övervaka detta område, är jag beredd att agera, men
            jag tycker att det vore fel om den helikopterkapacitet som finns
            till förfogande för den händelse att kriget kommer inte användes
            också i fred för ett så viktigt ändamål som sjuktransporter.
          </note>
          <note>
            Dessutom är det väl rimligt att vi också ser kostnaderna ur total
            samhällsekonomisk synpunkt när det gäller utnyttjandet av en resurs
            av det här slaget.
          </note>
          <note type="speaker">
            Anf. 87 KARL GUSTAF SJÖDIN (nyd):
          </note>
          <note>
            Fru talman! Jag vill anknyta till det sista som försvarsministern
            sade, om totalkostnaden för samhället. Varför inte vänta med att
            investera ett par hundra miljoner kronor till helikopterverksamheten?
          </note>
          <note>
            Vad jag har förstått av tidsplanen håller man på att ta in offerter
            på helikoptrar. Man skulle mycket väl kunna avbryta upphandlingen
            till dess konjunkturen blir annorlunda. Försvaret skall som sagt
            spara ett visst hundratal miljoner, om jag har förstått det hela
            rätt. Att vänta med helikopterbeställningarna vore ett lämpligt
            sätt att spara in på utgifterna.
          </note>
          <note>
            Anf. 88 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Karl Gustaf Sjödin kan ju ändå inte begära att jag
            skall bryta mot ett riksdagsbeslut.
          </note>
          <note>
            Hur anskaffningen skall gå till slogs fast i ett beslut här i
            kammaren den 3 juni.
          </note>
          <note>
            Riksdagsbeslutet säger att chefen för armén skall före den 31
            december i år rapportera läget vad avser planeringen för anskaffningen
            och utnyttjandet. Han skall senast den 30 juni nästa år ha anskaffat
            högst sex helikoptrar, och han skall senast före nästa års utgång
            ha helikoptrarna operativa för bruk i krig och fred. Det är ett
            beslut som jag inte har någon möjlighet att ändra. Det kan bara
            riksdagen göra.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:163 om arbetslösheten i storstadsregionerna
          </note>
          <note>
            Anf. 89 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Lotta Edholm har frågat mig om regeringen ämnar vidta
            några särskilda åtgärder för att stävja arbetslösheten och mildra
            dess effekter i storstadsregionerna. Hon hänvisar särskilt till
            att
          </note>
          <note>
            Stockholms län drabbats hårdare än normalt av arbetslöshet.
          </note>
          <note>
            Det är riktigt att arbetslösheten i Stockholm också tilltar på
            ett mycket oroväckande sätt. Antalet varsel är mycket högt och
            prognoserna från länsarbetsnämnden pekar på att arbetslösheten
            i
          </note>
          <note>
            Stockholm klart är i stigande. Andelen arbetslösa av arbetskraften
            är emellertid procentuellt sett bland de lägsta i landet.
          </note>
          <note>
            De omfattande resurser som regering och riksdag ställt till arbetsmarknadsmyndigheternas
            förfogande kommer självfallet också storstadslänen till del. Som
            bekant är det AMS som fördelar resurserna till länsarbetsnämnderna,
            och denna fördelning grundas på arbetsmarknadsläget ute i länen.
          </note>
          <note>
            AMS har för någon vecka sedan gjort en preliminär fördelning
            av de nya medel som föreslås i stabiliseringspropositionen och
            därvid tilldelat länsarbetsnämnden i Stockholms län drygt 950
          </note>
          <note>
            miljoner kronor i ytterligare medel. Göteborgs och
          </note>
          <note>
            Bohus län och Malmöhus län tilldelas mer än 800
          </note>
          <note>
            miljoner kronor vardera. Storstadslänen tilldelas alltså mer
            än en tredjedel av dessa medel.
          </note>
          <note>
            Det är emellertid viktigt att inte se på arbetslösheten i andelar
            eller antal. För varje enskild människa är arbetslöshet ett gissel.
          </note>
          <note>
            Arbetsmarknadssituationen är i dag allvarlig. Den är särskilt
            allvarlig för ungdomar. All forskning visar på att ungdomar i
            större utsträckning än de något äldre råkar ut för passivitet,
            håglöshet och ett destruktivt livsmönster. Regeringen har, som
            Lotta
          </note>
          <note>
            Edholm vet, beslutat att satsa mycket stora resurser på våra
            ungdomar. För detta ändamål har ca 10
          </note>
          <note>
            miljarder kronor anslagits för att ungdomar under
          </note>
          <note>
            25 år som inte fått ett ordinarie arbete eller utbildning skall
            få arbetsmarkndssutbildning, praktik eller annan åtgärd.
          </note>
          <note>
            Jag förutsätter att länsarbetsnämnderna arbetar flexibelt och
            anpassar sin verksamhet till de lokala problemen inom resp. län.
            Jag är ständigt öppen för att pröva nya åtgärder i den fortsatta
            kampen mot arbetslösheten.
          </note>
          <note>
            Låt mig avslutningsvis säga att det viktigaste av allt är att
            komma tillbaka till en fullgod ordinarie arbetsmarknad.
          </note>
          <note type="speaker">
            Anf. 90 LOTTA EDHOLM (fp):
          </note>
          <note>
            Fru talman! Jag vill tacka arbetsmarknadsministern för hans svar.
            Arbetsmarknadsministern verkar dela min oro för den situation
            som håller på att uppstå i storstäderna, inte minst i
          </note>
          <note>
            Stockholmsområdet.
          </note>
          <note>
            Antalet arbetslösa i Stockholms län är nu lika stort som i hela
            Norrland. Visserligen är procentandelen lägre, men för de enskilda
            individerna är katastrofen lika stor. Dessutom har problemen i
            arbetsmarknadsutbildningen i Stockholms län lett till att den
            öppna arbetslösheten nu är högre där än i många andra län som
            har en högre total arbetslöshet.
          </note>
          <note>
            Regeringen måste våga erkänna att problemen kring en hög arbetslöshet
            är större i storstäderna än på många andra håll. De sociala problem,
            t.ex.
          </note>
          <note>
            missbruk och utslagning, som arbetslösheten kan leda till riskerar
            att vara större i storstadsområdena. Jag har dessutom en känsla
            av att arbetslöshet upplevs som en skam i långt större utsträckning
            i storstäderna. Det verkar vanligare att lägga skulden för arbetslösheten
            på sina egna axlar. Många vågar inte ens erkänna för sina närmaste
            att de har förlorat jobbet.
          </note>
          <note>
            Krafttag behövs för att stävja arbetslösheten. Detta gäller även
            storstäderna. Annars riskerar vi att få problem utöver arbetslösheten
            i sig som kan visa sig vara väldigt svåra att lösa.
          </note>
          <note>
            Fru talman! Det har funnits en tendens att använda infrastrukturmedel
            i arbetsmarknadspolitiken på ett sätt som inte alltid varit det
            mest effektiva --
          </note>
          <note>
            eller, för att tala klartext: Ibland har det t.ex. byggts fina
            stora vägar på ställen där ytterst få människor bor.
          </note>
          <note>
            Nu borde detta inte längre vara något problem. I
          </note>
          <note>
            storstadsområdena går arbetslöshetsproblemen hand i hand med
            behovet av infrastruktursatsningar. Därför skulle jag vilja ha
            ett besked av arbetsmarknadsministern: Kommer storstadsområdena
            att få en rejäl del av de kommande satsningarna mot arbetslöshet
            och för en bättre infrastruktur?
          </note>
          <note>
            Anf. 91 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag träffade i går samtliga länsarbetsdirektörer.
            De jämför ju med varandra, och en hel del av dem tyckte att nu
            var fördelningen väl mycket till storstadens fördel.
          </note>
          <note>
            Arbetsmarknadsverket har ju sina fördelningsprinciper, och det
            är inte lätt att träffa alldeles rätt i dessa svåra frågor. Men
            verkets tjänstemän gör väl så gott de kan, och jag kommer för
            min egen del, efter att ha hört gårdagens diskussion mellan länsarbetsdirektörerna,
            att mycket noga sätta mig in i de fördelningsprinciper som gäller.
          </note>
          <note>
            När det gäller infrastrukturinvesteringar har det i
          </note>
          <note>
            Stockholmsområdet varit rätt stora problem att enas politiskt.
            Dels har man diskuterat biltullar, dels är dragningen av en del
            projekt sådan att man får en rätt ordentlig folklig debatt.
          </note>
          <note>
            Mycket stora projekt tar därför längre tid, medan mindre projekt,
            underhållsprojekt, kan sättas i gång väldigt fort. Men det är
            problem som ligger utanför mitt ansvarsområde.
          </note>
          <note type="speaker">
            Anf. 92 LOTTA EDHOLM (fp):
          </note>
          <note>
            Fru talman! Jag är helt övertygad om att man i andra delar av
            landet än just storstäderna tycker att fördelningen är orättvis.
            Men vi som bor i storstäderna ser de problem som arbetslösheten
            skapar här och som faktiskt är annorlunda än i många andra delar
            av landet.
          </note>
          <note>
            Jag tycker att det är viktigt att vi i Sverige försöker lära
            av de erfarenheter av en hög arbetslöshet som man har gjort utomlands.
            Vi vet att en stor arbetslöshet i storstadsområden leder till
            saker som vi i Sverige är väldigt ovana vid, t.ex. extremism och
            utslagning, att grupper som vi tycker väldigt illa om ur demokratisk
            synvinkel får ett större genomslag för sina idéer. Därför tror
            jag att regeringen måste försöka titta också på de aspekterna,
            inte bara på den totala andelen arbetslösa.
          </note>
          <note>
            Anf. 93 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det Lotta Edholm tar upp gäller framför allt unga
            människor. I högre åldrar, med bl.a. kanske en mera stabil familjebildning,
            klaras arbetslöshetsproblemen litet bättre.
          </note>
          <note>
            Olika människor tål också arbetslöshet på olika sätt. Hur man
            tål sådana påfrestningar är nog orättvist fördelat över landet.
            Men regeringen har lagt fram ett mycket omfattande förslag som
            gäller ungdomar under 25 år, just för att komma bort från den
            typ av skador, risk för destruktiv livsstil, som
          </note>
          <note>
            Lotta Edholm tar upp.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:147 om plan- och bygglagen
          </note>
          <note type="speaker">
            Anf. 94 Statsrådet GÖREL THURDIN (c):
          </note>
          <note>
            Fru talman! Hans Göran Franck har frågat mig om det utarbetas
            några direktiv till en översyn av planoch bygglagen och i så fall
            med vilken inriktning frågorna om tätorternas miljöskydd avses
            bli behandlade.
          </note>
          <note>
            Bakgrunden till frågan är en artikel i Svenska
          </note>
          <note>
            Dagbladet med anledning av mitt anförande vid de s.k. Plan- och
            byggdagarna som Boverket arrangerade i början av oktober. Jag
            sade där bl.a.
          </note>
          <note>
            att den framtida bebyggelseplaneringen i högre grad än dagens
            skall ta hänsyn till miljön och resurshushållningen och att det
            är viktigt att grönområdena i våra tätorter bevaras.
          </note>
          <note>
            Bakgrunden till uttalandet är att det i regeringens arbete med
            bl.a. överklagade planer har uppmärksammats en del fall där kommunerna
            i sin planering inte tagit tillräcklig hänsyn till miljön.
          </note>
          <note>
            Det förekommer också brister i samordningen mellan kommunerna.
            Ett exempel på bristande samordning är planeringen av Haga-Brunnsviken,
            där regeringen med stöd av 6 kap.2 §
          </note>
          <note>
            naturresurslagen aktivt verkat för att få till stånd en gemensam
            planering för att värna viktiga natur- och kulturvärden i området.
            Det finns enligt min mening anledning att se över lagstiftningen
            bl.a. i nämnda avseenden.
          </note>
          <note>
            I regeringsförklaringen sägs därför att plan- och bygglagen skall
            ses över med krav på större miljöhänsyn, stärkt medborgarinflytande
            och förenklad lagstiftning. I det sammanhanget kommer också frågorna
            om tätorternas miljö och möjligheterna att säkerställa behovet
            av grönområden att behandlas.
          </note>
          <note>
            Arbetet med direktiven till översynen pågår just nu i miljö-
            och naturresursdepartementet med den inriktning som jag nu har
            redovisat.
          </note>
          <note type="speaker">
            Anf. 95 HANS GÖRAN FRANCK (s):
          </note>
          <note>
            Fru talman! Jag tackar statsrådet för svaret. I stort sett är
            vi ju ganska överens om det här. Jag vet också att statsrådet
            har besökt det område som ligger mig mest varmt om hjärtat, nämligen
            Haga-
          </note>
          <note>
            Brunnsviken, där jag själv för övrigt bor. Det finns i området
            och i dess omgivningar en mycket stark opinion för att skydda
            de intressen som både jag och statsrådet har talat om i fråga
            och svar.
          </note>
          <note>
            Statsrådet hänvisar till regeringsförklaringen, och den känner
            jag ju väl till, men nu undrar jag: Efter att regeringsförklaringen
            är gjord, när kan vi räkna med att direktiven för översynen kommer
            att kunna presenteras? Och kan statsrådet något närmare ange vad
            direktiven kommer att gå ut på, utöver det som antyds i själva
            svaret?
          </note>
          <note>
            Jag vill i sammanhanget hänvisa till vad jag säger i min fråga.
            Jag nämner där att jag tillsammans med ett antal andra ledamöter
            väckte en motion till förra riksmötet om det s.k. kommunala planmonopolet.
          </note>
          <note>
            Vi föreslog i motionen att miljömyndigheterna --
          </note>
          <note>
            Naturvårdsverket och Riksantikvarieämbetet --
          </note>
          <note>
            skall få rätt att föra planärenden av detta slag till prövning
            i länsstyrelse och regering. Jag skulle vilja höra vad statsrådet
            har för synpunkter på detta.
          </note>
          <note type="speaker">
            Anf. 96 Statsrådet GÖREL THURDIN (c):
          </note>
          <note>
            Fru talman! Jag förstår mycket väl intresset för direktiven till
            översynen av plan- och bygglagen.
          </note>
          <note>
            Det är klart att den översynen kommer att få mycket stor betydelse
            för hur vi kommer att hantera den här typen av ärenden i fortsättningen.
          </note>
          <note>
            Vi lägger därför ner oerhört mycket jobb --
          </note>
          <note>
            personligen gör jag det också -- på dessa direktiv.
          </note>
          <note>
            Arbetet har nått ett ganska långt framskridet stadium. Det skall
            inte dröja alltför länge -- hoppas jag -- innan vi kan fatta beslut
            om direktiven.
          </note>
          <note>
            Hans Göran Franck tog också upp frågan om ansvarsfördelningen.
            Jag anser i och för sig att den ansvarsfördelning som finns i
            plan- och bygglagen i huvudsak är ändamålsenlig. Jag anser ändock
            att man vid översynen av plan- och bygglagen bör analysera om
            de instrument som lagstiftningen tillhandahåller är ändamålsenliga
            och effektiva.
          </note>
          <note>
            Detta kanske täcker in Hans Göran Francks fråga.
          </note>
          <note type="speaker">
            Anf. 97 HANS GÖRAN FRANCK (s):
          </note>
          <note>
            Fru talman! Ja, detta var nog delvis svar på min fråga. Jag skulle
            ändock vilja höra vilka synpunkter statsrådet har på mitt förslag
            om Naturvårdsverkets och Riksantikvarieämbetets roll i det här
            sammanhanget.
          </note>
          <note>
            Statsrådet säger att det ganska snart skall fattas beslut om
            direktiven. Jag har viss förståelse för att det kanske inte går
            att ange dag och klockslag. Den här frågan har dock trots allt
            varit aktuell alltsedan regeringsförklaringen avlämnades. Kan
            vi förvänta oss direktiv före nyår?
          </note>
          <note type="speaker">
            Anf. 98 Statsrådet GÖREL THURDIN (c):
          </note>
          <note>
            Fru talman! På den frågan kan jag svara ''ja''. Vi kommer att
            kunna vara klara före nyår.
          </note>
          <note type="speaker">
            Anf. 99 HANS GÖRAN FRANCK (s):
          </note>
          <note>
            Fru talman! Vad säger statsrådet i övrigt om mina och andras
            synpunkter om miljömyndigheternas roll och om rätten att föra
            planärenden av detta slag till prövning i länsstyrelse och regering?
          </note>
          <note>
            Anf. 100 Statsrådet GÖREL THURDIN
          </note>
          <note>
            (c):
          </note>
          <note>
            Fru talman! Jag tycker att myndigheter --
          </note>
          <note>
            länsstyrelser, miljömyndigheter osv. -- över huvud taget spelar
            en mycket viktig roll i det här arbetet.
          </note>
          <note>
            Det är naturligtvis också mycket viktigt att se på rollfördelningen
            när man gör översynen. Därmed inte sagt att vi skall göra som
            Hans Göran Franck har föreslagit i motionen. Man måste dock belysa
            frågekomplexet. Det är många som diskuterar det utifrån olika
            synvinklar.
          </note>
          <note type="speaker">
            Anf. 101 HANS GÖRAN FRANCK (s):
          </note>
          <note>
            Fru talman! Jag är nöjd så långt, att frågan blir utredd. Man
            behöver förmodligen få den här frågan ytterligare belyst. För
            dagen får jag säga att jag med största intresse avvaktar direktiven,
            som förhoppningsvis kommer snarast möjligt.
          </note>
          <note>
            Det är viktigt att dessa frågor på ett bättre sätt skall kunna
            förankras bland allmänheten, bland dem som har intresse av en
            god miljö.
          </note>
          <note>
            Anf. 102 Statsrådet GÖREL THURDIN
          </note>
          <note>
            (c):
          </note>
          <note>
            Fru talman! Avsikten är att ge ett starkt medborgarinflytande.
          </note>
          <note>
            Överläggningen var härmed avslutad.
          </note>
          <note>
            17 § Avsägelse
          </note>
          <note>
            Talmannen meddelade att Jan Fransson (s) avsagt sig uppdraget
            att vara ledamot i jordbruksutskottet.
          </note>
          <note>
            Kammaren biföll denna avsägelse.
          </note>
          <note>
            18 § Anmälan om kompletteringsval till jordbruksutskottet
          </note>
          <note>
            Talmannen meddelade att socialdemokratiska riksdagsgruppen på
            grund av uppkomna vakanser i jordbruksutskottet anmält Ulla Pettersson
            som ledamot efter Jan Fransson och Björn Ericsson som suppleant
            efter Ulla Pettersson.
          </note>
          <note>
            Talmannen förklarade valda till
          </note>
          <note>
            ledamot i jordbruksutskottet
          </note>
          <note>
            Ulla Pettersson (s)
          </note>
          <note>
            suppleant i jordbruksutskottet
          </note>
          <note>
            Björn Ericson (s)
          </note>
          <note>
            19 § Justering av protokoll
          </note>
          <note>
            Justerades protokollet för den 4 november.
          </note>
          <note>
            20 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:75 till konstitutionsutskottet
          </note>
          <note>
            1992/93:122 till skatteutskottet
          </note>
          <note>
            1992/93:133 till finansutskottet
          </note>
          <note>
            21 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:60 Förslag till lag om ändring i miljöskyddslagen (1969:387)
            m.m.
          </note>
          <note>
            1992/93:86 Ytterligare förenklingar i deklarationsförfarandet
          </note>
          <note>
            Motionerna
          </note>
          <note>
            med anledning av prop. 1992/93:22 Godkännande av avtal rörande
            handeln mellan EFTA-länderna och Israel:
          </note>
          <note>
            1992/93:U10 av Kent Carlsson (s)
          </note>
          <note>
            med anledning av prop. 1992/93:52 Höjd skatt på tobaksvaror
          </note>
          <note>
            1992/93:Sk1 av Sten Söderberg (-)
          </note>
          <note>
            1992/93:Sk2 av Lars Bäckström m.fl. (v)
          </note>
          <note>
            med anledning av prop. 1992/93:57 Tillämpning i fråga om ''Förbundsrepuliken
            Jugoslavien''
          </note>
          <note>
            (Serbien-Montenegro) av lagen (1971:176) om vissa internationella
            sanktioner, m.m.
          </note>
          <note>
            1992/93:U9 av Lars Werner m.fl. (v)
          </note>
          <note>
            med anledning av prop. 1992/93:64 EES-avtalet och advokaterna,
            m.m.
          </note>
          <note>
            1992/93:Ju7 av Karl Gustaf Sjödin (nyd)
          </note>
          <note>
            med anledning av prop. 1992/93:81 Osann utsaga inför EFTA-domstolen
            m.m.
          </note>
          <note>
            1992/93:Ju8 av Birgitta Hambraeus (c)
          </note>
          <note>
            22 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 9 november
          </note>
          <note>
            1992/93:35 av Ingvar Johnsson (s) till arbetsmarknadsministern
            om arbetsmarknaden i
          </note>
          <note>
            Trollhättan och fyrstadsområdet:
          </note>
          <note>
            Saab Automobile har i dag meddelat att antalet anställda skall
            minskas med ytterligare 1 650 vid fabriken i Trollhättan. För
            alla dem som därmed mister sitt arbete och för deras anhöriga
            är beslutet en tragedi.
          </note>
          <note>
            Antalet arbetstillfällen vid Trollhättefabriken minskar genom
            beslutet med 4 500 under en treårsperiod. För en kommun av Trollhättans
            storlek är så många förlorade arbetstillfällen en oerhört stor
            förlust. Det motsvarar över 40 000
          </note>
          <note>
            jobb i Göteborg eller över 60 000 jobb i Stockholm.
          </note>
          <note>
            Den minskade sysselsättningen inom bilindustrin drabbar hela
            fyrstadsregionen mycket hårt. Till de
          </note>
          <note>
            5 500 jobb inom bilindustrin som försvunnit/
          </note>
          <note>
            försvinner vid Saab i Trollhättan och Volvo i
          </note>
          <note>
            Uddevalla, skall läggas effekterna vid alla de företag i regionen
            som är underleverantörer till bilindustrin.
          </note>
          <note>
            Saab har goda framtidsutsikter, men svensk bilindustri är beroende
            av att Sveriges ekonomi förbättras med tillväxt och ökad köpkraft.
            Svensk bilindustri är också beroende av aktiva insatser inom utbildnings-
            och industripolitiken. I det något kortare perspektivet är de
            som nu mister sina arbeten vid Saab i behov av kraftfulla åtgärder
            inom det arbetsmarknadspolitiska området. Dessa åtgärder bör till
            stor del inriktas på att befrämja utvecklingen mot ett mer allsidigt
            näringsliv i regionen.
          </note>
          <note>
            Krispaketet innehåller kraftigt ökade resurser till att ge flera
            en meningsfull sysselsättning.
          </note>
          <note>
            Investeringar i bl.a. byggande av lokaler, vägar och järnvägar
            samt satsning på utbildning är sådant som skapar meningsfull sysselsättning
            och befrämjar en positiv utveckling på sikt.
          </note>
          <note>
            Mot bakgrund av den allvarliga situationen i
          </note>
          <note>
            Trollhättan och hela fyrstadsområdet måste regionen ges en stark
            prioritet vid fördelningen av de arbetsmarknadspolitiska resurserna.
            Regionen har genom den senaste tidens beslut blivit en av de hårdast
            drabbade i landet.
          </note>
          <note>
            Socialdemokraterna från regionen har vid flera tillfällen i riksdagen
            framfört krav på offensiva satsningar. Satsning på kompetenshöjning
            bland bilindustrins underleverantörer, satsning på utbildning
            med en kraftfull utbyggnad av högskolan i Trollhättan/Uddevalla
            och satsning på tidigareläggning av investeringar, bl.a. Norge--
          </note>
          <note>
            Vänerlänken. Kommuner och företag i fyrstadsområdet samt NUTEK
            har bildat SIRU
          </note>
          <note>
            Strategigruppen för industriell utveckling. SIRU
          </note>
          <note>
            har som mål att stärka betingelserna för industrins utveckling
            i regionen. Detta skall ske genom samordnade konkreta projekt
            mellan näringsliv och samhälle.
          </note>
          <note>
            Inom ramen för SIRU finns startklara utvecklingsprojekt som kan
            få stor betydelse för fyrstadsregionens utveckling. Trollhättan
            och fyrstadsregionen har mycket goda möjligheter. Här finns starka
            industritraditioner och tillgång till utomordentligt kvalificerad
            arbetskraft.
          </note>
          <note>
            Regeringen måste nu ta sitt ansvar för situationen i regionen.
          </note>
          <note>
            Mot bakgrund av ovanstående vill jag fråga arbetsmarknadsminister
            Börje Hörnlund följande:
          </note>
          <note>
            1. Avser arbetsmarknadsministern föreslå åtgärder så att de som
            blir arbetslösa genom nedskärningarna inom bilindustrin i fyrstadsområdet
            kan garanteras arbete eller utbildning?
          </note>
          <note>
            2. Avser arbetsmarknadsministern medverka till åtgärder som ger
            förutsättningar för svensk bilindustri att utvecklas?
          </note>
          <note>
            3. Avser arbetsmarknadsministern medverka till att strategiska
            satsningar på bl.a. högskolan i
          </note>
          <note>
            Trollhättan/Uddevalla, SIRU och
          </note>
          <note>
            Norge/Vänerlänken ges hög prioritet?
          </note>
          <note>
            23 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 10 november
          </note>
          <note>
            1992/93:174 av Arne Jansson (nyd) till statsrådet
          </note>
          <note>
            Bo Könberg om sänkta statsbidrag till landstingen:
          </note>
          <note>
            Landstingens verksamhet finansieras huvudsakligen med skattemedel
            och statsbidrag.
          </note>
          <note>
            Av ett färskt exempel i Kopparbergs läns landsting framgår att
            landstingens höga chefer och administratörer får oproportionerligt
            höga löner.
          </note>
          <note>
            Att staten och skattebetalarna skall belastas dessa överlöner
            kan ej accepteras. Staten kan naturligtvis ej direkt bestämma
            lönerna i landstingen. Däremot har staten möjlighet att sänka
            statsbidragen.
          </note>
          <note>
            Är statsrådet beredd att medverka till en sänkning av statsbidragen
            så att förutsättningar för en bättre lönemoral kan skapas i landstingen?
          </note>
          <note>
            24 § Kammaren åtskildes kl. 16.04.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
