<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--67</head>
          <docDate when="1993-02-24 00:00:00">1993-02-24 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 18 februari.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:115 till bostadsutskottet
          </note>
          <note>
            1992/93:137 till lagutskottet
          </note>
          <note>
            1992/93:166 till skatteutskottet
          </note>
          <note>
            1992/93:170
          </note>
          <note>
            Avsnitt 1 Inledning till utbildningsutskottet
          </note>
          <note>
            Avsnitt 2 Justitiedepartementet till justitieutskottet
          </note>
          <note>
            Avsnitt 3 Utrikesdepartementet till utrikesutskottet
          </note>
          <note>
            Avsnitt 4 Försvarsdepartementet till försvarsutskottet
          </note>
          <note>
            Avsnitt 5 Socialdepartementet till socialutskottet
          </note>
          <note>
            Avsnitt 6 Kommunikationsdepartementet till trafikutskottet
          </note>
          <note>
            Avsnitt 7 Finansdepartementet till finansutskottet
          </note>
          <note>
            Avsnitt 8 Utbildningsdepartementet till utbildningsutskottet
          </note>
          <note>
            med undantag för
          </note>
          <note>
            punkt 12.5 Teknikvetenskapliga forskningsrådet samt
          </note>
          <note>
            anslagen E 23 och E 24 till näringsutskottet
          </note>
          <note>
            anslaget E 30 till kulturutskottet
          </note>
          <note>
            Avsnitt 9 Jordbruksdepartementet till utbildningsutskottet
          </note>
          <note>
            med undantag för
          </note>
          <note>
            anslaget J 1 till näringsutskottet
          </note>
          <note>
            Avsnitt 10 Arbetsmarknadsdepartementet till arbetsmarknadsutskottet
          </note>
          <note>
            Avsnitt 11 Kulturdepartementet till kulturutskottet
          </note>
          <note>
            med undantag för
          </note>
          <note>
            punkt 4 Forskning inom det invandrar- och migrationspolitiska
            området
          </note>
          <note>
            punkt 5 Kvinno- och jämställdhetsforskning till utbildningsutskottet
          </note>
          <note>
            Avsnitt 12 Näringsdepartementet till näringsutskottet
          </note>
          <note>
            med undantag för
          </note>
          <note>
            punkt 6 Förnyelse och effektivisering av byggforskningen samt
          </note>
          <note>
            anslagen F 10 -- F 12 till bostadsutskottet
          </note>
          <note>
            Avsnitt 13 Civildepartementet till utbildningsutskottet
          </note>
          <note>
            med undantag för
          </note>
          <note>
            punkt 4 Konsumentforskning
          </note>
          <note>
            punkt 5 Ärendet till riksdagen till lagutskottet
          </note>
          <note>
            Avsnitt 14 Miljö- och naturresursdepartementet till jordbruksutskottet
          </note>
          <note>
            1992/93:171 till utbildningsutskottet
          </note>
          <note>
            3 § Utrikespolitisk debatt
          </note>
          <note type="speaker">
            Anf. 1 TALMANNEN:
          </note>
          <note>
            Nu vidtar utrikespolitisk debatt och debatten inleds med utrikesministerns
            deklaration och en debattomgång med oppositionen. Därefter följer
            företrädare för varje regeringsparti.
          </note>
          <note>
            Anf. 2 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Ärade kolleger! Värderade medlemmar av den diplomatiska
            kåren! Den dramatiska utvecklingen i världen och särskilt i
          </note>
          <note>
            Europa ställer ökade krav på svensk utrikespolitik samtidigt
            som den öppnar nya möjligheter. Inför förändringarna i vår omvärld
            måste vi på ett helt annat sätt än tidigare vara beredda till
            omprövning och nyorientering.
          </note>
          <note>
            Men vår utrikespolitik är inte bara en reaktion på omvälvningarna
            i Europa och vårt eget närområde.
          </note>
          <note>
            Den är i första hand resultatet av en omsorgsfull bedömning av
            vad som är Sveriges intressen, värderingar och mål, i såväl våra
            bilaterala förbindelser som i det gemensamma arbetet på att skapa
            ett säkrare Europa och en bättre och fredligare värld.
          </note>
          <note>
            Svensk utrikespolitik står nu inför några av sina största uppgifter
            någonsin. Detta ställer krav på framsynthet, samarbete och handlingskraft.
          </note>
          <note>
            Samtidigt som vi förhandlar om medlemskap i den europeiska gemenskapen
            leder vi EFTA i arbetet på att försöka föra EES-avtalet i hamn
            till halvårsskiftet. Under år 1993 är vi ordförande i den europeiska
            säkerhetskonferensen ESK. Vi fortsätter systematiskt ansträngningarna
            att fördjupa samarbetet med de nya demokratierna i
          </note>
          <note>
            Central- och Östeuropa. Arbetet med att effektivisera vår biståndspolitik
            och anpassa biståndssamarbetet till förändringarna i världen fortskrider.
            Sverige är aktivt engagerat i reformarbetet i FN och ökar sitt
            deltagande i FN:s fredsbevarande operationer.
          </note>
          <note>
            Fru talman! Förhandlingarna om medlemskap i EG
          </note>
          <note>
            kommer att föras med kraft och målmedvetenhet utifrån väldefinierade
            svenska intressen och ståndpunkter. Vi delar Gemenskapens grundläggande
            värderingar och stöder dess långsiktiga mål. Vi är beredda att
            ta vårt ansvar för att trygga frihet, fred och välstånd tillsammans
            med andra europeiska nationer.
          </note>
          <note>
            Vi har all anledning att tro att svenska värderingar och ståndpunkter
            kommer att mötas med respekt och samarbetsvilja. Som en aktiv
            medlem av
          </note>
          <note>
            Gemenskapen kommer vi att vinna ökat gehör för svensk politik
            på den internationella arenan.
          </note>
          <note>
            Den militära alliansfriheten består alltjämt samtidigt som vi
            deltar i uppbyggandet av en ny europeisk freds- och säkerhetsordning.
            Ett utvidgat europeiskt samarbete ger förutsättningar för att
            skapa fred och stabilitet i hela Europa.
          </note>
          <note>
            I centrum står EG, som har den samarbetsstruktur och de ekonomiska
            resurser som krävs för att integrera de nya demokratierna i Central-
            och
          </note>
          <note>
            Östeuropa med Västeuropa på grundval av den värdegemenskap som
            grundlades vid ESK:s toppmöte i Paris för två år sedan. Stärkandet
            och utvidgningen av EG motverkar de tendenser till inskränkt nationalism
            och främlingsfientlighet som på senare tid skymtat inte bara i
            Östeuropa utan också i Västeuropa.
          </note>
          <note>
            Vi lever nu i en period när de tidigare klara definitionerna
            inte längre kan tillämpas, en period av sökande efter nya former
            för samverkan under nya betingelser. Denna formativa period kommer
            sannolikt att pågå under en stor del av 90-talet. Så småningom
            kommer ett nytt samarbetsmönster att utkristallisera sig mellan
            de europeiska samarbetsorganisationerna, vilka alla har samma
            övergripande syften.
          </note>
          <note>
            Inom den Västeuropeiska unionen, som symboliskt nog nyligen flyttade
            till Bryssel, kommer EG-
          </note>
          <note>
            ländernas försvarspolitiska samarbete att utvecklas. NATO behåller
            samtidigt sin roll, men dess försvars- och säkerhetspolitiska
            uppgifter förändras. I NACC har man skapat ett samarbetsråd som
            på olika sätt bidrar till att lösa
          </note>
          <note>
            Central- och Östeuropas säkerhetsproblem. WEU
          </note>
          <note>
            och NATO samverkar i sin tur med ESK och FN.
          </note>
          <note>
            Europarådet ger ett viktigt bidrag när det gäller att bygga upp
            rättsstatens institutioner i de länder som nyligen befriats från
            kommunismen.
          </note>
          <note>
            Fru talman! Sveriges ordförandeskap i ESK
          </note>
          <note>
            innebär att vi för första gången spelar en central roll i försöken
            att finna lösningar på en rad europeiska säkerhetsproblem. Det
            svenska ordförandeskapet har fyra huvudmål: att genom förebyggande
            diplomati och krishantering utveckla ESK som fredsinstrument,
            att befästa den demokratiska värdegemenskapen i Europa, att förbättra
            samverkan med FN och att fortsätta stärka ESK
          </note>
          <note>
            som organisation. Den omedelbara uppgiften är att verka för en
            fredlig förändringsprocess i Centraloch Östeuropa.
          </note>
          <note>
            De omfattande internationella ansträngningarna att lösa den tragiska
            konflikten i det f.d.
          </note>
          <note>
            Jugoslavien har hittills kommit till korta.
          </note>
          <note>
            Grymheter som etnisk rensning, urskillningslös artilleribeskjutning,
            massövergrepp mot kvinnor och tortyr förekommer dagligen.
          </note>
          <note>
            Vi måste försöka stoppa ondskans spiral och ställa krigsförbrytarna
            till svars inför en internationell domstol. Det är ett betydande
            framsteg att
          </note>
          <note>
            Säkerhetsrådet nu beslutar inrätta en särskild krigsförbrytardomstol.
            Inom ESK:s ram har svenska Utrikesdepartementets rättschef Hans
          </note>
          <note>
            Corell lagt fram ett förslag om hur en sådan domstol skulle kunna
            verka.
          </note>
          <note>
            Sverige bidrar till fredsansträngningarna på en rad områden.
            Vi deltar i fredsfrämjande missioner till
          </note>
          <note>
            Kosovo, Sandjak och Vojvodina. Vi är djupt engagerade i den humanitära
            hjälpverksamheten i
          </note>
          <note>
            Bosnien-Hercegovina. Vi medverkar i ESK:s sanktionsövervakning
            och vi deltar i FN-
          </note>
          <note>
            operationerna i Kroatien och Makedonien. Sverige har mera generöst
            än de flesta andra länder i
          </note>
          <note>
            Europa tagit emot flyktingar från konfliktområdet och ger betydande
            bidrag till UNHCR:s verksamhet där.
          </note>
          <note>
            En politisk lösning av konflikterna i Bosnien-
          </note>
          <note>
            Hercegovina och Kroatien kan bara nås inom ramen för Vance-Owen
            planen med aktiv amerikansk och rysk medverkan och med stöd av
            en omfattande fredsbevarande insats. På längre sikt måste vi medverka
            till att utveckla en europeisk solidaritet som kan hejda konflikter
            innan de orsakar lidanden av den omfattning som drabbat civilbefolkningen
            i det forna Jugoslavien.
          </note>
          <note>
            Fru talman! Ansträngningarna att fullt ut träda in i det europeiska
            samarbetet utör ena delen av vår
          </note>
          <note>
            Europapolitik. Den andra består i de vidgade förbindelserna med
            de nya demokratierna i
          </note>
          <note>
            Central- och Östeuropa.
          </note>
          <note>
            De baltiska staternas återkomst till kretsen av suveräna länder
            har varit av stor betydelse för
          </note>
          <note>
            Sverige och påverkar i hög grad vår utrikespolitik.
          </note>
          <note>
            På kort tid har mycket uträttats i dessa länder för att återvinna
            självständighetens innehåll och återupprätta gamla grannförbindelser.
          </note>
          <note>
            På senare tid har vi sett en del hoppfulla tecken på att reformprocessen
            rör sig i rätt riktning, framför allt i Centraleuropa men också
            i Baltikum. I flera av de länder som befriats från sovjetkommunismen
            verkar demokratin numera fast rotad. Den ekonomiska utvecklingen
            uppvisar samtidigt positiva drag. Trots väldiga ekonomiska och
            politiska problem leder fortfarande president
          </note>
          <note>
            Jeltsin och hans regering Ryssland i reformistisk riktning.
          </note>
          <note>
            Den framtida säkerhetspolitiska utvecklingen i området är emellertid
            fortfarande oviss. Att utvecklingen i Ryssland är av särskild
            betydelse för
          </note>
          <note>
            Sverige och för norra Europa behöver knappast påpekas. Detta
            har inte bara en militär aspekt. Det gäller också att kunna handskas
            med risker och problem i form av miljöföroreningar, kärnkraftsolyckor
            och en organiserad brottslighet, som inte bara smugglar vapen
            och narkotika utan även människor.
          </note>
          <note>
            Rysslands förhållande till de baltiska staterna är på vissa punkter
            fortfarande oklart. Trots uppmaningar från det internationella
            samfundet, inte minst Sverige, har Ryssland ännu inte ingått avtal
            om ett snabbt tillbakadragande av sina trupper från alla de baltiska
            länderna. Samtidigt har dessa på ett år de facto reducerats till
            omkring hälften av sin tidigare numerär. Ett framsteg är att rapportering
            härom numera sker till ESK, liksom att andra aspekter av de rysk-baltiska
            förbindelserna är föremål för en fortlöpande dialog.
          </note>
          <note>
            För en stabil utveckling i vår region är det nödvändigt att Ryssland
            i största möjliga utsträckning integreras i det europeiska samarbetet.
            Detta är också ett övergripande mål för Sveriges förbindelser
            med denna granne och stormakt. Under sitt besök i Ryssland i början
            av månaden undertecknade statsministern en omfattande deklaration
            om förbindelserna mellan våra båda länder. Denna erbjuder en god
            grund för utvecklingen av ett framåtblickande samarbete.
          </note>
          <note>
            Fru talman! Sveriges samarbete med Central- och
          </note>
          <note>
            Östeuropa har som mål att stödja återupprättandet av demokratins
            och rättsstatens institutioner, att stödja återinförandet av en
            fungerande marknadsekonomi, att stödja de baltiska staternas ansträngningar
            att befästa sin nationella suveränitet och att stödja åtgärder
            för att förbättra miljön.
          </note>
          <note>
            Efter det dryga år som gått sedan regeringens program för östsamarbetet
            presenterades kan vi med tillfredsställelse konstatera att de
            grundläggande riktlinjerna visat sig hålla.
          </note>
          <note>
            I samarbetet med Estland, Lettland och Litauen har Sverige kommit
            att spela en ledande internationell roll. Bland våra insatser
            under det gångna året kan nämnas frihandelsavtalen med alla de
            tre baltiska staterna, det växande suveränitetsstödet, stödet
            till de baltiska valutorna och tillkomsten av det baltiska investeringsprogrammet.
          </note>
          <note>
            En nyhet för nästa budgetår är en särskild kreditgarantiram på
            en miljard kronor avsedd för export till de baltiska staterna
            och Ryssland. Därtill förbereder vi ett särskilt samarbetsprogram
            med tonvikt på nordvästra Ryssland. Vi fortsätter att bygga ut
            samarbetet med Polen.
          </note>
          <note>
            Utgångspunkten för det regionala samarbetet är våra nära och
            breda kontakter med de nordiska länderna -- ett samarbete som
            under året fått en ny vitalitet. Reformeringen av det nordiska
            samarbetet fortskrider samtidigt som det får nya dimensioner.
            I det nya Östersjörådet samarbetar vi med alla Östersjöns strandstater.
            Förra månaden etablerades också Barentsrådet, som förhoppningsvis
            kommer att innebära ett uppsving för de skandinaviska kontakterna
            med norra
          </note>
          <note>
            Ryssland.
          </note>
          <note>
            Högt på de regionala rådens agenda står kärnsäkerhetssamarbetet,
            som har ett omedelbart intresse för Sverige och Rysslands övriga
            grannländer. Här behövs såväl regionala som bilaterala insatser.
            Sverige har verkat för ett ökat internationellt engagemang i denna
            fråga samtidigt som vi byggt ut våra bilaterala insatser. Stora
            insatser görs också för miljön i Östersjöområdet genom satsningar
            på miljövänliga jordbruksmetoder och bättre avloppsrening.
          </note>
          <note>
            Fru talman! I och med att uppgifterna blivit mer konkreta och
            näraliggande präglas vår utrikespolitik också av större realism.
            Regeringen har lagt ökad vikt vid den europeiska identiteten i
            vår utrikespolitik. Det finns emellertid ingen motsättning mellan
            vårt engagemang i det europeiska samarbetet och vårt aktiva intresse
            för världen utanför Europa. Vår utrikespolitik är inget nollsummespel.
          </note>
          <note>
            En del frågor kräver globala lösningar, medan andra måste lösas
            på ett regionalt eller bilateralt plan. Detta är utgångspunkten
            för vårt bidrag till lösningen på två av de konflikter som FN
            brottats med under nästan hela sin historia.
          </note>
          <note>
            I Mellanöstern är den 15 månader gamla fredsprocessen för närvarande
            utsatt för påfrestningar. Under mina besök i regionen nyligen
            uttalade jag Sveriges starka stöd åt de krafter som värnar om
            fredsprocessen. Jag kunde med tillfredsställelse notera att man
            på såväl israelisk som palestinsk sida såg långsiktigt på denna
            och hyste gott hopp om att förhandlingarna skall kunna återupptas
            senare i vår. Detta förutsätter att frågan om de deporterade palestinierna
            får en för alla parter acceptabel lösning på grundval av säkerhetsrådets
            resolution 799.
          </note>
          <note>
            Från svensk sida söker vi bidra till fredsprocessen både genom
            våra bilaterala kontakter med parterna och genom ett aktivt deltagande
            i de multilaterala samtalen. Grundläggande är att vi eftersträvar
            öppna och goda förbindelser med alla parter.
          </note>
          <note>
            Det upptrappade våldet mellan israeler och palestinier är oroväckande.
            Det är vår uppfattning att MR-frågorna i regionen måste få ökad
            uppmärksamhet. Sverige stöder tanken på att upprätta en arbetsgrupp
            för mänskliga rättigheter inom ramen för de multilaterala samtalen.
          </note>
          <note>
            Medan fredsprocessen i Mellanöstern tillfälligt stannat upp har
            den tagit ny fart i Sydafrika. Efter en serie konstruktiva samtal
            har ANC och regeringen närmat sig varandra i centrala frågor.
          </note>
          <note>
            Allt tyder på att flerpartiförhandlingarna om landets politiska
            framtid kommer att återupptas inom kort.
          </note>
          <note>
            En viktig förutsättning för framgång i den fortsatta politiska
            processen är att alla parter medverkar till att det förödande
            våldet bringas under kontroll.
          </note>
          <note>
            Sverige stöder FN:s generalsekreterares ansträngningar att bidra
            till förhandlingsprocessen, och vi är beredda att medverka till
            en utökning av den internationella observatörsgruppen. De ekonomiska
            sanktionerna mot Sydafrika bör avskaffas så snart de politiska
            förutsättningarna föreligger, vilket kan komma att ske snart.
          </note>
          <note>
            Fru talman! Världens länder har blivit alltmer beroende av varandra.
            Massfattigdom, explosiv befolkningsökning, djupt rotade etniska
            konflikter, växande flyktingströmmar, utbredda kränkningar av
            de mänskliga rättigheterna och allvarliga hot mot miljön utgör
            betydande utmaningar för det internationella samfundet. Med en
            årlig global folkökning på närmare 90 miljoner människor och
          </note>
          <note>
            15 miljoner på flykt är internationell samverkan kring mänsklighetens
            ödesfrågor ofrånkomlig.
          </note>
          <note>
            Även efter årets tillfälliga besparingar är Sverige ett av världens
            mest generösa givarländer. Den svenska regeringen har särskilt
            betonat betydelsen av att främja de mänskliga rättigheterna och
            demokratiseringsprocessen inom utvecklingssamarbetets ram. I dag
            avslutas en internationell konferens i Saltsjöbaden som haft detta
            samband som tema.
          </note>
          <note>
            I stora delar av u-världen genomförs nu marknadsekonomiska reformer.
            Sverige kommer även i fortsättningen att ge kraftfullt stöd till
            sådana förändringar. En fri världshandel betyder mer för utvecklingsländerna
            än direkta överföringar av finansiella resurser i form av u-landsbistånd.
            För många av de fattigaste länderna kommer dock biståndet att
            spela den viktigaste rollen även framöver.
          </note>
          <note>
            En överenskommelse i GATT:s s.k. Uruguayrunda är av största betydelse
            för såväl u- som östländerna -- liksom för Sverige som handelsnation.
            Från svensk sida kommer vi att verka för att den utdragna GATT-rundan
            skall kunna avslutas inom en snar framtid på grundval av föreliggande
            förhandlingspaket. Världsekonomin är i stort behov av den positiva
            impuls ett förhandlingsresultat skulle ge.
          </note>
          <note>
            Många länder, framför allt i Östasien, har visat att det går
            att på kort tid ta staget från utbredd fattigdom till relativt
            välstånd. Flera av dem utgör numera styrkepunkter i världsekonomin.
            Också i stora delar av Latinamerika har tillväxten på senare tid
            varit positiv, vilket stärkt den demokratiska utvecklingen. Afrika
            behöver emellertid också framdeles betydande resurser, såväl katastrofbistånd
            som bistånd till ekonomisk och demokratisk utveckling.
          </note>
          <note>
            Fru talman! FN har efter det kalla krigets slut kommit att spela
            en central roll i ansträngningarna att upprätthålla internationell
            fred och säkerhet --
          </note>
          <note>
            just såsom stadgan avser. Tendensen att söka lösningar på internationella
            konflikter utanför världsorganisationen är i avtagande.
          </note>
          <note>
            Sverige tillhör de länder som länge hävdat att brott mot mänskliga
            rättigheter inte kan betraktas som ett lands inre angelägenheter.
            På grundval av stadgan har FN:s säkerhetsråd på senare tid fattat
            beslut om att ingripa i stater där det sker en massiv kränkning
            av mänskliga rättigheter, som t.ex. i
          </note>
          <note>
            Bosnien-Hercegovina och Somalia.
          </note>
          <note>
            I den nya värld vi lever i ställs allt större krav på
          </note>
          <note>
            FN som fredsinstrument. På drygt ett år har antalet personer
            som tjänstgör i FN:s fredsbevarande insatser femdubblats. Aldrig
            har så många och omfattande FN-operationer inletts som under denna
            period.
          </note>
          <note>
            FN:s bristande finansiella bas och komplicerade organisatoriska
            struktur utgör dock ett ökande problem. Gapet mellan ''vilja''
            och ''kunna'' håller på att växa på ett oroväckande sätt. Resurserna
            står inte i proportion till uppdragen.
          </note>
          <note>
            Generalsekreteraren framhöll nyligen att världsorganisationen
            inte längre lider av ett underskott på trovärdighet utan av ett
            överskott.
          </note>
          <note>
            Sverige deltar i dag i de allra flesta av FN:s fredsbevarande
            operationer. Bara under de senaste två månaderna har regeringen
            beslutat om deltagande i tre nya operationer: i Somalia,
          </note>
          <note>
            Moçambique och Makedonien i det forna
          </note>
          <note>
            Jugoslavien. Den dramatiska ökningen av antalet
          </note>
          <note>
            FN-operationer innebär att vi i större utsträckning än tidigare
            måste göra prioriteringar.
          </note>
          <note>
            Finansieringen av Sveriges bidrag till FN:s fredsbevarande insatser
            har under alla år varit provisorisk. I syfte att bättre samordna
            denna har regeringen i årets budget föreslagit att anslagen för
            fredsbevarande ändamål förs över till UD:s huvudtitel.
          </note>
          <note>
            I sin rapport En dagordning för fred föreslog generalsekreteraren
            nyligen att stående FN-styrkor skulle upprättas för att bevara
            eller skapa fred med tvångsmedel. Med vår nuvarande beredskapsstyrka
            för fredsbevarande insatser möter vi redan i viss utsträckning
            generalsekreterarens önskemål.
          </note>
          <note>
            Enligt gällande lag kan utlandsstyrkan uppgå till
          </note>
          <note>
            3 000 man väpnad trupp samtidigt, men det finns inga begränsningar
            vad gäller civila experter. ÖB
          </note>
          <note>
            kommer att inom ramen för försvarets planering förbereda rekrytering,
            organisering och utbildning av personal för att underlätta snabba
            svenska insatser.
          </note>
          <note>
            Med tanke på att FN-operationerna i allt större utsträckning
            kommer att tillämpa tvångsmedel för att åstadkomma fred bör riksdagen
            grundligt diskutera svensk medverkan också i den typen av insatser.
            Är vi beredda att låta våra soldater skapa fred med våld och dö
            i strid utomlands?
          </note>
          <note>
            Fru talman! FN förblir omistligt som globalt fredsoch samarbetsinstrument.
            Det finns inte något annat forum än FN som kan handskas med de
            stora ödesfrågorna, som spridningen av massförstörelsevapen och
            miljöförstöringen.
          </note>
          <note>
            Det kalla krigets slut utgjorde en historisk vändpunkt för internationell
            nedrustning. Förenta staterna har med berörda OSS-länder kommit
            överens om att skära ner sina strategiska kärnvapenlager med två
            tredjedelar och att eliminera merparten av sina taktiska kärnvapen.
          </note>
          <note>
            Det är nu viktigt att avtalen ratificeras och genomförs. Detta
            kan också kräva bidrag från andra länders sida, bl.a. Sverige.
          </note>
          <note>
            Konventionen mot kemiska vapen är unik därigenom att den förbjuder
            en hel kategori av vapen. Sverige arbetar för att det växande
            internationella samförståndet skall leda till nya och effektiva
            åtgärder mot massförstörelsevapen.
          </note>
          <note>
            Regeringen fäster särskild vikt vid att förhindra spridningen
            av kärnvapen, bl.a. genom att stärka icke-spridningsavtalet, NPT,
            och verka för ett fullständigt provstopp. I FN har vi understrukit
            att säkerhetsrådet har ett särskilt ansvar för ickespridningsfrågorna.
          </note>
          <note>
            FN:s miljökonferens i Rio de Janeiro i juni förra året har skapat
            nya möjligheter att hantera de ekologiska överlevnadsfrågorna.
            Regeringen kommer att verka för en aktiv uppföljning av
          </note>
          <note>
            Riobesluten i FN:s nyinrättade kommission för hållbar utveckling
            och i andra internationella organisationer.
          </note>
          <note>
            På sikt kan dagens problem och konflikter bara lösas i en mer
            samarbetsinriktad internationell miljö. Detta förutsätter att
            FN är organiserat och finansierat så att det kan handla effektivt
            över hela det fält som omfattas av ett vidgat säkerhetsbegrepp
            med mänskliga rättigheter, ekonomisk frihet, social rättvisa och
            ekologiskt ansvar. Tillsammans med de övriga nordiska länderna
            deltar Sverige i ansträngningarna att förbättra FN:s organisation
            och finansiering.
          </note>
          <note>
            Fru talman! Generalsekreteraren har framhållit att världens länder
            nu har fått en andra chans att skapa den värld FN:s stadegefäder
            sökte åstadkomma.
          </note>
          <note>
            Detta låter sig inte göra med omedelbar verkan.
          </note>
          <note>
            Men om vi i samarbete söker realistiska och pragmatiska lösningar
            på de globala problemen har vi kommit ett stycke på väg. För sin
            del kommer
          </note>
          <note>
            Sverige att leva upp till sitt ansvar.
          </note>
          <note type="speaker">
            Anf. 3 PIERRE SCHORI (s):
          </note>
          <note>
            Fru talman! Fru utrikesminister! ''Från Stettin vid
          </note>
          <note>
            Östersjön till Trieste vid Adriatiska havet har en järnridå sänkts
            ned över vår kontinent.'' Winston
          </note>
          <note>
            Churchills berömda ord markerade inledningen till en exceptionell
            era i Europas tusenåriga historia.
          </note>
          <note>
            Aldrig tidigare hade vår kontinent på ett så brutalt sätt kluvits
            i två delar.
          </note>
          <note>
            Nu finns inte det kalla krigets tvångströja kvar längre. Men
            vi har alla blivit plågsamt medvetna om att kommunismens och murens
            fall inte innebar fredsrikets ankomst. Mycket av det som nu sker
            har i stället mer att göra med det förflutnas demoner än med framtidens
            ljusbärare. På sätt och vis tar historien revansch. I Europa ser
            vi det som allra grymmast i Bosnien.
          </note>
          <note>
            Samtidigt hotas stora delar av det forna östblocket av en social
            härdsmälta, som en följd av att vi inte förmår hantera övergången
            från kommandoekonomi. Chockterapiernas blindhet främjar kasinokapitalismen
            snarare än en social marknadsekonomi.
          </note>
          <note>
            En ny skiljelinje dras upp. Nutidens Churchill skulle kunna säga:
            ''Från Rostock vid Östersjön till
          </note>
          <note>
            Sarajevo på Balkan förmörkas efterkommunismens tid av arbetslöshet
            och utslagning, intolerans och nationalism, terror och död.''
          </note>
          <note>
            Följden kan bli att Västeuropa blir i-land och
          </note>
          <note>
            Östeuropa u-land, att välståndssökande och arbetslösa folkvandrar
            till väst. Den militär och polis som väst ställde upp mot det
            kommunistiska hotet i öst mobiliseras nu vid gränserna mot s.k.
          </note>
          <note>
            illegal invandring.
          </note>
          <note>
            Under det kalla kriget var kärnvapenkapprustningen det dominerande
            säkerhetsproblemet. Den nukleära apokalypsen hänger inte över
            oss som förr, men kärnvapen finns kvar i stor mängd, trots viktiga
            och omfattande nedrustningsavtal. Palmekommissionens varning för
            den stora mängd av taktiska kärnvapen och risken för att dessa
            hamnar i orätta händer är alltjämt högaktuell.
          </note>
          <note>
            Nu gäller det att slå in på en politik som har som mål att slå
            fast kärnvapennedrustningens oåterkallelighet och, på sikt, det
            totala avskaffandet av dessa domedagsvapen, liksom av de kemiska
            och biologiska. Nedrustningen får inte bli en säkerhetspolitikens
            restpost under 90-talet.
          </note>
          <note>
            Om det är någon gång som kärnvapenfrihetens vision skall börja
            förverkligas är det nu.
          </note>
          <note>
            De långsiktiga hoten mot den alleuropeiska säkerheten är i dag
            emellertid av en annan, icke militär karaktär. Den ungerske premiärministern
          </note>
          <note>
            Antall har uttryckt detta genom att säga att väst alltid var
            redo att möta det militära hotet från öst, men var helt oförberett
            på att hantera östs frigörelse. Väst, inkl. Sverige, har helt
            enkelt ingen strategi gentemot öst.
          </note>
          <note>
            Att inte väst agerar i en ny Marshallanda har dock sina skäl.
            Östkommunismens fall har i stort sett sammanfallit med västkapitalismens
            kris. Inget västland har förmått skaffa fram resurser av den storleksordning
            som måste till, särskilt när detta kräver inrikespolitiskt kontroversiella
            åtgärder.
          </note>
          <note>
            Tyskland är väl det enda undantaget.
          </note>
          <note>
            För Rysslands del kan det i värsta fall bli tal om en social
            explosion efter Sovjetunionens implosion.
          </note>
          <note>
            Det väldiga landet är drabbat av en tusenprocentig inflation,
            en kraftig produktionsnedgång, ett växande skuldberg och en lavinartad
            arbetslöshet.
          </note>
          <note>
            En tredjedel av Rysslands befolkning har inkomster under existensminimum.
            Militärer och nationalister har en mardröm om att också
          </note>
          <note>
            Ryssland skall upplösas. Därför förespråkar några ett slags rysk
            Monroedoktrin.
          </note>
          <note>
            En särskild orosfaktor är det förhållande att
          </note>
          <note>
            600 000 officerare och soldater blev överflödiga i röda armén
            under 1992. Även om en vredgad militär i kombination med militanta
            nationalister troligen inte kommer att utgöra en utrikespolitiskt
            aggressiv kraft kan vi inte bortse från denna osäkerhetsfaktor.
          </note>
          <note>
            I vår Europadebatt, fru talman, finns det många olika bilder.
            Hopp och misströstan, visioner och mardrömmar blandas i våra sinnen
            och våra tal.
          </note>
          <note>
            Men oavsett om vi är pessimister eller optimister förblir en
            sak säker: hur tung och grå vardagen än må vara i öst, är den
            ändå bättre än det förflutnas ofrihet.
          </note>
          <note>
            Europabankens chef Jacques Attali har pekat på tre angelägna
            initiativ för att möta de sociala och ekonomiska säkerhetshoten
            från öst. Han föreslår inrättandet av en alleuropeisk gemensam
            marknad, en frihandelszon som går utöver EG:s och EFTA:s serie
            av bilaterala avtal och som inkluderar
          </note>
          <note>
            Ryssland. Han föreslår vidare ett alleuropeiskt institutionellt
            ramverk, som ger reformstaterna i öst en chans att utvecklas på
            nytt efter kommunismens fall samt ett alleuropeiskt investerings-
            och sysselsättningsprogram.
          </note>
          <note>
            Denna Attaliplan förtjänar svenskt stöd. Det är uppenbart att
            demokratiprocessen i öst måste syresättas och att reformstaterna
            måste konsolideras av ett omfattande alleuropeiskt samarbete,
            som går snabbare fram och blir mer djupgående än vad arkitekterna
            i Bryssel ursprungligen hade tänkt sig.
          </note>
          <note>
            Kanske borde man i Europa dra lärdom av handelsavtalet NAFTA,
            som på kort tid har utvecklats till ett framgångsrikt samarbete
            till ömsesidig nytta mellan två så ojämlika ekonomier som å ena
            sidan Mexicos och å andra sidan USA:s och Kanadas.
          </note>
          <note>
            I modern tid har ett par generationer av européer märkts av två
            förödande världskrig. När den franske försvarsministern Pierre
            Joxe, som är jämngammal med mig, talar om sin barndom säger han
            att han tydligt minns att han som pojke alltid var tvungen att
            bära gasmask. Vi i Sverige har glömt och sluppit detta trauma.
            Vi har levt länge i något av en isolerad idyll. Men för kontinentens
            politiker är Europatanken ett livsprojekt. Om man frågar dem varför
            just de inom EG-länderna skulle ha något slags tolkningsföreträde
            vad gäller
          </note>
          <note>
            Europas framtidsbygge, svarar de att de genom att i årtionden
            ha varit både offer och aktör i det europeiska dramat har en legitimitet.
          </note>
          <note>
            Drömmen om en varaktig fred var vägledande för
          </note>
          <note>
            Aristide Briand, den franske utrikesministern, då han i slutet
            av 1920-talet lanserade sin plan på en europeisk federativ union.
            I Sverige stöddes den tanken av Socialdemokratens chefredaktör
            Arthur
          </note>
          <note>
            Engberg.
          </note>
          <note>
            Ett drygt årtionde senare kom Jean Monnet med sin idé om en europeisk
            union i samma syfte, nämligen att förhindra krig genom att sammanfläta
            folk och nationer i ett nära samarbete. Willy Brandt tog vid under
            det kalla kriget med sin systemöppnande östpolitik. Olof Palme
            fortsatte samma tankegång med sin doktrin om gemensam säkerhet.
            Hade någonsin en Mikhail Gorbatjov kunnat bana väg för perestrojka
            och nedrustning utan denna visionära politik från Brandts, Palmes
            och andras håll?
          </note>
          <note>
            Jag ser dagens debatt om Jacques Delors och EG:s europeiska union
            som en förlängning av denna mångåriga europeiska strävan, att
            skapa en mosaik av självständiga nationer, som samordnar sitt
            handlande till ömsesidig nytta på de områden som de själva kommer
            överens om.
          </note>
          <note>
            Några nämner fredstanken. Den må ha varit drivkraften för EG
            efter kriget. Men den är inte längre central, nu när det kalla
            kriget är slut.
          </note>
          <note>
            Detta är en statisk och perspektivlös syn. Vad vore vi i dag
            utan den stabilitet som ändå EG-ländernas samarbete och gemensamma
            utrikespolitik utgör?
          </note>
          <note>
            Vilket kaos skulle vi inte ha framför oss om varje västeuropeiskt
            land förde sin egen utrikespolitik, enbart utifrån sina egna nationella
            särintressen?
          </note>
          <note>
            Vad jag inte vill se är en europeisk union som en del i en Orwellsk
            1984-världsbild, där tre fientliga block -- Eurasien, Ostasien
            och Oceanien --
          </note>
          <note>
            bekämpar varandra. Inte heller vill jag se framväxten av en västeuropeisk
            rikemansklubb.
          </note>
          <note>
            Det är en illusion att tro att vi kan bygga någonting av värde
            och varaktighet i Europa om inte också folken i Afrika, Asien
            och Latinamerika får möjligheter till ett drägligt liv.
          </note>
          <note>
            Tredje världens länder förlorar varje år hundratals miljarder
            dollar på grund av de rika ländernas handelshinder. Om vi inte
            får minskade ekonomiska klyftor och sociala orättvisor kommer
            vi ständigt att få leva med hoten om konflikter och krig och med
            outhärdliga moraliska utmaningar.
          </note>
          <note>
            Dessutom kommer våra gränser att tvångsmässigt öppnas av östs
            och syds välståndssökande och hungrande människor om vi inte frivilligt
            öppnar våra marknader för östs och syds varor.
          </note>
          <note>
            Båtflyktingarna från Nordafrika som kommer till
          </note>
          <note>
            Spanien och övriga Sydeuropa växer i antal, och vi har kanske
            bara sett början av samma problem i
          </note>
          <note>
            Östersjöområdet.
          </note>
          <note>
            I dessa omvälvningarnas tid gäller det för Sverige att söka sin
            roll i de sammanhang som jag har berört.
          </note>
          <note>
            Regeringen har tyvärr inte, trots de många orden, presenterat
            någon övergripande målbeskrivning eller strategi för Östeuropa.
            Det saknas prioriteringar vad avser länder och sakområden samt
            delvis biståndsformer. Av löftet om en miljard kronor per år har
            det i år blivit 640 miljoner kronor för nya insatser. Ärendena
            samlas på utrikesministerns bord i brist på fungerande hanteringsordning.
            Regeringens östpolitik saknar med andra ord tillräckliga medel,
            skaparkraft och fantasi.
          </note>
          <note>
            Vi behöver därför formulera en ny östpolitik över partigränserna,
            en politik som också behöver stöd av ett risktagande och framtidsinriktat
            näringsliv.
          </note>
          <note>
            I ett sådant perspektiv är det viktigt att vi i vår del av Europa
            utformar en strategi för ett pånyttfött norra Europa -- som sträcker
            sig över Nordsjön,
          </note>
          <note>
            Nordkalotten, Kolahalvön, Karelen, S:t
          </note>
          <note>
            Petersburg, västra Ryssland, Baltikum, Polen, norra Tyskland,
            Elbemynningen och västerut --
          </note>
          <note>
            som en dynamisk region i det alleuropeiska samarbetet.
          </note>
          <note>
            Den västliga integrationen är inte sig lik efter
          </note>
          <note>
            Edinburgh, men processen fortsätter ändå framåt.
          </note>
          <note>
            Ett ännu okänt slutmål gäller fundamentet i den s.k. europeiska
            arkitekturen, nämligen vilken typ av säkerhetssystem Europa skall
            ha i framtiden.
          </note>
          <note>
            NATO, VEU, EG, NACC och ESK finns alla där, men alltjämt med
            oklara inbördes relationer och ambitioner.
          </note>
          <note>
            Sveriges militära alliansfrihet förblir oförändrad, som Ulf Dinkelspiel
            klart deklarerade i Bryssel.
          </note>
          <note>
            Den linjen betyder förstås att medlemskap i NATO
          </note>
          <note>
            eller VEU är oförenligt med Sveriges nuvarande säkerhetspolitik.
            Debatten om vårt förhållande till
          </note>
          <note>
            VEU är egentligen något av en skendiskussion.
          </note>
          <note>
            VEU representerar en ambition på olika håll i
          </note>
          <note>
            Europa om ett självständigt europeiskt försvarssystem utan den
            formella knytningen till supermakten USA. Än så länge är det emellertid
            endast NATO som representerar någon trovärdig form av regional
            och kollektiv säkerhet. Debatten mellan NATO- och VEU-orienterade
            européer kommer att fortsätta länge än.
          </note>
          <note>
            Inom parentes tycker jag att regeringen inte ger en korrekt beskrivning
            av EG-ländernas försvarspolitiska samarbete. Det är inte alla
            länder, vilket man kan tro av framställningen, som vill delta
            i detta. Jag kan erinra om vad den danske försvarsministern nyligen
            sade: Ett militariserat
          </note>
          <note>
            EG betyder ett litet Europa.
          </note>
          <note>
            Den revolutionerande omvälvningen i europeisk och global säkerhetspolitik
            påverkar förstås också vårt lands traditionella neutralitetspolitiska
            linje.
          </note>
          <note>
            Den linjen har aldrig varit en dogm eller ett självändamål. Våra
            möjligheter är nu inte längre begränsade av det kalla krigets
            och blockpolitikens villkor.
          </note>
          <note>
            Vi kan och vi vill delta fullt ut i skapandet av nya säkerhetsstrukturer
            i Europa. Menar vi allvar med vår uppslutning kring begreppet
            gemensam säkerhet, innebär detta också att vi är beredda att ge
            upp en del av vår suveränitet även inom säkerhetspolitiken. Eller
            med andra ord: har vi haft en revolution i europeisk och global
            säkerhetspolitik, är det tid för en reformation av svensk säkerhetspolitik.
            Det gäller både politiskt tänkande och militär hårdvara. Men som
            sagt: i dagens läge finns det inget alternativ till vår militära
            alliansfrihet.
          </note>
          <note>
            Det talas ovanligt mycket om FN i årets regeringsdeklaration.
            Det välkomnar vi, eftersom man tidigare så beklagligt glömde bort
            FN. En oundgänglig faktor i strävan efter global gemensam säkerhet
            är att stärka FN:s säkerhetsråd och generalsekreterarens befogenheter.
            I
          </note>
          <note>
            ''Dagordningen för fred'', som Boutros Ghali har presenterat,
            föreslås bl.a. att medlemsländerna skall ställa upp på ett bättre
            sätt än tidigare för den nya säkerhetspolitiska situationen i
            världen. De skall också på ett snabbare sätt ha tillgång till
            styrkor som kan sättas in för olika ändamål.
          </note>
          <note>
            I en motion till riksdagen har Socialdemokraterna begärt en planering
            för en svensk ''fredsbrigad''
          </note>
          <note>
            som ett svar på Boutros Ghalis uppmaning.
          </note>
          <note>
            Danmark har redan fattat ett sådant beslut, och
          </note>
          <note>
            Norge likaså. Den styrkan skulle kunna ställas till förfogande
            för FN och också, under speciella betingelser, för ESK. Med en
            sådan ''fredsbrigad''
          </note>
          <note>
            skulle Sverige också visa att man fullt ut tar sitt ansvar i
            en ny tid med nya krav. Ansvarstagandet för den europeiska och
            globala säkerheten måste med andra ord inte tas enbart genom medlemskap
            i VEU eller i NATO.
          </note>
          <note>
            Fru talman! Det är kanske inom ESK som Sverige bäst kan omsätta
            sin säkerhetpolitiska energi. Den snabba utvecklingen, i synnerhet
            i f.d. Jugoslavien och i det gamla Sovjetunionen, har försvagat
            och försinkat ESK:s möjligheter, det är sant. Men det innebär
            emellertid inte att det inte skulle finnas utrymme för tankar
            och initiativ, förutom dem som i dag tagits inom ESK, som skulle
            kunna lägga grunden för en fastare utveckling inom morgondagens
            ESK.
          </note>
          <note>
            Låt mig ange några förslag till svenska initiativ.
          </note>
          <note>
            Efterlevnaden av ESK:s Parisstadga borde skötas mer systematiskt
            av ett särskilt övervakningsorgan.
          </note>
          <note>
            Man skulle till detta kunna knyta det särskilda ombudet för mänskliga
            rättigheter, som då skall arbeta i nära samråd med Europarådet.
            En årlig rapport skulle kunna utarbetas om läget för de mänskliga
            rättigheterna i varje medlemsland. Vid allvarliga brott mot dessa
            rättigheter skulle man också kunna ingripa med sanktioner eller
            hot om uteslutning, osv.
          </note>
          <note>
            ESK:s s.k. krisförebyggande center borde stärkas väsentligt.
            Här skulle de europeiska nationerna kunna samordna uppgifter och
            informationer för att på ett tidigt stadium identifiera hot mot
            säkerheten, krisungar, osv. Det finns redan nu en mycket nära
            samordning mellan EG-ländernas utrikesministerier som skulle kunna
            utgöra grunden för ett slags säkerhetspolitiskt Interpol, där
            vi alla skulle kunna ingå.
          </note>
          <note>
            Ett liknande nätverk av samordnade informationsutbyten om olika
            miljöhot skulle kunna upprättas. Det gäller atomsopor, utsläpp
            av gifter och kemiskt avfall, risker i samband med nedmontering
            eller förstöring av kärnvapen eller kemiska och biologiska vapen.
            Det skulle till ESK
          </note>
          <note>
            också kunna knytas ett slags Miljöinterpol.
          </note>
          <note>
            En europeisk flyktingkommission skulle kunna upprättas, som i
            samarbete med FN:s flyktingkommissarie kunde avlasta till förmån
            för de jättebehov som finns mest i de fattiga delarna av världen.
          </note>
          <note>
            Det allra viktigaste är att koordinera bättre insatser för demokratiprocessens
            stärkande i form av en demokratins Marshallplan.
          </note>
          <note>
            Fru talman! Det finns ett samband mellan inrikesoch utrikespolitik,
            mellan nationell och internationell säkerhet. Upplever man inte
            trygghet i den egna närmiljön känner man inte heller säkerhet
            i ett yttre, vidare sammanhang. Där kanske vi har en av förklaringarna
            till EG-
          </note>
          <note>
            motståndet i Sverige.
          </note>
          <note>
            Vi måste också här hemma se över vilka konsekvenserna blir av
            de stora förändringarna i världen. Sveriges säkerhet och välstånd
            är direkt beroende av hur vi förmår bära vårt internationella
            ansvar. Det duger inte att tro att vi kan bygga en nationell eller
            regional välfärdsenklav, eller att tro att de resurser vi sätter
            av för internationella ändamål inte måste växa. Det går inte heller
            att bortse från helheten och inte vara beredd att ompröva gamla
            lösningar, prioriteringar och principer.
          </note>
          <note>
            Sanningen i dag är att vi saknar fullgod beredskap för fredsskapande
            och konfliktförebyggande insatser. Efter att under lång tid hört
            till dem som mest engagerat ställt upp i FN:s fredsbevarande insatser
            ligger Sverige nu på 29:e plats. Vi måste se vilka omprioriteringar
            vi bör göra inom försvaret för att klara också de nya hoten mot
            vår säkerhet och för att konsolidera freden.
          </note>
          <note>
            I höstens krispaket skars biståndet ned. Runt om i världen uppfattades
            det som ett symboliskt nederlag för biståndet. Vår biståndspolitik
            måste vara nyskapande, och enprocentsmålet måste uppnås.
          </note>
          <note>
            I Östeuropa har västvärlden inte levt upp till de krav som den
            historiska omvandlingen nu ställer.
          </note>
          <note>
            Den nya chans som Europas folk har får inte gå förlorad.
          </note>
          <note>
            Antalet människor på flykt ökar. Vi måste möta detta med en politik
            som tar ett helhetsgrepp om flyktingskapets och folkförflyttningarnas
            orsaker och verkningar.
          </note>
          <note>
            Sammantaget: Säkerhet, fattigdom, miljö och utveckling, Östeuropas
            omvandling, flyktingfrågorna -- de stora frågor det här handlar
            om kräver en bred nationell samsyn. Det handlar både om att inse
            de intressen vi här delar med andra och att mobilisera en förnyad
            känsla av solidaritet inom och över gränserna.
          </note>
          <note>
            Vi har därför föreslagit att en nationell kommission tillsätts
            för att se över och föreslå förändringar i syfte att stärka Sveriges
            internationella ansvarstagande. Jag hoppas, fru talman, att vi
            skall kunna nå en bred enighet om detta syfte i denna riksdag.
          </note>
          <note type="speaker">
            Anf. 4 LARS MOQUIST (nyd):
          </note>
          <note>
            Fru talman! Utrikesministern, ledamöter och åhörare! Har Sverige
            ändrat utrikespolitik? Det är en fråga eller ett påstående som
            då och då dyker upp i den allmänna debatten. Vissa hävdar att
          </note>
          <note>
            Sverige ändrat inriktning på sin utrikespolitik, att vi numera
            inte lägger näsan i blöt i varje liten fråga långt bort i fjärran
            länder, att vi blivit alltmer
          </note>
          <note>
            Europainriktade.
          </note>
          <note>
            Att som vissa socialdemokrater skarpt kritisera regeringen för
            att Sverige inte kom in FN:s säkerhetsråd, är bara sedvanlig partiretorik
            för att ge regeringen en känga, att visa att man inte sköter sig
            och samtidigt försöka visa sin egen förträfflighet. När det nu
            fattades några röster i första röstningsomgången stod det väl
            klart för alla att Europa genom Spaniens inval hade fått sin kvot
            fylld och att resultatet därför skulle bli vad det blev.
          </note>
          <note>
            Denna valutgång tar somliga till intäkt för att pådyvla regeringen
            passivitet och bristande vilja att spela en roll inom världssamfundet.
            Jag håller inte med. Om regeringen gjort en kursändring från att
            lägga näsan i blöt överallt till att mera aktivt främja svenska
            intressen genom en framsynt
          </note>
          <note>
            Europapolitik, så hälsar jag detta med glädje.
          </note>
          <note>
            Svenska utrikespolitiska insatser i främmande länder genom olika
            biståndsinsatser skall jag återkomma till. Här finns ingen anledning
            att slå sig för bröstet.
          </note>
          <note>
            Att Sverige skall gå in i den europeiska gemenskapen, EG, för
            att sedan också ingå i den europeiska unionen råder det stor enighet
            om i denna kammare. Vänstern samt en och annan protektionist från
            övriga partier har en annan uppfattning, men i det stora hela
            är vi överens.
          </note>
          <note>
            Vi hoppas att de svenska förhandlarna uppnår resultat som vi
            alla kan känna oss nöjda med. Våra motparter i förhandlingarna
            är egentligen inga motparter. De vill detsamma som vi, dvs. nå
            en lösning som innebär att Sverige kommer in i den europeiska
            gemenskapen. Vägen dit blir kanske törnbeströdd, och våra krav
            blir kanske inte tillgodosedda till hundra procent. Vi får ju
            titt och tätt höra att vi inte skall lägga oss platt till marken
            i ambitionen att komma in i EG. Motparten, dvs.
          </note>
          <note>
            EG-företrädarna -- nu under dansk ledning -- lär ha samma utgångspunkt.
          </note>
          <note>
            Vägen till EG ser i dag ut att bli mera törnbeströdd än den verkade
            bli för något kvartal sedan. Schweiz ställer inte upp på EES-avtalet.
            Detta skapar oro i
          </note>
          <note>
            EG-länderna, eftersom man inser att nettotillskottet till EG:s
            kassakista blir mindre om
          </note>
          <note>
            Schweiz andel till olika stödfonder inte betalas av övriga EFTA-stater.
            EG-företrädare börjar då blanda bort korten och drar in andra
            faktorer i problematiken. Man vill få kompensation för handelsavtal
            som EFTA tidigare slutit med Turkiet.
          </note>
          <note>
            Spanjorer, portugiser och greker vill passa på att omförhandla
            delar av jordbruks- och fiskeavtalet.
          </note>
          <note>
            Att sådana här frågor nu på nytt plockas upp till ytan inger
            betänkligheter. Drar ett godkännande av
          </note>
          <note>
            EES-avtalet ut på tiden kan nya problem uppstå. I
          </note>
          <note>
            Norge går debatten om EES-avtalet på högvarv.
          </note>
          <note>
            Skall avtalet omförhandlas är det långt ifrån säkert att tre
            fjärdedelar av norska stortinget ger sitt fortsatta stöd till
            ett avtal med nuvarande utseende.
          </note>
          <note>
            Spelar detta då någon roll för Sverige? Ja visst. Om vi inte
            klarat av EES-avtalet som mellanstation blir den kommande folkomröstningen
            mycket mera komplicerad. Förutom de frågor som vi nu skall förhandla
            om kommer ju ett ja till EG/EU också att innebära ett godkännande
            av hela den avtalsmassa som nu ligger inom EES-avtalet. Genom
            ett EES-
          </note>
          <note>
            avtal är vi ju i mångt och mycket delaktiga i EG:s inre marknad.
            Om EES-avtalet faller är vi mycket mera sårbara för utpressningsförsök
            från EG-
          </note>
          <note>
            länder som vill gynna egna särintressen på bekostnad av våra.
            Men man kan ju undra om spanska eller andra länders företrädare
            insett att hela processen med ett utvidgat EG senareläggs --
          </note>
          <note>
            det handlar om många år framöver -- om man alltför kraftigt skriker
            på kompensation när nu
          </note>
          <note>
            Schweiz backat ut från EES. Det verkar vara ett högt spel. Vi
            får hoppas att det inte är alltför högt.
          </note>
          <note>
            Vissa frågor i EG-problematiken försöker svenska politiker sopa
            under mattan. Det är de frågor som rör säkerhets- och försvarspolitik
            liksom frågor om den monetära unionen. Beträffande den monetära
            unionen finns det ingen anledning att kritisera regeringen för
            att man uttalat något i stil med uttrycket kommer tid, kommer
            råd. Kanske är det en alltför fri tolkning av regeringens uttalande
            om den monetära unionen.
          </note>
          <note>
            Men när det gäller vår kommande säkerhets- och försvarspolitik
            talar man i gåtor. Vi skall vara neutrala men ändå inte neutrala,
            eller om det är tvärtom. Vi skall vara alliansfria men ändå inte
            alliansfria, eller kanske även här tvärtom. Så håller man på.
            Varför inte tala om att vi aldrig varit riktigt neutrala -- att
            vi jämkat och snirklat när det gällt att leva upp till vår neutralitet?
          </note>
          <note>
            Hur var det med den tyska transittrafiken genom
          </note>
          <note>
            Sverige under andra världskriget? Hur var det med baltguldet?
            Hur var det med baltutlämningen? Så snart vi fått press på oss
            har vi vikt undan. Det är kanske taktiskt rätt, men föga ärorikt
            -- och föga neutralt. Hur hade det varit om Sovjet hade attackerat
            oss efter andra världskriget? Hade vi då levt upp till vår alliansfrihet?
            Hade vi sagt nej tack om vi hade erbjudits hjälp av NATO? Hade
            vi snällt hissat ner byxorna och låtit ryssen ge oss smörj? Vi
            hade naturligtvis inte gett upp så lätt, men ingen tror väl på
            allvar att vi skulle ha klarat oss utan hjälp av några vänner.
          </note>
          <note>
            Nej, den gamla svenska modellen med alliansfrihet i fred syftande
            till neutralitet i krig handlade om motsatsen till den i andra
            sammanhang så hyllade tesen om solidaritet. Det var ju inte av
            solidaritet vi valde vår alliansfria och neutrala linje, utan
            det gjorde vi av egoistiska skäl. Vi ville slippa dras in i andras
            krig, samtidigt som vi hoppades att andra länder skulle komma
            till vår hjälp om vi behövde sådan. Det var solidaritet i en körriktning
            -- vi skulle inte vara solidariska med andra, men andra förväntades
            vara solidariska med oss. Vilket hyckleri!
          </note>
          <note>
            Ny demokrati menar att vi skall gå in i diskussioner om att ansluta
            oss till en gemensam europeisk försvars- och säkerhetspolitik.
            Om det visar sig att den västeuropeiska unionen, VEU, är rätt
            forum för en gemensam europeisk säkerhetspolitik skall vi vara
            med där. Men vi skall ju inte med någon bakvänd solidaritet ställa
            oss utanför ett samarbete.
          </note>
          <note>
            Jag tror att svenska folket känner sin plikt att hjälpa till
            när det behövs.
          </note>
          <note>
            Fru talman! Det är ju detta med solidaritet och önskan att undvika
            konflikter i Europa som var bakgrunden till att man började nära
            tanken på ett gemensamt Europa. Med ett monetärt samarbete --
          </note>
          <note>
            med en gemensam säkerhets- och försvarspolitik, med en gemensam
            europeisk handelsmarknad --
          </note>
          <note>
            skulle man bygga upp ett Europa fritt från krig.
          </note>
          <note>
            Denna solidaritetstanke -- denna fredstanke, dvs.
          </note>
          <note>
            att ett nära ekonomiskt samarbete främjar förståelsen mellan
            länder -- försvinner ofta i debatten.
          </note>
          <note>
            Vi pratar mest om hur mycket vi vinner eller förlorar i jordbruksavtalen,
            i fiskeavtalen, i miljöfrågor och på handelsmarknader. Ja visst.
            Vi måste få tillgång till den marknad som EES-avtalet ger oss.
            Vi måste få tillgång till det inflytande som ett EG/EU-medlemskap
            ger. Får vi inte tillgång till den europeiska marknaden kan vi
            definitivt säga ajöss till vår välfärd. Vi bevakar alla möjliga
            särintressen utan att prata om det kanske viktigaste av allt:
            en bestående fred.
          </note>
          <note>
            Jag hoppas att det material som nu håller på att utarbetas och
            som skall ge svenska folket ett bra underlag när det gäller att
            ta ställning till ett
          </note>
          <note>
            EG/EU-medlemskap med kraft tar upp fredsaspekten i Europasamarbetet.
            Det är så lätt att man bara väger plus och minus utan att beakta
            solidaritetsaspekten, fredsaspekten.
          </note>
          <note>
            Om man börjar titta runt hörnet för att se hur det står till
            med sammanhållningen i Europa blir man beklämd. Överallt är det
            konflikter. I Jugoslavien tycks alla slåss mot alla. Slovenien
            var tydligen det enda område som kom undan helskinnat när frågor
            om alla gamla oförrätter skulle lösas. Serber, kroater och bosnier
            försöker alla kapa åt sig mesta möjliga innan man sluter en fred
            som sedan alla vill riva upp så snart det går. I Makedonien behövs
            det
          </note>
          <note>
            FN-trupper för att hålla ordning. Där gäller striden t.o.m. namnet
            på landet. I Kosovo brakar det löst när som helst, säger initierade
            personer.
          </note>
          <note>
            Fler konflikter ligger på lut. I Belgien råder motsättningar
            mellan valloner och flamländare. På
          </note>
          <note>
            Cypern råder en bräcklig vapenvila mellan turkar och greker.
            Baskerna vill ha frigörelse. Mördandet på Nordirland tycks aldrig
            ta slut. Det förekommer motsättningar mellan balter och ryssar,
            mellan olika folkslag i det forna Sovjet osv. Var skall det sluta?
          </note>
          <note>
            Det är tydligt att de flesta länder inte kan hantera sin situation.
            De måste ha hjälp. Varifrån skall de få hjälp? Svaret måste bli:
            inom Förenta nationernas ram.
          </note>
          <note>
            Vi i Ny demokrati föreslår i en särskild motion att en internationell
            fredsskapande militär styrka upprättas och underställs FN:s säkerhetsråd.
          </note>
          <note>
            Fru talman! Pierre Schori tar i sitt anförande upp en ny socialdemokratisk
            motion om en fredsbevarande svensk styrka. Jag vill då bara påpeka
            att Ny demokrati redan för ett år sedan lade fram ett liknande
            förslag om en katastrofbrigad. Då var intresset från Socialdemokraternas
            och andra partiers sida ljumt. Jag tror att Richard Ulfvengren
            i sitt anförande här senare i dag kommer att utförligare redogöra
            för den föreslagna brigaden.
          </note>
          <note>
            Tiden är nu mogen för en militär styrka som får ungefär samma
            roll som en polisorganisation i en enskild nation har. Samtidigt
            måste den internationella domstolen reservationslöst av medlemsländerna
            accepteras som högsta organ för lösandet av internationella konflikter.
          </note>
          <note>
            Rollen som världspolis har ofta fått spelas av USA.
          </note>
          <note>
            Somalia och Kuwait är de senaste exemplen på nationer som kan
            rikta ett tack till USA. Men den amerikanska opinionen kommer
            inte att i alla lägen acceptera att amerikanska liv riskeras och
            offras i fjärran länder. Detta gäller ju alldeles speciellt om
            inte andra länder är beredda att hjälpa till för att upprätthålla
            världsfreden och försvara demokratiska staters överlevnad.
          </note>
          <note>
            Som exempel kan Jugoslavien nämnas. Vad kan omvärlden göra för
            Jugoslavien?
          </note>
          <note>
            Vi kan nöja oss med att få i väg hjälpsändningar och med att
            fördöma de stridande parterna i hopp om att konflikten löses av
            sig själv.
          </note>
          <note>
            Vi kan acceptera den etniska rensningen och erbjuda de fördrivna
            människorna bostad på annan plats i världen.
          </note>
          <note>
            Det enligt vår mening enda hållbara alternativet är att med internationell
            rätt arbeta fram den bästa lösningen och att sedan med internationella
            militära trupper se till att denna lösning efterlevs.
          </note>
          <note>
            Uppgiften blir svår. Människoliv kommer att krävas, men alternativen
            är säkert sämre.
          </note>
          <note>
            Fredsskapande styrkor skall medlemsländerna ställa till Säkerhetsrådets
            förfogande. Styrkorna skall vara tyngre beväpnade än FN:s fredsbevarande
            styrkor, och de skall kunna rycka in med kort varsel. Fredsstyrkorna
            skall rekryteras på frivillig nationell basis och genomgå gedigen
            träning och utbildning i resp. lands nationella armé.
          </note>
          <note>
            Mellan 1945 och 1987 har FN gjort 13
          </note>
          <note>
            fredsbevarande insatser och sedan 1987 ytterligare
          </note>
          <note>
            13. För kommande tolvmånadersperiod planeras fredsbevarande insatser
            för 16 miljarder kronor.
          </note>
          <note>
            Trots att detta belopp bara motsvarar tre promille av de globala
            militära satsningarna flyter inbetalningarna från medlemsländerna
            trögt. Det skulle vara avsevärt lättare att få fram pengar till
            både fredsskapande och fredsbevarande styrkor om medlemsländerna
            budgeterade sina militära FN-
          </note>
          <note>
            bidrag via försvarsanslag i stället för via utrikesanslag.
          </note>
          <note>
            Sverige bör spela en aktiv och pådrivande roll för att förverkliga
            tanken på fredsskapande militära styrkor. Vi måste vara beredda
            att tillsammans med andra nationer ingripa för att lösa blodiga
            konflikter i vår omvärld. Det gäller då att ingripa med trupp,
            inte bara med diplomatiska uttalanden.
          </note>
          <note>
            Det kalla kriget är över. Nu finns det förutsättningar att skapa
            denna internationella polis som så väl behövs. Låt Sverige ta
            på sig rollen som aktiv lobbyist för att medlemsländerna skall
            ställa militär trupp till Säkerhetsrådets förfogande.
          </note>
          <note>
            Fru talman! I ämnet blodiga konflikter är det omöjligt att låta
            bli att beröra vidrigheterna beträffande de olika grupperna inom
            det forna
          </note>
          <note>
            Jugoslavien. Det är därför som man med glädje hälsar FN:s beslut
            om att åtgärder nu skall vidtas för att det skall gå att komma
            till rätta med övergreppen på civilbefolkningen. En tribunal skall
            inrättas för att få de ansvariga dömda. Man får hoppas att redan
            tillskapandet av denna tribunal får en sådan effekt att flertalet
            grymheter upphör. Man känner en sådan vanmakt över att den civiliserade
            världen inte snabbt har kunnat ingripa. Våldet äger ju rum mindre
            än 200 mil från oss.
          </note>
          <note>
            Det är inte alla nationer som omgående griper till svärdet vid
            olösta gränsdragningar. En liten solskenshistoria är uppgörelsen
            i år mellan Sverige och Norge om att upphäva en konvention från
            1905
          </note>
          <note>
            om en neutral zon mellan Norge och Sverige. Trots att det aldrig
            förekommit några gränskonflikter mellan våra båda länder efter
            1905 tog det nästan
          </note>
          <note>
            90 år att avveckla konventionen. Allting tar sin tid.
          </note>
          <note>
            Fru talman! Det går inte att tala om utrikespolitik utan att
            beröra biståndet. Jag ämnar i detta avsnitt bara ta upp Sydafrikaproblematiken.
            Jag gör det med en jämförelse med vår biståndspolitik. Det är
            en ren skandal -- ja, ordet skandal borde förstärkas med diverse
            kraftuttryck -- att Sverige i sin biståndsbudget föreslår att
            240 miljoner kronor skall avsättas till sydafrikanska organisationer
            varav ANC skall få ungefär hälften, medan det totala biståndet
            till Öst- och Centraleuropa bara uppgår till drygt tre gånger
            detta belopp. Fundera över relationerna -- 871 miljoner till Estland,
          </note>
          <note>
            Lettland, Litauen, Polen, Ryssland m.fl. och 240
          </note>
          <note>
            miljoner till sydafrikanska organisationer. Man häpnar. Att fortsätta
            den socialdemokratiska politiken, som innebär att man ger bort
            skattebetalarnas pengar till militärdiktaturer, socialiststater
            och socialistpartier, är ju befängt.
          </note>
          <note>
            Det finns många sätt att försnilla skattebetalarnas pengar på.
            Stödet till ANC är ju i reala termer ganska obetydligt. Men Svensson
            på gatan tycker nog att dryga 100 miljoner är en ansenlig summa
            och att pengarna borde kunna användas bättre. I
          </note>
          <note>
            ivern att stödja den gamla utrikes- och biståndspolitiken struntar
            man i skattebetalarnas reaktion.
          </note>
          <note>
            Vore det inte mera välbetänkt att se till att svenskt näringsliv
            snabbt kan komma tillbaka till den sydafrikanska marknaden genom
            att omedelbart häva sanktionerna mot Sydafrika? Vi skall alltid
            som världssamvete hålla ut längst -- kosta vad det kosta vill.
            Sluta upp med de här dumheterna! Häv sanktionerna! Detta har vi
            i Ny demokrati krävt i ett flertal motioner. Första gången jag
            tog upp frågan var i november 1991, men förslaget röstades enhälligt
            ned.
          </note>
          <note>
            Så småningom åkte en fempartidelegation ned till
          </note>
          <note>
            Sydafrika för att på ort och ställe bilda sig en uppfattning.
            Delegationens ställningstagande fick mig att på nytt reagera och
            motionera. Jag skrev då
          </note>
          <note>
            ''De fyras gäng'', men eftersom varumärket redan hade inregistrerats
            av kineserna, valde jag av artighet att kalla majoriteten i utredningen
            för ''De fyra''. Moderaternas representant fronderade och tyckte
            i likhet med Ny demokrati att det nu väl ändå var dags att låta
            Nelson Mandela få tappa greppet och inflytandet över svensk utrikespolitik.
          </note>
          <note>
            Regeringen har med stöd av Socialdemokraterna envist bakbundit
            svensk industri genom att halsstarrigt lyssna på Nelson Mandela
            och hans röda ANC. Men just i går möttes vi av beskedet att sanktionerna
            kanske skall hävas. Det är bra. Men att behålla den självpåtagna
            tvångströjan så länge, och att fortsätta med detta självplågeri
            flera år i onödan, är för bedrövligt.
          </note>
          <note>
            Fru talman! Jag skall i mitt nästa anförande återkomma till biståndspolitiken.
          </note>
          <note type="speaker">
            Anf. 5 BERTIL MÅBRINK (v):
          </note>
          <note>
            Fru talman! Vi upplever nu början av genomgripande förändringar
            i världen, som har möjliggjorts genom det kalla krigets slut.
            Men regeringen bryr sig bara om Europa, och det är inte ens hela
            Europa som upptar dess intresse, utan den mindre och rikare delen,
            Västeuropa. Den svenska utrikespolitiken reduceras till EG-politik.
            Världen utanför ägnas ett förstrött intresse. Afrika får 2,5
          </note>
          <note>
            rader i regeringens utrikesdeklaration. Inte ett ord ägnas de
            grundläggande obalanserna i världen, dvs.
          </note>
          <note>
            att en fjärdedel av jordens befolkning konsumerar
          </note>
          <note>
            60 % av maten i världen, att en miljard människor hungrar och
            att 14 miljoner barn årligen dör av fattigdom.
          </note>
          <note>
            Utrikesministern har inte sagt ett ord om nord--sydkonflikten
            och de växande klyftorna. Finns det ingen medkänsla med de fattiga
            som under 80-talet tvingades ge den rika världen ett bistånd som
            motsvarar minst sex Marshallplaner? Det verkar inte så. Biståndet
            till de fattiga skärs ner, och det sker efter att lyxskatter har
            avskaffats. Det handlar i båda fallen om ungefär lika mycket pengar.
          </note>
          <note>
            Världen är större än EG, och ordningen i världen är orättvis.
            Därför måste de nya möjligheter, som nu finns när världen inte
            längre hålls i ett skruvstäd av två kapprustande supermakter,
            tillvaratas.
          </note>
          <note>
            FN kan nu äntligen spela den fredsbevarande roll som avsågs vid
            dess bildande, och bli en allomfattande organisation för kollektiv
            säkerhet.
          </note>
          <note>
            Jag anser att Sverige -- fast vi inte fick någon plats i säkerhetsrådet
            -- kan spela en pådrivande roll för att de reformer som står på
            FN:s dagordning skall leda till ökad demokrati och kollektiv säkerhet
            för alla, såväl stora som små.
          </note>
          <note>
            USA:s dominans i FN måste brytas. Det får inte vara så att säkerhetsrådet
            endast kan besluta om sanktioner när USA så vill.
          </note>
          <note>
            USA har satt i gång en ommodellering av FN efter sitt skön. Generalsekreterare
            Boutros-Ghali tvingades att skyndsamt utse Richard Thornburg,
            f.d. justitieminister hos Bush, till ledare för FN:s administration
            under hotet att USA annars skulle sluta betala till FN. FN:s biståndsorgan
            skall strömlinjeformas enligt Världsbankens modell. De rika länderna
            vill inte ge pengar till de FN-organ där u-länderna har inflytande.
            Det är bättre med
          </note>
          <note>
            Världsbanken, där man röstar efter kapitalinsats, och där USA
            har veto.
          </note>
          <note>
            Om det skall bli ett reformerat FN, skärps konflikten nord--syd.
            Lägg därtill i-ländernas ökande protektionism, som sätter upp
            hinder för uländerna i världshandeln. GATT-förhandlingarna blockeras
            av EG:s och USA:s strid om jordbruket.
          </note>
          <note>
            Det verkligt allvarliga är att när dessa två giganter dumpar
            sina subventionerade jordbruksöverskott, slås u-ländernas bönder
            ut.
          </note>
          <note>
            De växande orättvisorna är en tickande bomb. Vi kommer att få
            se explosioner i land efter land. Peru är ett alarmerande exempel.
            För några år sedan varnade jag i denna kammare för vad som skulle
            komma att hända där. Det var efter en larmrapport om att man i
            Limas soptippar hade uppmätt ett minskat innehåll av organiska
            ämnen, dvs. vad som ansågs ätbart. Nu har soptipparnas barn växt
            upp till tonåringar i kåkstäderna. Det är bland dem som
          </note>
          <note>
            Den lysande stigen (Sendero Luminoso) rekryterar nya anhängare.
            Armod och svält föder hat och desperation -- terrorism.
          </note>
          <note>
            Hör ni, fru utrikesminister, den tickande bomben?
          </note>
          <note>
            Ni kan exempelvis lyssna till soptipparna i Moskva, där 22 000
            människor ''livnär'' sig.
          </note>
          <note>
            Berlinmurens fall väckte jubel. Jublet fortsatte och stegrades
            vartefter diktaturerna föll. På
          </note>
          <note>
            Vaclavplatsen ropade Pragborna i talkör ''Tillbaka till Europa''.
            Sedan dess har det gått litet mer än tre år. Nu upptäcker de att
            de inte alls är välkomna i
          </note>
          <note>
            Europa -- i EG-Europa--, i varje fall inte med sitt stål, sina
            textilier och sina livsmedel. Samma hårda bud gäller för det övriga
            Central- och Östeuropa.
          </note>
          <note>
            Lech Walesa har anklagat väst för att sätta upp en ny ridå --
            en ridå av silver -- mot öst.
          </note>
          <note>
            Om dessa länder inte får exportera sina varor ökar arbetslösheten
            ännu mer. De säger: Om ni inte tar emot våra varor, får ni ta
            emot våra människor. Det är många även i väst som har insett detta
            och som varnar för konsekvenserna.
          </note>
          <note>
            Häromdagen var en amerikansk forskare i
          </note>
          <note>
            Stockholm. Han larmade om en hotande flyktingvåg på 5--15 miljoner
            människor från
          </note>
          <note>
            Ryssland. Till skillnad från denne amerikan är jag övertygad
            om att väst kan medverka till att stoppa sönderfallet i Ryssland.
            Men då behövs det mycket större insatser än vad som görs i dag.
          </note>
          <note>
            Utrikesministern aviserar inga nya insatser, utan tycker att
            det regeringen nu gör är tillfredsställande. Men företagsledare
            som Percy
          </note>
          <note>
            Barnevik och Björn Svedberg gör uppenbarligen en annan bedömning
            när de säger att det behövs svenska krediter på 15 resp. 30 miljarder
            kronor.
          </note>
          <note>
            Regeringens östpolitik är idéfattig och kortsynt. Jag vänder
            mig mot den självbelåtenhet som präglar utrikesministerns tal.
            Sverige gör stora insatser exempelvis för miljön i Östersjöregionen.
          </note>
          <note>
            Sanningen är ju att de pengar som anslås bara är en promille
            av vad som behövs.
          </note>
          <note>
            Arbetet med att göra kärnkraftverken i öst säkra går med snigelfart.
            Anledningen är att G7-länderna
          </note>
          <note>
            ''drar fötterna efter sig'', sade chefen för
          </note>
          <note>
            Europeiska återuppbyggnads- och utvecklingsbanken (EBRD), Attali,
            häromdagen.
          </note>
          <note>
            Attali sade också att östeuropéerna måste få lov att skaffa sig
            hederliga inkomster på export, annars
          </note>
          <note>
            ''blir de en gigantisk loppmarknad för alla slags vapen, konventionella,
            kemiska och nukleära''.
          </note>
          <note>
            Skall regeringarna i väst fortsätta att slå dövörat till eller
            skall de göra som i Tyskland? Där diskuterar man nu att uppföra
            en elektronisk mur mot öst för att stoppa flyktingar. I stället
            för Ulbrichts och
          </note>
          <note>
            Honeckers mur som revs, kan det bli en Kohlmur.
          </note>
          <note>
            Men även om man lyckas stoppa flyktingarna, kommer vapen och
            narkotika att strömma in, bl.a.
          </note>
          <note>
            till vårt land. Därför måste Ryssland snarast integreras i ett
            helt Europa. Det sade också utrikesministern -- men bara såsom
            ett mål; hon angav inga medel. Och det är givetvis inte lätt för
            henne att säga som Attali, när Sverige förhandlar med EG, som
            inte vill integrera Ryssland och inte vill släppa in de östeuropeiska
            exportvarorna.
          </note>
          <note>
            Vänsterpartiet har lagt fram ett antal förslag om hur handel,
            investeringar, vänsamarbete osv. skall kunna utökas med Central-
            och Östeuropa, inbegripet Ryssland. Vi vill att Sverige skall
            göra som Danmark, där man har beslutat att komma upp i 0,5 % av
            BNI i Östeuropabistånd till år 2000. Jag hoppas att våra förslag
            skall behandlas seriöst.
          </note>
          <note>
            Vad utrikesministern sade om ansträngningarna för att stoppa
            blodbadet i f.d. Jugoslavien uttryckte väl vad vi alla känner.
            Endast en politisk lösning kan bli en verklig lösning. USA:s och
            Rysslands medverkan behövs. Det arbete som Hans Corell har utfört
            för att få till stånd en krigsförbrytardomstol är en banbrytande
            insats som förtjänar all respekt. Säkerhetsrådets beslut har ju
            redan kylt av några av dem som har skrutit med sina bedrifter
            i den etniska rensningen.
          </note>
          <note>
            Vi kan i dag inte se något slut på blodbadet i
          </note>
          <note>
            Bosnien-Hercegovina. Men det är en ljusning att
          </note>
          <note>
            Ryssland nu har kommit med i fredsansträngningarna. Här kan vi
            från svenskt håll med våra goda kontakter bidra till att stödja
            de icke-chauvinistiska krafterna. Vi kan -- bl.a. genom deltagandet
            i fredsstyrkan i Makedonien --
          </note>
          <note>
            medverka till att förebygga att konflikten sprider sig till ett
            stort Balkankrig.
          </note>
          <note>
            Även på närmare håll är svenska insatser viktiga för att förebygga
            att de ryska extremisterna vinner övertaget -- de må vara bruna
            eller röda. Det är ju vad man nu fruktar mest i Baltikum. Att
            Ryssland fullföljer sina internationella åtaganden och tar hem
            sina trupper är en nyckelfråga. Vi menar att
          </note>
          <note>
            Sverige bör underlätta detta bl.a. genom att skänka trähus för
            att lösa en bit av bostadsfrågan för hemvändande officerare och
            stamanställda. Ett samarbete mellan svenskar och ryssar med att
            bygga bostäder skulle kunna bli en symbol för nya och konstruktiva
            relationer syftande till en alleuropeisk integration, där Ryssland
            finner sin plats.
          </note>
          <note>
            Integrationen måste bli alleuropeisk, om den skall leda till
            stabilitet. Läget i Central- och Östeuropa är fortfarande labilt.
            Demokratiseringen är inte oåterkallelig. Det finns andra nationella
            motsättningar än de i f.d. Jugoslavien, inte minst i den nya staten
            Slovakien. Här liksom i Rumänien är den ungerska minoriteten hotad,
            samtidigt som nationalistiska krafter i Ungern ses som ett hot
            i grannländerna.
          </note>
          <note>
            Vi har all anledning att bevaka hur de mänskliga rättigheterna
            efterlevs i den här delen av Europa.
          </note>
          <note>
            Den snabbt tilltagande antisemitismen i Ungern måste fördömas
            liksom den dåliga behandlingen av zigenarna, inte minst i Rumänien.
          </note>
          <note>
            Även i Västeuropa finns rasism, vilket utrikesministern tog upp.
            Det har just kommit en rapport från Amnesty International om tortyr
            och misshandel av utlänningar på polisstationer i
          </note>
          <note>
            Västeuropa. Den rapporten bör utrikesministern ta upp i ESK-arbetet.
            De stora möjligheter som ordförandeskapet i ESK ger måste tas
            till vara.
          </note>
          <note>
            Anf. 6 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag kan berätta för Bertil Måbrink att
          </note>
          <note>
            ESK:s minoritetskommissarie Max van der Stoel just i går kom
            tillbaka till Haag efter ett besök i
          </note>
          <note>
            Slovakien.
          </note>
          <note>
            Jag skulle vilja ta upp ett tema från utrikesdeklarationen. Det
            föreligger ingen motsatsställning mellan vårt engagemang för grannar
            och för Europa och ett globalt engagemang. Tvärtom är regional
            integration en del av global integration. I en ansvarsfull utrikespolitik
            förstärker de olika delarna varandra.
          </note>
          <note>
            Central- och Östeuropapolitiken och vårt ESK-
          </note>
          <note>
            ordförandeskap samverkar med vårt utvidgade engagemang i FN.
          </note>
          <note>
            Det har i debatten uttalats farhågor för att Sverige såsom EG-medlem
            skulle hamna i en inåtvänd isolationistisk organisation, som inte
            har någon förståelse för världen utanför de industrialiserade
            ländernas krets. Jag menar att detta självfallet är en vrångbild.
            Det räcker att nämna namnen Holland,
          </note>
          <note>
            Spanien, Portugal, Storbritannien och Frankrike för att få klart
            för sig att EG:s medlemskrets består av länder som i alla tider
            har haft sitt ansikte vänt utåt. Sverige kommer inte att råka
            i lag med en samling stater, som inte har något intresse för den
            tredje världen. Tvärtom kommer vårt medlemskap snarare att tillföra
            oss kunskaper och kontakter med ytterligare delar av den tredje
            världen. Vi kommer att öppna oss mot länder som Sverige hittills
            inte har haft så stora förbindelser med bland utvecklingsländerna.
          </note>
          <note>
            Det är inte heller så att EG i sin utrikespolitik visar ett bristande
            engagemang eller medkänsla med tredje världen. En genomgång av
            EG:s numera alltmer gemensamma utrikespolitik visar att den i
            väsentliga avseenden sammanfaller med den som
          </note>
          <note>
            Sverige har fört och för. Sverige skulle inte ha någon svårighet
            att ansluta sig till de uttalanden som EG har gjort om t.ex. konflikterna
            i Mellersta
          </note>
          <note>
            Östern, Gulfområdet eller Sydafrika. EG har inte givit uttryck
            för någon annan syn på rätt och rättvisa beträffande små länders
            och utsatta minoriteters problem än vad Sverige gör. EG
          </note>
          <note>
            lämnar bistånd till de flesta av världens u-länder, inte minst
            till mycket fattiga länder i Afrika, som
          </note>
          <note>
            Sverige så länge har samarbetat med.
          </note>
          <note>
            Avtal om handelslättnader och bistånd har ingåtts med ett stort
            antal länder i Medelhavsregionen och
          </note>
          <note>
            Mellersta Östern. EG:s gemensamma handelspolitik liknar på många
            områden vår. Såväl
          </note>
          <note>
            Sverige som EG har inskränkningar när det gäller import av jordbruks-
            och livsmedelsprodukter, men
          </note>
          <note>
            Sveriges textilimport är något mer liberal än EG:s.
          </note>
          <note>
            Det förtjänar påpekas att den genomsnittlige EG-
          </note>
          <note>
            medborgarens import från u-länderna är större än den genomsnittlige
            svenskens, trots att Sverige på någon punkt har en liberalare
            importpolitik.
          </note>
          <note>
            Jag tror att dessa korta konstateranden visar att EG
          </note>
          <note>
            inte är någon sorts förening för innesittare utan i hög grad
            har sitt engagemang förlagt till världen utanför Gemenskapens
            gränser.
          </note>
          <note>
            Jag vill tillägga att det självfallet inte finns någon motsättning
            mellan EG-ländernas vilja att stärka sitt ekonomiska samarbete
            och viljan att ta ansvar för tredje världen. Det förhåller sig
            ju snarare tvärtom. En stark ekonomi är en förutsättning för en
            generös solidaritet med tredje världen och, vill jag gärna tillägga,
            även med Central- och
          </note>
          <note>
            Östeuropa. Jag ser EG såsom den stabila motor, som måste bygga
            under vårt samarbete med
          </note>
          <note>
            Central- och Östeuropa.
          </note>
          <note>
            Jag vill gärna uttrycka min glädje över att Pierre
          </note>
          <note>
            Schori i sitt anförande ägnade Central- och
          </note>
          <note>
            Östeuropa så stort utrymme. Jag delar dock inte hans analys helt
            och hållet. Som jag ser det är det snarare de länder som frejdigt
            tillämpar marknadsekonomins principer som i dag kan peka på framsteg
            och utveckling. Vi kan se på Polen och
          </note>
          <note>
            Tjeckien, f.d. Tjeckoslovakien. Vi kan t.o.m. i viss mån se på
            Estland, där detta händer. Vi kan se delar av utvecklingen i Ryssland,
            vilket ändå visar att företagskraften finns kvar. Därför delar
            jag inte
          </note>
          <note>
            Pierre Schoris analys i detta hänseende.
          </note>
          <note>
            Jag har litet svårt att se att de grupper som sysslade med gemensam
            säkerhet i mitten av 1970-talet egentligen var de verkliga frigörarna
            av Östeuropa.
          </note>
          <note>
            De utgick ju från fortsatt blockuppdelning av
          </note>
          <note>
            Östeuropa. Någon riktig befrielseideologi var det väl inte fråga
            om.
          </note>
          <note>
            Verkligheten är den att det under socialdemokratisk tid inte
            fördes någon östpolitik värd namnet. Jag skall inte påminna om
            en del av de pinsamheter som avslutade den socialdemokratiska
            epoken i förhållande till dåtidens Central- och Östeuropa. Nu
            för vi en östpolitik med klara riktlinjer. Som jag sade tidigare
            har vi tredubblat stödet till Central- och
          </note>
          <note>
            Östeuropa. Vi har avsatt ett betydande stöd till de baltiska
            valutorna. Vi har i hög grad mobiliserat det internationella samfundet
            för Baltikums sak både ekonomiskt och politiskt. Vårt suveränitetsstöd
            med insatser bl.a. för polis, tull och kustbevakning har blivit
            mycket uppskattat och något av en förebild för andra länder. Vi
            har med kraft engagerat oss på olika sätt och med betydande bidrag
            för en förbättrad säkerhet vid de sovjetbyggda kärnkraftverken.
            För Baltikum har regeringen sedan den tillträdde avsatt mer än
            en miljard kronor.
          </note>
          <note>
            Med Ryssland utvecklar vi nu ett särskilt program för samarbete
            med de västra regionerna. Den vittomfattande deklarationen som
            statsministern har skrivit under med president Jeltsin vittnar
            tydligt om våra satsningar på långsiktigt samarbete med vår numera
            demokratiska stormaktsgranne.
          </note>
          <note>
            Självfallet tänker vi inte slå oss till ro med det som vi nu
            gör. Sverige och de nordiska länderna har en stor möjlighet att
            agera pådrivande, att verka inom ramen för både EG och det internationella
            samfundet -- att hjälpa till med tankar och idéer och även att
            dra resurser till samarbetet med Centraloch Östeuropa, med Baltikum.
            Vi har gjort så bl.a.
          </note>
          <note>
            när det gäller valutastödet till Baltikum, där vi lyckades få
            Japan att i en internationell aktion i sista minuten hjälpa till
            att ställa upp med 100
          </note>
          <note>
            miljoner dollar.
          </note>
          <note>
            Vi kommer att fortsätta att verka i denna anda på den konferens
            som EG:s ordförandeland Danmark har inbjudit till. Den kommer
            att äga rum alldeles efter påsk, den 13--14 april. Då finns det
            möjligheter att ta upp de lånsiktiga och strategiska riktlinjerna
            för samarbetet med Central- och
          </note>
          <note>
            Östeuropa.
          </note>
          <note>
            Visst är det ett exempel på hur världen utvecklas och förändras
            när man hör Bertil Måbrink stå här i talarstolen och citera Jacques
            Attali, en framträdande marknadsekonom och en framträdande ledare
            för en bank som skall agera i
          </note>
          <note>
            Världsbankens anda på den europeiska scenen.
          </note>
          <note>
            Bertil Måbrink oroar sig för nya murar. Men jag vet aldrig att
            jag såg Bertil Måbrink vara nere och knacka på Honeckers mur på
            den tiden eller hjälpa till att riva ner den när Bertil Måbrink
            var en framträdande företrädare för vpk här i riksdagen.
          </note>
          <note type="speaker">
            Anf. 7 PIERRE SCHORI (s):
          </note>
          <note>
            Fru talman! Fru utrikesminister! Om man skall säga något om regeringens
            utrikesdeklaration, är det mesta en huvudfåra. Det finns ingen
            egen identitet i den. Man skriver mycket om den europeiska identiteten,
            men ingenting om vår egen identitet, identiteten i svensk utrikespolitik.
          </note>
          <note>
            Vi har tidigare talat om europeisk identitet. Det är naturligtvis
            en självklarhet. Det är ingen som tror att vi är någonting annat
            än européer. Vi vet ju det själva. Men om man upprepar detta som
            ett slagord hela tiden, leder det till att man förlorar platsen
            i
          </note>
          <note>
            FN:s säkerhetsråd. Det leder till att man krymps som människa
            och som nation, att man avskärmar sig från det globala, från verklighetens
            värld.
          </note>
          <note>
            Vår utrikespolitik är inget nollsummespel, säger utrikesministern
            i sin deklaration. Förhoppningsvis är vår politik inget spel över
            huvud taget utan ett engagemang för verkliga människor. Var finns
            uttrycken för engagemang för Haitis båtflyktingar, för Moçambiques
            fattiga, mot Unitas antidemokratiska terror i Angola, för Thailands
            utnyttjade, för de sydafrikanska flyktinglägrens vidsträckta elände,
            för de palestinska flyktingarnas oändliga väntan, för Bosnien
            och för den tröstlösa kalla ryska landsbygden? Jag saknar inlevelsen
            i mänskligt lidande, i de enskilda människoödena runt om på vår
            jord.
          </note>
          <note>
            En forskare i Göteborg, statsvetaren Ulf Bjereld, har analyserat
            den borgerliga regeringens utrikespolitik. Jag använder hans ord
            för att inte verka för egensinnig här. Han säger att Sveriges
            fiasko i samband med att Sverige inte blev invalt i
          </note>
          <note>
            FN:s säkerhetsråd kan spåras i den nya
          </note>
          <note>
            Europafokuserade svenska utrikespolitiken. Han talar om att den
            svenska aktiva utrikespolitiken tidigare under socialdemokratisk
            ledning men med stöd av Folkpartiet och Centern kännetecknades
            av kritik mot supermakterna, framför allt mot
          </note>
          <note>
            Sydafrika och Sovjetunionen, men också mot Israel och USA. Han
            tillägger att den svenska kritiken mot andra stater, som utrikesministern
            ofta kritiserar, var mest omfattande under åren 1976--
          </note>
          <note>
            1982, då Sverige styrdes av borgerliga regeringar.
          </note>
          <note>
            I deklarationen i dag säger utrikesministern att
          </note>
          <note>
            Sverige genom sitt ordförandeskap i ESK för första gången spelar
            en central roll i försöken att finna lösningar på en rad europeiska
            säkerhetsproblem.
          </note>
          <note>
            Då kan jag återgå till Ulf Bjereld igen som säger att
          </note>
          <note>
            Sverige i ESK-processen var en av de stater som mest aktivt försökte
            jämka samman östblockets och västblockets ståndpunkter. Det behövdes
            just i de svåra och kalla tiderna under kalla kriget. Då behövdes
            självständiga aktörer, ingenjörer för freden och för blocköverskridande,
            för att få ihop parterna och för att mildra riskerna för kärnvapenkrig
            och andra konflikter. Där spelade svenska diplomater en oerhört
            viktig roll inom
          </note>
          <note>
            ESK-processen. Den s.k. Madridkonferensen som inrymde det hela
            kom till stånd tack vare mycket aktiva svenska insatser, på grund
            av att vi tillhörde en alliansfri nation.
          </note>
          <note>
            Att då säga att vi nu för första gången spelar en central roll
            i försöken att finna lösningar på europeiska säkerhetsproblem,
            tror jag att
          </note>
          <note>
            Gubbstrutten i Dagens Nyheter skulle kommentera genom att säga:
            Fi donc, la baronesse.
          </note>
          <note>
            Bilden av att sitta tillsammans med europeiska politiker i möten,
            är inte lika med en aktiv utrikespolitik. När t.ex. statsministern
            reste med julskinka till våra soldater som då var i Kroatien,
            var det bra. Det var en nödvändig uppmuntran för dem av våra medborgare
            som åkte dit liksom de nya till Makedonien. Det har ett fint syfte.
            Men när statsministern åkte dit och träffade Kroatiens statsminister,
            sade han, oss veterligt, inte ett ljud om den politik som Kroatien
            nu för, en militariserande politik. Det gäller alltså att inte
            bara visa upp sig på bilder.
          </note>
          <note>
            Mänskliga rättigheter är ett annat område. När utrikesministern
            nu säger att man gärna ställer upp med att arbeta för en kommitté
            för mänskliga rättigheter när det gäller Mellanöstern, välkomnar
            vi detta. Även vi har nämligen motionerat om detta. Vi såg hur
            utrikesministern föga diplomatiskt hanterade detta när hon var
            på plats i Mellanöstern och förslaget kom upp i en något förvriden
            artikel som skildrade de försök och ambitioner som finns från
            palestiniernas sida att få till stånd en sådan kommitté. Då blev
            det nobben direkt. Nu kommer regeringen tillbaka, och det är bra.
          </note>
          <note type="speaker">
            Anf. 8 LARS MOQUIST (nyd):
          </note>
          <note>
            Fru talman! Fru utrikesminister! Den svenska biståndspolitiken
            skulle förändras -- åtminstone fick man det intrycket när regeringen
            presenterade sin regeringsförklaring hösten 1991. Man ville främja
            marknadsekonomi, man ville kunna skönja en demokratiseringsprocess,
            och man ville verka för mänskliga rättigheter. Två länder markerades
            speciellt. Man skulle slopa allt bistånd till Cuba, och man skulle
            ifrågasätta Vietnam. Cuba blev av med det mesta av sitt stöd.
            Att det var ett riktigt beslut är ostridigt. Kubanerna verkar
            nu på nytt fundera på att ge sig in in striderna i Angola. Det
            kanske var en tidningsanka, kanske inte. Det verkar ju besynnerligt
            att ett fattigt land som Cuba kan avsätta medel för krigföring
            på andra kontinenter. Vietnam då? Nej, regeringen naggar biståndet
            litet i kanten men kör i stort sett vidare som om ingenting hänt.
          </note>
          <note>
            Har regeringen inte upptäckt att man kört in i en återvändsgränd
            när man fortsätter med samma sorts bistånd år ut och år in? Biståndsberoende
            afrikanska länder blir bara fattigare och fattigare.
          </note>
          <note>
            Vi kör fullständigt sönder ländernas egen förmåga att få ordning
            på sin ekonomi. Det kallas för biståndsberoende. Mängder av länder
            och organisationer ger bistånd i ett och samma land.
          </note>
          <note>
            Samordningen är ibland obefintlig. Missbruk, slarv, korruption,
            stöd till diktatorer och stöd till kommunistregimer borde ha lett
            till en omprövning av politiken. Men det har inte skett. Det som
            ändå skett är en utvärdering av biståndet till
          </note>
          <note>
            Moçambique. Översynen har det talande namnet
          </note>
          <note>
            ''Bistånd under omprövning''. Läser någon i regeringen den? Tar
            någon i regeringen intryck av den? Vi får se. Hittills har man
            ofta tyckts tänka att det blir bättre lycka nästa år.
          </note>
          <note>
            Hur tänkte Socialdemokraterna föregående år när vi skulle rösta
            om biståndsbudgeten?
          </note>
          <note>
            Hur tänkte ni när ni insåg att vi i Ny demokrati tänkte rösta
            för era välunderbyggda förslag om sänkning av biståndet till vissa
            länder. Jo, det blev ett förfärligt springande här i bänkarna
            när man insåg att jag och övriga nydemokrater tänkte rösta för
            era sänkningar men rösta mot när det gällde motsvarande ökningar
            av biståndet till andra länder. Ni hade ju klara motiv för att
            sänka biståndet till vissa. Men, nej då var biståndsmålet
          </note>
          <note>
            1 % av bruttonationalprodukten viktigare. Det var alltså viktigare
            att sätta sprätt på skattebetalarnas pengar till ändamål som man
            inte trodde på än att rädda dessa pengar till andra projekt. Ett
            motiv var förstås också att ge oss i Ny demokrati smäll på fingrarna.
            Men får man hantera skattemedel på detta sätt? Det tycker ni självfallet,
            eftersom ni gjorde så här. Pengarna skulle bara ut, oavsett ändamålet.
            För att bli av med pengarna lade ni ned era röster. Bara vi nydemokrater
            röstade för de socialdemokratiska yrkandena. Medvetet fällde man
            sitt eget välunderbyggda förslag. Fick socialdemokratiska sympatisörer
            detta klart för sig?
          </note>
          <note>
            Ja, så går det till i politiken. Är det ingen som tänker på att
            det är skattemedel vi bollar med? Hur kan man ta så lättvindigt
            på ett par hundra miljoner i biståndsnedskärningar när vi ökar
            budgetunderskottet med en halv miljard per dygn och bara räntan
            på vår statsskuld kostar 160 000 kr i minuten?
          </note>
          <note>
            Nå vad vill då Ny demokrati. Jag skall bara förklara grunddragen
            i vår politik. Richard Ulfvengren kommer senare i debatten att
            gå in mera i detalj.
          </note>
          <note>
            Vår utgångspunkt är att Sverige -- precis som övriga länder inom
            FN -- skall försöka bistå fattiga länder med 0,7 % av vår bruttonationalinkomst.
            Men med dagens urusla ekonomi -- jag berörde det nyss -- har vi
            inte råd. Vi får göra som vårt grannland
          </note>
          <note>
            Finland -- dra ned biståndet till hälften. Vi har i våra motioner
            lagt oss på en nivå som uppgår till drygt 0,5 % av BNI eller drygt
            7 miljarder kronor.
          </note>
          <note>
            Men i vårt bistånd på ca 7 miljarder räknar vi även in biståndet
            -- eller som regeringen säger kostnaderna för samarbetet -- till
            Öst- och
          </note>
          <note>
            Centraleuropa.
          </note>
          <note>
            Knappt en tredjedel eller 1,8 miljarder vill vi ge i multilateralt
            bistånd. Vi prioriterar världens största och mest explosiva problemområde
            -- den snabba befolkningsökningen, men vi drar ned på mycket annat.
            Forskare visar att befolkningen i Afrika beräknas bli fördubblad
            på 20 år. Utan familjeplanering och utan födelsekontroll blir
            ju hjälpen verkningslös. Våra största miljöproblem skapas just
            av befolkningsexplosionen. Bland multilaterala organisationer
            finns det sådana där
          </note>
          <note>
            Sverige är största givare i absoluta tal. I någon organisation
            står Sverige för 20 % av dess budget.
          </note>
          <note>
            Vi har inte råd att hålla på så här.
          </note>
          <note>
            Nästa tredjedel av biståndet vill vi prioritera för katastrofinsatser
            och biståndsinsatser genom frivilligorganisationer som frikyrkor,
            Rädda barnen, Röda korset och liknande. Vi vill avveckla idén
            med programländer. Vi vill skära ned programlandbiståndet med
            3 miljarder kronor.
          </note>
          <note>
            Vårt tredje biståndsområde är hjälpen till länder i vår närhet,
            dvs. till Estland, Lettland, Litauen,
          </note>
          <note>
            Polen och Ryssland. Som jag sade tidigare är det enligt vår mening
            i Ny demokrati skandal att så litet hjälp går till våra närmaste
            grannar. Vi vill öka hjälpen från regeringens föreslagna 871 miljoner
            kronor till 2 miljarder. Vi vill övergå till mera bundet bistånd.
            Vi vill ge svenskt näringsliv större möjligheter att få i gång
            verksamhet genom att utöka exportkreditgarantiramen till 4 miljarder
            kronor. Detta är en fyrdubbling i förhållande till regeringsförslaget
            men innebär också att vi tär på 2-
          </note>
          <note>
            miljardersramen genom anslag för vissa förlustrisker.
          </note>
          <note>
            Strategin beträffande allt bistånd bör enligt vår mening vara
            att verka för global frihandel. Jag tror att BITS i sin verksamhetsberättelse
            angivit att om existerande handelshinder inom EG, USA, Canada
            och Japan reducerades med hälften, så motsvarar detta hela det
            internationella biståndet. Varför ser då världens rika länder
            inte till att man halverar sina handelshinder, skyddstullar, importrestriktioner
            m.m.? Det är ju ett fantastiskt hyckleri att först skall vi hjälpa
            fattiga länder att komma i gång med jordbruk, industri, infrastruktur,
            institutionsuppbyggnad m.m., men så fort utvecklingslandet försöker
            få avsättning för sina produkter möts man av protektionism.
          </note>
          <note>
            Detsamma gäller de s.k. skuldlättnadsåtgärderna.
          </note>
          <note>
            U-länderna har tagit upp lån genom bl.a.
          </note>
          <note>
            Världsbanken till låga räntor. Så småningom har räntesatserna
            höjts, ytterligare lån har tillkommit och betalningsförmågan är
            ofta lika med noll. Då försöker vi och många andra i-länder att
            skänka pengar för att u-länderna skall bli av med sina skulder.
            Men egentligen -- om man hårdrar det --
          </note>
          <note>
            innebär detta att Sverige ger bistånd till andra iländer. Det
            syns inte så väl, för transaktionerna döljs genom tal om Parisklubb,
            Världsbanken m.m.
          </note>
          <note>
            Men egentligen går sådant bistånd från givarlandet,
          </note>
          <note>
            Sverige t.ex., till mottagarlandet, låt oss säga
          </note>
          <note>
            Tanzania, för att sedan sändas vidare till t.ex.
          </note>
          <note>
            Canada. Skall vi verkligen främja den sortens transaktioner?
            Har vi inte bättre användning för våra pengar?
          </note>
          <note type="speaker">
            Anf. 9 BERTIL MÅBRINK (v):
          </note>
          <note>
            Fru talman! Anledningen till att jag inte nämnde
          </note>
          <note>
            Sydafrika är att Eva Zetterberg kommer att tala om
          </note>
          <note>
            Sydafrika i sitt anförande. Mellanöstern kommer
          </note>
          <note>
            Berith Eriksson att ta upp mera konkret i sitt anförande.
          </note>
          <note>
            Låt mig säga till utrikesministern att det var väldigt dåliga
            exempel på länder som skulle visa att EG
          </note>
          <note>
            verkligen är intresserat av den tredje världen --
          </note>
          <note>
            Spanien, Holland och Frankrike, alla gamla kolonialmakter. Det
            skrämmer mig en aning och bekräftar hur EG:s biståndspolitik så
            småningom kommer att se ut.
          </note>
          <note>
            Jag har inte ifrågasatt biståndet till Östeuropa.
          </note>
          <note>
            Sverige gör där en insats. Vad jag ville säga är att det inte
            är tillräckligt och att vi måste se på vad konsekvenserna kan
            bli om vi inte ökar våra insatser i Östeuropa. Jag har en siffra
            på att katastrofen i Jugoslavien och de flyktingar som då kom
            till Sverige kostade Sverige åtskilliga miljarder. Kanske det
            hade varit bättre att vi i början av 80-talet hade gjort massiva
            insatser för att hindra bl.a. den ekonomiska katastrofen i
          </note>
          <note>
            Jugoslavien. Det är vad jag argumenterar för.
          </note>
          <note>
            Jag skulle gärna vilja höra utrikesministerns kommentar till
            vårt förslag om 0,5 % av BNI i bistånd år 2000, som danskarna
            har fattat beslut om. Hur ser utrikesministern på det? Det skulle
            vara värdefullt att få utrikesministerns kommentar.
          </note>
          <note>
            Om en klok bankchef, det må vara i EBRD, gör ett klokt uttalande
            kan det väl inte vara något fel i att jag som vänsterpartist tycker
            att det är bra, precis som jag kan säga att de stora kapitalisterna
            i
          </note>
          <note>
            Sverige gör vettiga uttalanden om vilka insatser som måste göras
            i Östeuropa.
          </note>
          <note>
            Jag skulle vilja ta upp ett problem, och det gäller de mänskliga
            rättigheterna, en fråga som ju lyfts fram som ett viktigt ämne
            i våra relationer med omvärlden. Jag tycker att det är väldigt
            bra. Jag tror att utrikesministern och jag kan vara överens om
            att man aldrig kan tjata för mycket i denna så viktiga fråga.
          </note>
          <note>
            Det finns i världen ett antal länder med skiftande politisk färg
            som grovt bryter mot de mänskliga rättigheterna. Jag skall nämna
            några: Kina,
          </note>
          <note>
            Indonesien, Marocko, Cuba kommer inte heller undan kritiken.
            Problemet här, fru utrikesminister, är att Sverige inte uppträder
            konsekvent och med fasthet i denna fråga.
          </note>
          <note>
            Jag vill ställa några frågor till utrikesministern:
          </note>
          <note>
            Vilka bedömningar ligger bakom det faktum att exempelvis Kina
            och Indonesien skall vara betjänta av svenska biståndsmedel? Vilka
            bedömningar ligger bakom det faktum att exempelvis Cuba inte är
            betjänt av svenska biståndsmedel? Såvitt jag förstår är det därför
            att man anser att Cuba bryter mot de mänskliga rättigheterna,
            vilket jag kan instämma i. Men det gör ju också Indonesien och
          </note>
          <note>
            Kina och på, kanske jag skall säga, ett ännu grövre sätt. Varför
            skall de få svenska skattebetalares pengar?
          </note>
          <note>
            Jag får inte det här att gå ihop, utrikesministern.
          </note>
          <note>
            Jag tror att det är viktigt att detta klaras ut på något vis.
            Den här selektiva bedömningen förstår jag inte, rent ut sagt.
            För bryter man mot mänskliga rättigheter -- det må vara vilken
            regim som helst i denna värld -- skall vi vara konsekventa och
            agera på ett likvärdigt sätt gentemot alla, nämligen att inte
            ge sådana regimer biståndsmedel för olika projekt. Jag anser att
            man kan använda biståndsmedel men under förutsättning att dessa
            biståndsmedel går till insatser för ett kulturellt utbyte eller
            forskarinsatser. Då får man ju kontakt med de människor som utsätts
            för regimens förbrytelser. Dessa människor kan komma hit, och
            våra forskare kan åka till dessa länder. På så sätt kan vi bidra
            till att kampen för de mänskliga rättigheterna kan intensifieras.
            Det är endast så jag anser att man bör använda biståndsmedel.
          </note>
          <note>
            Jag vill att utrikesministern klarar ut detta, för det är en
            viktig hörnsten i svensk utrikespolitik, inte minst med tanke
            på att Margaretha af Ugglas i oppositionen var mycket aktiv i
            detta avseende, vilket var bra. Men när Margaretha af Ugglas blev
            utrikesminister har det blivit något annorlunda. Jag tycker att
            utrikesministern skall förklara detta.
          </note>
          <note>
            Anf. 10 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag skulle kunna kvittera Pierre
          </note>
          <note>
            Schoris göteborgska citat med andra göteborgska citat ur Pehr
            Gyllenhammars bok ''Även med känsla'', men jag låter saken bero.
            Var och en kan läsa själv hur Pehr Gyllenhammar analyserar och
            beskriver socialdemokratins utrikespolitik under den tid Pierre
            Schori också var mycket aktiv i den.
          </note>
          <note>
            Fru talman! Jag beklagar däremot att Pierre Schori återkommer
            till vrångbilden att Sveriges EG-
          </note>
          <note>
            inträde står i motsatsställning till vårt intresse för tredje
            världen. Jag menar att han gör
          </note>
          <note>
            Europatanken en stor otjänst både hemma och utomlands. Han gör
            svensk utrikespolitik en stor otjänst.
          </note>
          <note>
            Pierre Schori kritiserar gärna, men var är hans konstruktiva,
            alternativa förslag? Jag har noterat ett som jag tycker mycket
            märkligt inslag i årets motionsflod. Det är ett socialdemokratiskt
            förslag, som Pierre Schori för resten nämnde i sitt första inlägg,
            om att riksdagen skulle tillsätta en nationell kommission för
            att se över och stärka Sveriges internationella ansvarstagande.
            Därmed avser han, såvitt man kan läsa i motionen, snart sagt hela
            vår utrikespolitik, FN-politik, säkerhetspolitik, bistånd, Östeuropasamarbete
            och de internationella miljö- och flyktingfrågorna. Vi måste formulera
            en politik och manifestera ett engagemang som svarar mot de internationella
            utmaningarna, heter det i motionen. Man föreslår att representanter
            för de politiska partier som är beredda att ta ansvar och även
            andra delar av samhället, inkl. folkrörelserna och näringslivet,
            skall ingå i kommissionen.
          </note>
          <note>
            Som jag ser det måste detta udda förslag vara ett utslag av idétorkan
            och ha tillkommit någon sen natt då ingen varit närvarande som
            fullt ut kunnat skönja dess konsekvenser. Det är ett korporativistiskt
            förslag som står i strid mot regeringsformen och mot svensk parlamentarism.
            I
          </note>
          <note>
            regeringsformen heter det att regeringen styr riket, är ansvarig
            inför riksdagen, att regeringskansliet skall bereda regeringsärendena
            och att vid beredningen skall behövliga upplysningar och yttranden
            inhämtas från berörda myndigheter. I
          </note>
          <note>
            den omfattning som behövs skall tillfälliga sammanslutningar
            och enskilda yttra sig. Det är endast på detta sätt bidrag utifrån
            kan komma in i beredningsprocessen.
          </note>
          <note>
            När det gäller utrikespolitiken finns det som bekant ett särskilt
            organ, Utrikesnämnden, som erbjuder ett forum för överläggningar
            mellan regering och opposition i utrikesärenden av större vikt.
            En nationell kommission av den skisserade typen skulle alltså
            ställa Utrikesnämnden åt sidan. Också riksdagens normala roll
            vid utformningen av svensk utrikespolitik skulle drastiskt minska,
            om förslagsställarna fick sin vilja igenom.
          </note>
          <note>
            Ett korporativistiskt organ av den typ som
          </note>
          <note>
            Socialdemokraterna föreslår hör helt enkelt inte hemma i ett
            demokratiskt statsskick. Det är inte bara kommissionens roll utan
            också dess sammansättning som är dubiös. Det vore intressant att
            ställa frågan: Vad menas med ''representanter från de politiska
            partier som är beredda att ta ansvar''? Vem anger vilka dessa
            partier är? Är det motionärerna själva? Man kan ju fråga sig om
            t.ex.
          </note>
          <note>
            Moderaterna skulle få vara med. Vilka folkrörelser skulle vara
            kvalificerade? Hyresgäströrelsen, men inte Pensionärernas riksorganisation,
            eller tvärtom? Vilka företag skulle få vara med? Astra, men inte
            Saab, eller tvärtom? På vilka grunder skall detta avgöras?
          </note>
          <note>
            Som utrikesminister måste jag också fråga mig vilken roll jag
            själv skulle spela i förhållande till denna konstitutionella innovation.
            Skulle jag få delta i komissionens sammanträden, eller skulle
            jag bara få instruktion att utforma den politik som kommissionen
            enligt förslagsställarna skall teckna?
          </note>
          <note>
            I så fall borde jag kanske i stället kalla mig för kommissarie
            för de utrikes angelägenheterna, efter känd förebild från Petrograd
            1917, där den förste utrikeskommissarien hette Trotskij.
          </note>
          <note>
            Jag tror nog att vi skall låta förslaget försvinna i barmhärtighetens
            glömska och fortsätta att bedriva svensk utrikespolitik i normala
            banor enligt den gällande författningens regler.
          </note>
          <note>
            Till Pierre Schori vill jag säga att jag naturligtvis uppskattar
            de konstruktiva förslag som han har lämnat i fråga om ESK-arbetet.
            Det är naturligtvis ändå en viss skillnad på att som medlem i
            den neutrala gruppen i ESK arbeta för konstruktiva förslag och
            på att sitta i ordförandestolen och ha en möjlighet att driva
            ESK-arbetet vidare.
          </note>
          <note>
            De senaste månaderna har Sverige som ESK-
          </note>
          <note>
            ordförande medverkat till en utvidgad konfliktförebyggande roll
            i Kosovo och en förstärkning av ESK:s insatser för att genomdriva
          </note>
          <note>
            FN:s mot Serbien-Montenegro riktade sanktionsregim. ESK har tillsatt
            en sanktionssamordnare och har nu sanktionsmissioner på plats
            i alla grannstater --
          </note>
          <note>
            bl.a. är det en svensk som leder missionen i
          </note>
          <note>
            Ukraina. Andra insatser av ESK är t.ex.
          </note>
          <note>
            påskyndandet av arbetet att inrätta en domstol för rannsakning
            av krigsförbrytelser begångna i det f.d.
          </note>
          <note>
            Jugoslavien, Corellrapporten, rapportering till
          </note>
          <note>
            ESK i fråga om tillbakadragande av de ryska trupperna från Baltikum,
            upprättande av en förtroendeskapande ESK-närvaro i Estland, inledning
            av minoritetskommissariens verksamhet genom besök i Baltikum och
            Slovakien, beslut om upprättande av fredsmäklande ESK-närvaro
            i
          </note>
          <note>
            Moldavien, dialog med Usbekistans regering om
          </note>
          <note>
            ESK-granskning av kränkningar av mänskliga rättigheter i landet,
            dialog med FN om samordning av FN:s och ESK:s insatser för att
            hantera regionala konflikter och värna de mänskliga rättigheterna,
            förstärkning av ESK:s operativa förmåga att hantera konflikter
            genom viss utvidgning av centret för förebyggande av konflikter
            i Wien, CPC -- jag tror att det var en av de tankar som Pierre
            Schori var inne på i sitt förslag.
          </note>
          <note>
            Tagna var för sig kan man kanske säga att dessa insatser är begränsade
            steg framåt i arbetet för fred, frihet och stabilitet i Europa,
            men sett i ett större sammanhang är insatserna långt ifrån betydelselösa
            bidrag till den långsiktiga uppbyggnaden av en europeisk freds-
            och samarbetsordning. Det svenska ordförandeskapet ger oss en
            möjlighet att bidra till uppbyggandet av ett Europa, i vilket
            stödet för demokratins och rättsstatens ideal, för de mänskliga
            rättigheterna och för marknadsekonomin förstärks och fördjupas.
          </note>
          <note>
            Ordförandeskapet ger oss också möjlighet bidra till att se till
            att förändringsprocessen i Central- och
          </note>
          <note>
            Östeuropa förs in i fredliga banor och -- vilket inte är minst
            viktigt -- att alla Europas stater, även
          </note>
          <note>
            Ryssland, deltar i de politiska rådslagen. Jag vill gärna betona
            det faktum att vi ser Rysslands deltagande i ESK-arbetet som oerhört
            viktigt, och vi vill bedriva en bred dialog med Ryssland.
          </note>
          <note type="speaker">
            Anf. 11 PIERRE SCHORI (s):
          </note>
          <note>
            Fru talman! Det är något bisarrt att utrikesministern i en utrikesdebatt
            ägnar sin tid åt en föreläsning om regeringsformen. Jag vill bara
            upplysa om att inför miljökonferensen i Stockholm
          </note>
          <note>
            1972, inför Riokonferensen, inför den kommande kvinnokonferensen
            i Peking osv. tillsatte man nationella kommittéer eller kommissioner
            för att samla idéer och styrka bakom angelägna förslag. Jag menar
            att vi har ett sådant förslag.
          </note>
          <note>
            Fru talman! Det har sagts mycket om Sydafrika här i dag, minst
            dock av utrikesministern. Jag tycker att det är hög tid att tala
            klarspråk. Apartheid har varit en av de vedervärdigaste och mest
            beständiga diktaturerna i modern tid. I över 80 år har ANC
          </note>
          <note>
            bekämpat detta system av minoritetsdiktatur.
          </note>
          <note>
            Det tillhör ett av svensk utrikespolitiks noblaste drag att i
            över 30 år ha kunnat vara associerad med denna frihetskamp. Det
            finns därför anledning att hylla den demokratiska frihetskampen
            -- jag tänker då inte på de moderater som ständigt poppar upp
            och säger att sanktionerna skall avskaffas inom några veckor,
            något som de nu har sagt i ett par år.
          </note>
          <note>
            Jag tänker inte heller på den klassiska repliken här i kammaren,
            när den dåtida talmannen Allard, under en debatt om Sydafrikapolitiken,
            vid en felsägning kallade högermannen Wachtmeister i
          </note>
          <note>
            Johanneshus för ''herr Wachtmeister i
          </note>
          <note>
            Johannesburg''.
          </note>
          <note>
            Jag tänker inte heller på den internationella solidaritetsrörelsen,
            utan jag tänker framför allt på de människor som i årtionden har
            kämpat mot och lidit under apartheid. De har kämpat och lidit
            i de sjukdomshärdar till kåkstäder som de har bott i, i
          </note>
          <note>
            Soweto, Alexandra och Blue Fountain. Det är i dessa getton som
            kampen för demokrati och människovärdighet har vuxit. Det är där
            som ANC
          </note>
          <note>
            har hämtat sin styrka.
          </note>
          <note>
            I dessa dagar talas det mycket om vad vi skall göra gentemot
            Sydafrika. Vi kan göra si och svenska företag kan göra så. Men
            vi tänker inte på det som ligger bakom, nämligen syftet med vår
            politik och sanktionerna som har varit att stärka demokratin,
            att hjälpa människorna mot en övermäktig polisstat. Det är därför
            som ANC skall hyllas i dag.
          </note>
          <note>
            ANC har efter hårda förhandlingar nått fram till en överenskommelse
            med regimen, en överenskommelse som vi har all anledning att respektera
            och underbygga genom att hålla kvar sanktionsvapnet till dess
            att de formella grunderna är på plats, dvs. att man i det sydafrikanska
            parlamentet har anhängiggjort den muntliga överenskommelsen. Det
            är därför som man inte omedelbart kan -- som moderaterna i går
            till vår förvåning ville i Utrikesnämnden -- häva sanktionerna,
            men moderaterna stötte på patrull genom att solidaritetens centrum
            -- dvs.
          </note>
          <note>
            Folkpartiet, Centern och Socialdemokraterna --
          </note>
          <note>
            gjorde motstånd.
          </note>
          <note>
            Det finns i dag anledning att uttala respekt också för de Klerk,
            Sydafrikas president. Han har genom mod och beslutsamhet drivit
            fram en process som är nödvändig. Man sitter i samma båt i Sydafrika,
            och man har en gemensam framtid, vilket ger mycket hopp om Sydafrika.
            Det är dock tack vare den internationella solidariteten som kampen
            har kunnat drivas just nu, enligt vad man säger i
          </note>
          <note>
            Sydafrika. Sanktionerna har haft effekt.
          </note>
          <note>
            Tacksamheten mot Sverige och Norge är stor. Det gäller nu att
            inte snubbla på mållinjen, fru utrikesminister.
          </note>
          <note>
            Fru talman! Allra sist: Det tillhör befrielserörelsen
          </note>
          <note>
            ANC:s statsmannaattityd att nu i segerns sötma också påta sig
            ansvaret för att -- som Oliver Tambo uttryckte det i förra veckan
            -- ''befria förtryckarna från fruktan för demokratin och framtiden.
            Vi får inte bli svarta rasister.''
          </note>
          <note>
            Låt oss stödja den kampen för fortsatt demokratisering och samhällsutveckling
            i Sydafrika genom att fortsätta att ge vårt stöd, också när apartheid
            väl har försvunnit, till de demokratiska krafterna i Sydafrika.
          </note>
          <note type="speaker">
            Anf. 12 LARS MOQUIST (nyd):
          </note>
          <note>
            Fru talman! Det är många frågor som man vill belysa i en utrikesdebatt.
            I utrikesutskottet har vi bl.a. behandlat ett omfattande material
            angående mänskliga rättigheter. Jag tycker att detta är ett utomordentligt
            viktigt område -- vi har ju nu upplevt problemet på nära håll
            genom rapporter om civilbefolkningens lidanden i Jugoslavien.
            Jag känner personligen starkt för dessa frågor även om aktiviteterna
            när det gäller MR-betänkandet inte varit så stora från oss nydemokrater.
            Man blir dock beklämd när man ser hur svårt det är att verkligen
            komma människor till hjälp när ländernas regeringar helt enkelt
            struntar i både grannländers och FN:s fördömanden. Även här gäller
            det att stärka FN:s roll.
          </note>
          <note>
            I MR-betänkandet behandlas även vår motion om tillgång till KGB-arkiven.
            Vi har aktualiserat frågan och också avgivit en särskild reservation
            till betänkandet. Vi vill att regeringen utnyttjar eventuella
            möjligheter att få tillgång till arkiven.
          </note>
          <note>
            Kanske kan vi då komma närmare en förklaring på
          </note>
          <note>
            Raoul Wallenbergs öde, om DC 3-ans nedskjutning liksom vad som
            hänt flera saknade fartygsbesättningar. Tag vara på möjligheterna
            att utforska dessa arkiv, om det finns sådana! Andra arkiv som
            kan vara väl värda ett svenskt officiellt intresse -- fast av
            litet andra skäl -- är de s.k. Stasiarkiven i Tyskland. Mycket
            lär vara förstört men tveka inte att försöka att få tillgång till
            den information som kan vara av svenskt intresse.
          </note>
          <note>
            En aktuell fråga som också är värd att belysa är den om människosmuggling.
            Det handlar om flyktingpolitik, men frågan har självfallet en
            utrikespolitisk dimension. Vilka åtgärder planerar regeringen
            för att möta hotet om illegal invandring via smugglingsbåtar?
            Kommer regeringen att föreslå åtgärder i Baltikum och i Ryssland
            för att få stopp på den här trafiken?
          </note>
          <note>
            Ett av problemen synes vara att balterna inte skriver under FN:s
            flyktingkonvention. Vägen över
          </note>
          <note>
            Baltikum kommer därför att vara attraktiv för flyktingar som
            inte vill riskera att sändas tillbaka så snart de nått Sverige.
            Vilka påtryckningar gör vi mot de baltiska staterna -- eller snarare
            vilken hjälp ger vi de baltiska staterna för att de skall känna
            sig mogna för ett undertecknande av flyktingkonventionen?
          </note>
          <note>
            Ryssland lär ha undertecknat konventionen, och där träder den
            i kraft i maj. Balterna har litet kryptiskt sagt att de inte är
            tekniskt redo. Vad kan vi göra för att de skall bli tekniskt redo?
            Behöver de hjälp med lagstiftning, med polisiär kompetensutveckling
            eller var ligger problemet?
          </note>
          <note>
            Vet regeringen det, och har den några planer på att hjälpa till?
          </note>
          <note>
            När vi nu dragit över till Baltikum, kan jag inte undgå att ta
            upp ytterligare en av våra motioner om att bistå våra grannländer.
            Det gäller förslaget att adoptera ett land. Vi vill inte ockupera,
            inte kolonialisera, bara adoptera. Det rör sig om en ekonomisk
            adoption.
          </note>
          <note>
            I Baltikum har man svårt att få i gång handel, näringsliv, industri,
            miljöinvesteringar m.m. Om vi adopterade t.ex. Estland, garanterade
            för dess handel och valuta och hjälpte till att bygga upp samhälle
            och industri, skulle utvecklingen i Estland gå mycket snabbt.
            Vi i Sverige skulle samtidigt ge svensk industri ett handtag.
          </note>
          <note>
            Det finns säkert många som i vanlig ordning ropar:
          </note>
          <note>
            ''Det går inte, det går inte!'' Nej, har man den utgångspunkten,
            går det säkert inte heller. Men inta i stället en positiv ställning
            -- se möjligheterna, inte alltid bara svårigheterna!
          </note>
          <note>
            Denna adoptionstanke har vi även utvecklat i ett förslag om ett
            givarland -- ett mottagarland. Med en sådan princip -- om man
            kunde få alla i-länder att ta sitt ansvar -- skulle man komma
            ifrån en mängd byråkrati och en massa bortkastade pengar på vägen.
            Ett givarland tar då hela ansvaret för utbildning, teknisk kompetens,
            institutionsuppbyggnad, jordbruksfrågor, valutafrågor m.m. Mottagarlandet
            slipper stå med mössan i hand och tacka kanske hundratals olika
            givare. Där kan man i stället koncentrera sig på sin huvuduppgift,
            att få fart på sitt eget land.
          </note>
          <note>
            Varför inte starta med ett gemensamt nordiskt samarbete, att
            fem nordiska länder tar tag i hjälpen till fem olika mottagarländer?
            Inte heller här finns kanske några möjligheter -- bara svårigheter.
          </note>
          <note>
            Jag skall sedan kommentera några saker som har berörts i debatten.
            Bertil Måbrink tog upp frågan om bundet bistånd till Baltikum
            på husbyggnadssidan. Det är en utmärkt tanke. Vi har en liknande
            motion som heter ''Kreativt bistånd'', som bygger på information
            från verkställande direktören i vad jag tror är Sveriges största
            trähusföretag, Nordic Homes. Jag hoppas att Bertil
          </note>
          <note>
            Måbrink och vi gemensamt kan påverka regeringen i den riktning
            vi önskar i den här frågan.
          </note>
          <note>
            I sitt bemötande av utrikesministerns anförande tog
          </note>
          <note>
            Pierre Schori upp frågan om avsaknaden av egen identitet i utrikespolitiken.
            Vill Pierre Schori att regeringens politik skall ha en egen identitet,
            som skiljer sig från Socialdemokraternas? I andra sammanhang pekar
            Pierre Schori ofta på att vi skall ha en utrikespolitik som omfattas
            av alla. Varför detta krav på en egen identitet?
          </note>
          <note>
            I sitt senaste anförande tog Bertil Måbrink upp den märkliga
            synen på biståndet till Kina och
          </note>
          <note>
            Indonesien. Det är ju märkligt att Sverige ger bistånd till dessa
            länder. Jag håller med Bertil
          </note>
          <note>
            Måbrink om att det är sedvanligt hyckleri. Man snackar så mycket,
            men det är precis som Måbrink säger: Det vinglas fram och tillbaka,
            och någon konsekvent politik att yvas över är det inte.
          </note>
          <note>
            Jag tycker att vi i Sverige borde föra en mer konsekvent politik.
            Säger vi att vi är emot länder som inte tillämpar demokratiska
            rättigheter och mycket annat, skall vi också dra oss undan därifrån
            och inte se till egenintresset, att det för svensk industri kanske
            är positivt att vi är med även i sådana länder. Har vi en viss
            politik, så har vi. Då tycker jag att vi skall konsekvent hålla
            oss till den.
          </note>
          <note type="speaker">
            Anf. 13 BERTIL MÅBRINK (v):
          </note>
          <note>
            Herr talman! Jag skall inte gräla på utrikesministern för att
            jag inte fick något svar om mänskliga rättigheter. Tiden är som
            bekant begränsad både för utrikesministern och för oss andra.
            Men jag tror att vi kan vara överens om att det är ett väldigt
            viktigt ämne. Kanske bör det anordnas en särskild debatt under
            våren via interpellationer, så att vi får grundligt penetrera
            det problemet.
          </note>
          <note>
            Jag vill bara uppmärksamma utrikesministern på en sak. I bilaga
            5 till budgeten, alltså
          </note>
          <note>
            Utrikesdepartementet, står det att vi inte ger några krediter
            till Indonesien. Det är inte riktigt sanningsenligt, för vi ger
            faktiskt biståndsmedel, men vi går bakvägen, om jag får uttrycka
            mig så, via Nordiska Investeringsbanken och
          </note>
          <note>
            Investeringsfonden.
          </note>
          <note>
            Detta är inte bra. Det är ett exempel på dubbelmoralen i den
            här frågan. Så får det inte gå till. Motiveringen för att inte
            ge bistånd till
          </note>
          <note>
            Indonesien är ju att man där bryter mot mänskliga rättigheter
            och fortsätter ockupationen av
          </note>
          <note>
            Östtimor. Jag tycker att utrikesministern skall ta en titt på
            detta. Kanske upptäcks då att det går till på samma sätt i fråga
            om fler länder. Det skulle vara katastrofalt, om det är på det
            sättet.
          </note>
          <note>
            Det är inte en sanningsenlig redovisning, när man skriver i budgetpropositionen
            att Sverige inte ger bistånd till Indonesien. Svenska biståndsmedel
            går ju dit via Nordiska Investeringsbanken och
          </note>
          <note>
            Investeringsfonden.
          </note>
          <note>
            I sammanhanget vill jag också vädja till utrikesministern. Det
            pågår en rättegång mot
          </note>
          <note>
            FRETELIN:s ledare på Östtimor. Det är en rättegång som har föregåtts
            av ohyggliga saker, tortyr inte bara av Gusmao utan också stora
            delar av hans familj, som dessutom är försvunnen. En oerhört grym
            tortyr har tydligen utövats före rättegången.
          </note>
          <note>
            Jag har fått uppgifter om att ett antal länder följer rättegången
            på Östtimor men att Sverige inte skulle göra det. Vi har ju haft
            många debatter om
          </note>
          <note>
            Östtimor, och jag har uppfattat utrikesministern så att Sverige
            också skulle vara med och bevaka rättegången. Jag hoppas att de
            uppgifter som jag har fått är felaktiga och att Sverige nu har
            representanter på platsen. Jag tycker att det skulle vara olyckligt
            om Sverige skulle utebli från den här rättegången.
          </note>
          <note>
            Avslutningsvis vill jag säga några ord om
          </note>
          <note>
            Kambodja. Bengt Hurtig kommer att ytterligare ta upp det ämnet,
            men låt mig säga att insatsen i
          </note>
          <note>
            Kambodja är FN:s största, kostsammaste och svåraste operation
            någonsin. Här kan det uppstå ett misslyckande, och allt fler talar
            om ett fiasko för
          </note>
          <note>
            FN. Har FN verkligen råd att, som prins Sihanouk uttryckt det,
            låta Kambodja lida skeppsbrott? Och vad kommer att hända när FN:s
            styrkor lämnar landet efter valen i maj, om dessa kan genomföras
            som planeras?
          </note>
          <note>
            Vi har motionerat om svenskt bistånd till kommande vald regering
            i Kambodja, bl.a. för att den skall kunna bygga upp sin försvarsmakt.
            Det betyder inte -- jag vill understryka det -- att vi vill starta
            någon svensk vapenexport till landet. Det är inte vapen som saknas.
            Sådana finns det tvärtom alldeles för mycket av, vilket bl.a.
            lett till snabbt tilltagande banditism. Det behövs snarare hjälp
            att samla in vapnen och få dem under kontroll.
          </note>
          <note>
            Vad som behövs i Kambodja är hjälp med utbildning och kommunikationer.
            Ute i byarna finns varken utbildat hemvärn eller bevakning för
            att försvara sig mot de röda khmerernas räder, vilka vanligen
            kommer nattetid.
          </note>
          <note>
            Samtidigt behövs det andra medel än militära för att utplåna
            det trauma som Pol Pot och hans anhang efterlämnade i människornas
            sinnen i Kambodja.
          </note>
          <note>
            Det görs kanske bäst i skolan, men en offentlig rättegång mot
            Pol Pot och hans medlöpare skulle bli ett effektivt bidrag till
            att avdemonisera dem och skingra skräcken.
          </note>
          <note>
            Jag vill uttrycka önskemål om att Sverige aktivt agerar i den
            här frågan, både i FN och på annat sätt, att FN-insatserna nu
            kommer att lyckas, att röda khmererna icke får möjlighet att komma
            tillbaka och att det blir en demokratiskt vald regering i
          </note>
          <note>
            Kambodja. Sverige kan här göra många olika insatser, både sådana
            som jag har nämnt och mycket mera.
          </note>
          <note type="speaker">
            Anf. 14 NIC GRÖNVALL (m):
          </note>
          <note>
            Herr talman! Jag avser att ägna detta anförande åt två mycket
            väl definierade och speciella utrikesfrågor, men jag vill inleda
            med att direkt kommentera Pierre Schoris sista inlägg.
          </note>
          <note>
            Jag blev genuint upprörd över att en ledamot av
          </note>
          <note>
            Utrikesnämnden ställer sig inför allmänhet och medier och ger
            sitt referat av förloppet av ett sammanträde i Utrikesnämnden.
            Det står i strid med de grundläggande regler som allmänt accepteras
            för Utrikesnämndens arbete. Det blir så mycket värre då Pierre
            Schoris referat inte var rätt.
          </note>
          <note>
            Pierre Schori vet, men valde att låtsas som om han inte visste,
            att lagen förelägger regeringen i händelse av ändring i detta
            hänseende att lämna en skrivelse till riksdagen. Det var det som
            föreslogs.
          </note>
          <note>
            Det förloppet motsvarar möjligen de veckor som
          </note>
          <note>
            Pierre Schori angav vara regeringens mål, men det intressanta
            med det är att den som talade om några veckors förlopp inte var
            regeringens företrädare.
          </note>
          <note>
            Jag blev också ganska skakad över att Pierre Schori i sitt inlägg
            citerar en s.k. forskare -- en person i
          </note>
          <note>
            Göteborg som han tillägnar detta förnäma epitet --
          </note>
          <note>
            som tillåter sig att kalla Sveriges voteringsnederlag i valet
            till säkerhetsrådet för ett fiasko. Skulle det betyda att det
            ur spansk synvinkel skulle utgöra ett fiasko om Spanien, som nu
            vann omröstningen, förlorade den? Är inte benämningen fiasko ett
            sätt att nedvärdera de demokratiska regler som antagits för val
            till ledamot av Säkerhetsrådet?
          </note>
          <note>
            Jag skall återkomma till denna fråga i fortsättningen av mitt
            inlägg, som jag tänkte ägna just FN-politiken. Jag tycker att
            utrikesministerns anförande i dag innehöll en markering av hur
            utomordentligt central FN-politiken är i svensk utrikespolitik.
            I deklarationen beskrivs på ett tydligt sätt i hur många hänseenden
            Sverige engagerat arbetar för och i FN-systemet.
          </note>
          <note>
            Mitt intresse för dessa frågor väcktes för något år sedan, när
            jag fick tillfälle att delta i en parlamentarikerkonferens till
            stöd för FN-
          </note>
          <note>
            systemet. Det var en konferens som jag deltog i med stort engagemang
            tillsammans med Viola
          </note>
          <note>
            Furubjelke från Socialdemokraterna.
          </note>
          <note>
            Jag fick då lära mig saker och ting som jag inte hade en aning
            om. Jag har fortsatt att borra i ämnet. Jag har intervjuat personer
            som ägnar sin tid och sitt engagemang åt att sätta sig in i och
            försöka utveckla
          </note>
          <note>
            FN-systemet. Jag har självfallet med stort intresse läst det
            nordiska förslaget till reformeringar av
          </note>
          <note>
            FN:s ekonomiska och sociala verksamhet.
          </note>
          <note>
            Jag har också satt mig in i hur FN:s struktur nu ser ut, och
            jag har någonstans bland mina papper en tablå över den oerhörda
            mängd av t.ex. fackorgan, sidoorgan och stående kommittéer som
            genom åren har kommit att inneslutas i FN-systemet och som givetvis
            har inneburit en förlust av effektivitet, sammanhållning och genuin
            struktur.
          </note>
          <note>
            Jag tycker att Boutros-Gahlis uttalande om att FN-
          </note>
          <note>
            systemet har ett överskott i allmän acceptans men ett underskott
            i resurser är mycket träffande. Det leder mig till att dra en
            slutsats: Huvudmålet för svensk FN-politik måste vara att medverka
            till att effektivisera och på ett riktigt sätt utveckla FN-
          </note>
          <note>
            systemet.
          </note>
          <note>
            Det behövs reformer. Det nordiska initiativet rullar vidare.
            Det möttes med ganska svagt intresse på
          </note>
          <note>
            ECOSOC:s toppmöte i maj. Det förmådde inte samla ett stort intresse
            i generalförsamlingen i höstas. Men det rullar vidare. Ett huvudmål
            för svensk FN-politik borde vara att aktivt stödja det nordiska
            initiativet för reformering av FN:s ekonomiska och sociala verksamhet.
            Förslagen finns. Det är inte nödvändigtvis de förslagen vi skall
            stödja, men det viktigaste är att ge politiskt stöd för reformerna
            i FN-systemet.
          </note>
          <note>
            Den oberoende kommitté som bl.a. Ingvar Carlsson är verksam i,
            The Independent Commission on
          </note>
          <note>
            Global Governance, är ett annat exempel på att fler än jag anser
            att FN-systemet behöver en rationalisering och en effektivisering.
            Låt oss göra det till huvudmål. Låt inte huvudmålet vara en kamp
            i solen -- dvs. det som uppenbarligen Pierre
          </note>
          <note>
            Schori och andra uppfattar vara solen, nämligen en plats i Säkerhetsrådet.
          </note>
          <note>
            En plats i säkerhetsrådet skulle ju innebära att vi stängdes
            in i systemet och förlorade vår möjlighet att utifrån en oberoende
            ställning kritisera, föreslå och utveckla FN-systemet. Glöm den
            drömmen,
          </note>
          <note>
            Pierre Schori, och låt oss i stället arbeta för ett nytt, modernt
            och effektivt FN-system för 2000-talet --
          </note>
          <note>
            för fredens sekel.
          </note>
          <note>
            Den andra delen av mitt anförande, som nu blir väsentligt kortare
            än jag hade trott från början, tänkte jag ägna åt Kinapolitiken.
          </note>
          <note>
            Sverige tillämpar konceptet ett Kina för
          </note>
          <note>
            Kinapolitiken. Det innebär att Sverige anser att det finns ett
            Kina och att detta enda Kina omfattar även
          </note>
          <note>
            Taiwan, Hongkong och Macao.
          </note>
          <note>
            Jag menar att det kan vara dags att om inte överge så omformulera
            den politiken. Uppslaget föranleds av två förändringsfaktorer
            som är på väg i
          </note>
          <note>
            Kinapolitiken. Den första är att Taiwan har lämnat den anledning
            till kritik mot Taiwans ställning och hållning vad avser mänskliga
            rättigheter och demokrati som tidigare förelåg och nu utgör en
            snabbt växande demokratisk och ekonomisk kraft.
          </note>
          <note>
            Taiwan är den trettonde handelsnationen i världen -- om man nu
            kan få lov att kalla Taiwan för en nation.
          </note>
          <note>
            Den andra omständigheten är det faktum att om bara fyra år, 1997,
            skall en väsentlig del av i varje fall Asiens ekonomiska liv --
            Hongkong --
          </note>
          <note>
            överlämnas till det kommunistiska systemet i
          </note>
          <note>
            Folkrepubliken Kina. Det är viktigt att Sverige i tid formulerar
            en utrikespolitik och är berett att ta ståndpunkt i de svåra konflikter
            som måste uppkomma när Hongkong skall inlemmas i
          </note>
          <note>
            Folkrepubliken Kina. Bara två år senare skall
          </note>
          <note>
            Macao av Portugal överlämnas till folkrepubliken.
          </note>
          <note>
            Jag menar att Sverige borde kunna formulera en politik om ett
            Kina som tar in en del av de tankar som har utvecklats av Taiwans
            regering. I Taiwans regeringsdeklaration, den s.k. Guidelines
            for
          </note>
          <note>
            National Unification, vilken utgavs i februari 1991, understryker
            taiwaneserna idéerna om ett Kina, men ger dem den tolkningen,
            att ett Kina också kan existera i flera regioner. I deklarationen
            talar
          </note>
          <note>
            Taiwans regering om behovet av samverkan och utbyte av handel
            och personliga kontakter i syfte att nå en förening mellan Kinas
            olika delar, under bevarande av demokrati, marknadsekonomi och
            rättvisa mellan de olika regionerna.
          </note>
          <note>
            Om vi nu kunde adoptera en sådan Kinapolitik skulle vi stå redo
            för att också nu stödja den utveckling mot ökad demokrati i Hongkong
            som bedrivs av dess generalguvernör som ett mål för att garantera
            Hongkong en självständig ställning, och en möjlighet att välja
            sin egen väg såsom del av ett
          </note>
          <note>
            Kina.
          </note>
          <note>
            Till sist vill jag gärna med några ord beröra Macaos ställning.
            Portugal är alldeles uppenbart i en oerhört underlägsen ställning
            i förhandlingarna om
          </note>
          <note>
            Macaos införlivande med folkrepubliken. Det är alldeles givet
            att ett stöd från det internationella samfundet i linje med den
            Kinapolitik som jag här har försökt att förklara skulle betyda
            oerhört mycket för Macaos möjligheter att i sina förhandlingar
            med Kina garantera Macaos befolkning frihet, demokrati och rätt
            att välja sin egen framtid.
          </note>
          <note type="speaker">
            Anf. 15 PIERRE SCHORI (s) replik:
          </note>
          <note>
            Herr talman! Utrikesministern blev upprörd över att vi hade skrivit
            en motion, och Nic Grönvall blev upprörd över att vad som hade
            diskuterats i
          </note>
          <note>
            Utrikesnämnden i viss form kom ut till allmänhetens kännedom.
            Allt som sägs i
          </note>
          <note>
            Utrikesnämnden är inte hemligstämplat. Det borde
          </note>
          <note>
            Nic Grönvall veta, eftersom han själv sitter i nämnden. Man får
            i generella termer åberopa vad som har sagts, såvida tystnadsplikt
            inte är påbjuden. I det fallet förstår jag att det svider i skinnet,
            men det är ett ovedersägligt faktum att
          </note>
          <note>
            Moderaterna alltid har stått för en helt annan
          </note>
          <note>
            Sydafrikapolitik än vi andra i denna kammare --
          </note>
          <note>
            med undantag för Ny demokrati. Företrädare för
          </note>
          <note>
            Centern, Folkpartiet och Socialdemokraterna var nyligen nere
            i Sydafrika och kunde få direktinformation. Moderaterna var naturligtvis
            inte där och inte heller Ny demokrati. Denna frontlinje tydliggjordes
            också i Utrikesnämnden och i det här ställningstagandet.
          </note>
          <note>
            När det gäller säkerhetsrådet hoppar Nic Grönvall på en forskare
            som inte har samma uppfattning som han, men som har använt samma
            argumentation och kommit till samma slutsats som vi har gjort
            när vi har diskuterat frågan om platser i säkerhetsrådet.
          </note>
          <note>
            Jag skall inte upprepa det här. Vi har diskuterat detta i riksdagen.
            Nu säger dessutom Nic Grönvall att det var tur att vi inte kom
            med i säkerhetsrådet.
          </note>
          <note>
            Liksom statsminister Carl Bildt är han lättad över att vi inte
            kom med i säkerhetsrådet. Statsministern sade att vi inte skulle
            ha orkat med säkerhetsrådet jämsides med ordförandeskapet i ESK.
            Nic
          </note>
          <note>
            Grönvall säger att vi skulle bli instängda i säkerhetsrådet och
            inte kunna påverka. Vad är det för nonsens? Nic Grönvall, flera
            studiebesök i FN
          </note>
          <note>
            rekommenderas.
          </note>
          <note type="speaker">
            Anf. 16 NIC GRÖNVALL (m) replik:
          </note>
          <note>
            Herr talman! Jag är angelägen att understryka att jag inte gjorde
            gällande att förhandlingarna i
          </note>
          <note>
            Utrikesnämnden är hemligstämplade. Jag pekade bara på att det
            anses tillhöra god ton att man, i de fall man skall ge offentlighet
            åt vad som där förekommer, åtminstone gör det korrekt. Pierre
          </note>
          <note>
            Schori försökte inte ens i denna replik lägga till rätta det
            fel som hans första inlägg innehöll. Jag påpekade i min inledning
            att den beskrivning som
          </note>
          <note>
            Pierre Schori gav står i strid med lagen. Regeringen saknar den
            möjlighet som Pierre Schori ville antyda, nämligen att med omedelbar
            verkan kunna häva en handelsblockad.
          </note>
          <note>
            Jag tänker inte på minsta sätt sticka under stol med eller skämmas
            för att vi från moderat håll har givit uttryck för en annan syn
            på handelsblockader. Vi ser att ekonomisk tillväxt är en garanti
            för att de fattiga svarta innevånarna i Sydafrika skall kunna
            utvecklas. Vi ser inte att en svensk närvaro eller svensk handel
            medverkar till förtryck i Sydafrika.
          </note>
          <note>
            Man kan ha olika uppfattningar om det, men man behöver för den
            sakens skull inte ha uppfattningen att den som inte tycker som
            man själv gör nödvändigtvis skall gå omkring och skämmas. Man
            kan gott kosta på sig, Pierre Schori, att acceptera och respektera
            att det finns olika meningar i många politiska frågor.
          </note>
          <note type="speaker">
            Anf. 17 DANIEL TARSCHYS (fp):
          </note>
          <note>
            Herr talman! När jag för ett och ett halvt år sedan efterträdde
            Er, herr talman, som ordförande i utrikesutskottet anade jag inte
            att det i riksdagen inte finns ett utan sexton utrikesutskott.
            Men så är det. Alla utskotten sysslar mer eller mindre med internationella
            frågor, och samma sak gäller departementen och de flesta ämbetsverken.
          </note>
          <note>
            Ingenting i regeringsformen är så stendött som den paragraf,
            10:8, som föreskriver att myndigheterna skall hålla utrikesministern
            underrättad vid alla viktigare kontakter med utlandet.
          </note>
          <note>
            Det här är naturligtvis ett resultat av det svenska samhällets
            starka internationalisering. Nästan ingenting kan längre hanteras
            i isolering. På alla tänkbara områden behöver vi kontakter över
            gränserna, med våra nordiska grannländer, med
          </note>
          <note>
            Europa och med folk ännu längre bort.
          </note>
          <note>
            Kulturellt och ekonomiskt är Sverige ett öppet samhälle, och
            därmed följer också att världens vindar blåser in genom våra fönster,
            att vi ständigt påverkas av internationella konjunkturer och konvulsioner.
            Det bräckliga välstånd som vi har uppnått bygger på ett komplicerat
            samspel med andra länder och därmed också på ett permanent beroende
            av krafter som i hög grad ligger utanför vår egen kontroll.
          </note>
          <note>
            Det är just detta som tvingar oss till internationell samverkan.
            När utmaningarna inte längre kan mötas på hemmaplan, när problemen
            spränger nationalstatens gränser, då räcker det inte med nationella
            parlament och regeringar. När allt annat är rörligt -- människor,
            kapitalströmmar, miljöhot, vapenarsenaler -- är det fullkomligt
            oundgängligt att också politiken internationaliseras.
          </note>
          <note>
            Vi har i dag EG-motståndare som tror att Sverige skulle tappa
            en del av sin suveränitet genom att gå med i den europeiska gemenskapen.
            Verkligheten är den rakt motsatta. Vår reella suveränitet är redan
            kraftigt begränsad, och medlemskapet i EG
          </note>
          <note>
            är ett sätt att vidga suveräniteten, att vinna ett ökat inflytande
            över det öde som vi i allt större utsträckning delar med andra
            nationer.
          </note>
          <note>
            Det här gäller förstås inte bara EG. Även vårt arbete i andra
            internationella organisationer såsom
          </note>
          <note>
            ESK, Europarådet och FN och alla dess fackorgan tjänar samma
            syfte: att vidga vår suveränitet och vårt reella självbestämmande
            och att ge oss bättre möjligheter att hantera problem som både
            är våra egna och andra staters.
          </note>
          <note>
            Vad som sker inför våra ögon är med andra ord att problemen flyttar
            utomlands och att politiken måste följa efter, att vi i allt större
            utsträckning måste hantera inrikesfrågor utanför våra gränser.
          </note>
          <note>
            I dag har vi stora flyktinggrupper från det forna
          </note>
          <note>
            Jugoslavien runt om i landet. Vill vi hantera det problemet krävs
            inte minst större insatser i själva
          </note>
          <note>
            Jugoslavien, vilket riksdagen också två gånger beslutat om under
            den gångna vintern.
          </note>
          <note>
            Många av våra föroreningar kommer utomlands ifrån. Vill vi minska
            nedfallet av svavel är det både vettigare och mera ekonomiskt
            att sätta det första filtret på den polska fabriken än det femte
            filtret på den svenska skorstenen.
          </note>
          <note>
            Vi kan också ta det oroliga Östeuropa som exempel. Vill vi leva
            i fred och frihet är det oerhört viktigt att Ryssland och Baltikum
            utvecklas till stabila demokratier och välmående marknadsekonomier.
            Att hjälpa den utvecklingen på traven är motiverat inte bara av
            solidaritetsskäl utan också av rena nationella egenintressen.
          </note>
          <note>
            Karl-Göran Biörsmark och Håkan Holmberg kommer senare att tala
            mer om Folkpartiets syn på bistånd till u-länder och östländer.
            Får jag på den punkten bara betona en enda sak: När vi talar om
            att biståndet är 0,7 %, 0,93 % eller 1,0 %, är det lätt att uppfatta
            biståndsinsatserna som en ren och skär altruism och välgörenhet.
            I själva verket är motiven för både vår u-landspolitik och vår
            östpolitik långt mera komplexa. Med de tendenser mot ökad internationalisering
            av inrikespolitiken som vi nu kan skönja är jag för min del övertygad
            om att vi mycket snart kommer att spendera både 2
          </note>
          <note>
            och 3 % av vår BNP utomlands. Redan medlemskap i EG kostar som
            bekant en bit över
          </note>
          <note>
            1 %.
          </note>
          <note>
            Herr talman! Svensk säkerhetspolitik hör till det som kommer
            att diskuteras livligt under de kommande åren. I vår ansökan till
            EG och i uttalande från både riksdag och regering har vi understrukit
            att alliansfriheten alltjämt består, men att vi också är öppna
            för en konstruktiv samverkan.
          </note>
          <note>
            Vi har inga problem att ansluta oss till de mål som
          </note>
          <note>
            Gemenskapen har uppställt, och vi är fullt ut beredda att verka
            för en starkare gemensam säkerhet i Europa.
          </note>
          <note>
            De senaste åren har naturligtvis skapat en helt ny situation
            i vår närmaste omvärld. Under flera decennier var det dominerande
            hotet en stormaktskonflikt i Europa, men just den hotbilden har
            nu förbleknat. I stället har vi annat att oroa oss för; såväl
            regionala konflikter som akuta miljöfaror, ökad internationell
            brottslighet och växande flyktingströmmar.
          </note>
          <note>
            Det här ställer nya krav på svensk säkerhetspolitik.
          </note>
          <note>
            Så sent som i fjol fattade vi ett försvarspolitiskt beslut för
            den närmaste femårsperioden. Själva förutsättningarna för det
            beslutet var en omgivning som inte längre existerar. Försvaret
            är i dag inte anpassat till den reella hotbilden runt våra gränser.
          </note>
          <note>
            Det är uppbyggt för att hantera risker som inte längre finns,
            samtidigt som det finns en rad risker som försvaret inte lär kunna
            hantera. Att det här krävs en rätt radikal omprövning av säkerhetspolitikens
            utformning är alltmer uppenbart.
          </note>
          <note>
            En fråga som behöver tas upp är våra insatser i olika internationella
            aktioner inom ramen för FN
          </note>
          <note>
            och ESK. Mycket talar för att vi nu har nått den tröskel där
            den sortens medverkan inte längre skall vara en extraordinär aktivitet
            utan en mer reguljär del av försvarsmaktens ordinarie program,
            men självfallet med det förbehållet att endast frivilliga krafter
            bör anlitas.
          </note>
          <note>
            Herr talman! Ett positivt drag i svensk utrikespolitik är den
            breda samsyn som råder i de allra flesta frågor. Efter sex år
            i socialutskottet där vart och varannat betänkande innehöll tio
            eller tjugo reservationer var det för mig något av en kulturchock
            -- en positiv kulturchock -- att komma över till utrikesutskottet.
            Där är enigheten mycket stor och reservationer förekommer mycket
            sparsamt.
          </note>
          <note>
            Den här samsynen märks också mycket tydligt i de partimotioner
            som det största oppositionspartiet har väckt. Den socialdemokratiska
            biståndsmotionen finner jag i sina grunddrag mycket sympatiskt.
            Det är egentligen bara på några få och relativt perifera punkter
            som det råder någon större oenighet mellan denna motion och regeringens
            politik.
          </note>
          <note>
            Ingvar Carlssons motion om östbiståndet är mer kritiskt hållen.
            Här klagar man över att volymen är för låg, att organisationen
            är kaotisk och att det saknas en vision och en klar strategi för
            östbiståndet.
          </note>
          <note>
            Detta med volymen är det förstås lätt att hålla med om, men något
            konkret förslag om högre volym spanar man förgäves efter i motionen.
            Volymen var ju inte precis större under föregående regering, och
            inte var organisationen mindre kaotisk. Vad visionen och strategin
            anbelangar lyser den också med sin frånvaro i den här motionen.
            Här, liksom på andra områden, nöjer man sig med att ropa på en
            kommission som skall lösa alla problem.
          </note>
          <note>
            Låt mig sedan säga några ord om andra utrikespolitiska frågor.
            Jag finner att det även här råder en påtaglig enighet på de flesta
            punkter. I
          </note>
          <note>
            några frågor har Socialdemokraterna emellertid drivit kritik
            mot regeringen, men även här tycker jag ofta att kritiken är litet
            halvhjärtad.
          </note>
          <note>
            Jag har med mig i talarstolen en tjock bunt med artiklar och
            anföranden av Pierre Schori där han angriper regeringen för kallsinne
            gentemot FN:s fredsbevarande operationer. Under hela hösten, och
            även i sitt anförande i dag, har Pierre Schori anklagat regeringen
            för att ägna för liten uppmärksamhet, för litet intresse och för
            litet engagemang åt generalsekreterarens önskemål om insatser
            i olika typer av väpnade aktioner, framför allt den i Somalia.
          </note>
          <note>
            Mot den bakgrunden var det med en viss överraskning som jag läste
            Socialdemokraternas motion. Vad är det de föreslår? De föreslår
            en minskning av de 150 miljoner som regeringen vill anslå för
            FN:s fredsbevarande operationer. I fjol hade vi en debatt här
            i kammaren där det visade att
          </note>
          <note>
            Socialdemokraterna, efter en lång kampanj för ökade insatser
            för skuldlättnadsåtgärder, i sin motion föreslog en minskning
            med 100 miljoner jämfört med vad regeringen hade föreslagit för
            detta ändamål.
          </note>
          <note>
            I år följer man upp den här långa kritiken av regeringen när
            det gäller FN:s fredsbevarande operationer med att föreslå mindre
            resurser. Jag måste fråga Pierre Schori: Menar ni allvar när ni
            kritiserar regeringen eller menar ni inte allvar med era motioner?
          </note>
          <note type="speaker">
            Anf. 18 PIERRE SCHORI (s) replik:
          </note>
          <note>
            Herr talman! Att det råder stor enighet i utrikesutskottet, större
            än i andra utskott kanske, beror på flera saker. Det finns ett
            slags styrkebälte i väsentliga frågor mellan mittenpartierna och
          </note>
          <note>
            Socialdemokraterna, och ibland också kds. Det är värdefullt.
            Det är värdefullt för kontinuiteten och för vår utrikespolitik.
            Moderaterna är isolerade, som oftast.
          </note>
          <note>
            Det beror också på att vi har en skicklig ordförande -- nu som
            tidigare, herr talman -- som också här, när han i milda termer
            angriper vår politik gör det med stringens och humor. Det behövs
            här i kammaren, i vårt land och i världen.
          </note>
          <note>
            Jag kan inte säga annat om hans kritik än att det återigen är
            ett ovedersägligt faktum att Sverige var det land som genom Dag
            Hammarskjöld uppfann idén med de fredsbevarande operationerna,
            de blå baskrarna. Ända sedan Dag Hammarskjölds,
          </note>
          <note>
            Gunnar Jarrings och Olof Palmes tid har vi haft en topposition
            när det gäller att ställa upp för FN, för freden och för människor
            i nöd. Men nu har vi halkat ner på 29:e plats. Trots allt vad
            ni säger och trots Daniel Tarschys humor ligger Sverige nu på
          </note>
          <note>
            29:e plats.
          </note>
          <note type="speaker">
            Anf. 19 DANIEL TARSCHYS (fp) replik:
          </note>
          <note>
            Herr talman! Jag vill först tacka för de ampla lovorden. Jag
            vill bekräfta att det råder en samsyn inom utrikesutskottet. Den
            omspänner även
          </note>
          <note>
            Moderaterna. Den omspänner regeringspartierna och Socialdemokraterna.
            Sedan händer det ibland att samsynen avtar när vi närmar oss ytterkanterna
            i utskottet.
          </note>
          <note>
            Jag tror inte att det är en fråga om humor hur man utformar sina
            motioner. Det är viktigt att man för en konsekvent politik. Om
            man driver en viss linje att något måste prioriteras, t.ex.
          </note>
          <note>
            skuldavskrivningsåtgärder eller FN:s fredsbevarande operationer,
            måste man även vara konsekvent när man formulerar sitt eget alternativ
            till regeringens politik och allokera mera resurser till just
            detta.
          </note>
          <note>
            Det är detta som överraskar mig. År efter år finner jag att just
            de frågor som Socialdemokraterna har drivit särskilt hårt i debatten
            vill de prioritera ner när det handlar om fördelning av resurser.
            Det blir, säger Pierre Schori i ett anförande den 14 oktober
          </note>
          <note>
            1992, något av en läpparnas bekännelse om man inte ställer upp
            när det verkligen gäller. Just det!
          </note>
          <note>
            Det är i partimotionen om biståndet varje år som man markerar
            vad man har för grundläggande prioriteringar. Därför tycker jag
            att det är litet sorgligt att inte Socialdemokraterna tillmäter
            det egna budgetalternativet det allvar som den egna deklarerade
            politiken kräver.
          </note>
          <note type="speaker">
            Anf. 20 PÄR GRANSTEDT (c):
          </note>
          <note>
            Herr talman! Det är alltid ett öde för mig att komma efter Daniel
            Tarschys. Det tar alltid litet tid att sänka talarstolen.
          </note>
          <note>
            För ett par år sedan besökte jag en liten ö i
          </note>
          <note>
            Kalmarsund. Det är en mycket egendomlig ö. Den är nästan helt
            steril. Det beror på att den är bebodd av en fågel som kallas
            för mellanskarv.
          </note>
          <note>
            Mellanskarven har den egenheten att den förorenar sin omgivning
            så totalt att den så småningom blir helt obeboelig. Det är ett
            intressant naturstudium, men det är dess värre också något som
            ger anledning till en del reflexioner av mer globalpolitisk karaktär.
          </note>
          <note>
            Det är inte bara mellanskarven som har en tendens att förorena
            sin omgivning så att man hotar sin egen existens. Det är också
            någonting som vi människor ägnar oss åt. Nu har vi mer än en liten
            ö i
          </note>
          <note>
            Kalmarsund att leva på. Vi har ett ganska stort jordklot. Om
            man ser hur miljöproblemen håller på att utvecklas, går det med
            matematiska modeller att se fram mot den tidpunkt då ungefär det
            som har hänt på den här ön i Kalmarsund händer på vårt jordklot,
            nämligen att vi har gjort vår egen omgivningsmiljö obeboelig.
          </note>
          <note>
            Man kan se många allvarliga symtom på detta, och vi känner alla
            till dem. Här hemma gäller det försurningen av våra skogar och
            luftföroreningar som leder till klimatrubbningar. I går fick jag
            höra att i dag är det Matsmässa. Då skall vintern vara slut. I
            stället har den börjat. Medan vi har haft en grön vinter här har
            det i stället varit snöstormar på
          </note>
          <note>
            Balkan och i södra Libanon. Det har drabbat människor som har
            problem nog ändå.
          </note>
          <note>
            Man diskuterar allvarligt om den stora växthuseffekten nu faktiskt
            är på gång.
          </note>
          <note>
            Internationella försäkringsbolag börjar avstå från att försäkra
            hus på utsatta öar därför att stormfrekvensen har ökat så kraftigt.
            Man undrar om det beror på långsiktiga klimatrubbningar.
          </note>
          <note>
            Vi känner väl till problem som ökenutbredning och skövling av
            tropiska regnskogar. Det är inte bara ett problem för de människor
            som råkar bo i dessa områden. Det får också konsekvenser som vi
            i dag inte kan överblicka för hela det globala klimatet.
          </note>
          <note>
            Vi lever på naturresurser som är ändliga, och man kan också med
            matematiska modeller göra mer eller mindre säkra bedömningar av
            när vissa av för vår existens avgörande naturresurser är uttömda
            eller obrukbara. Vi tär på ett miljö- och resurskapital som inte
            varar i evighet.
          </note>
          <note>
            Den förbrukningsexplosion som pågår och som är ett hot mot vår
            existens, inte på årtusendens sikt, utan kanske på århundradens
            eller rent av årtiondens sikt, beror till mycket stor del på vår
            egen ökade konsumtion i den rika världen. I dag är det den viktigaste
            drivkraften bakom förbrukningsexplosionen. Men det är självklart
            att den snabba befolkningsökningen i tredje världen är ett lika
            stort hot, i synnerhet om man skulle tänka sig att tredje världens
            människor skulle kunna få drägliga livsvillkor och utrymme för
            en motsvarande konsumtionsökning.
          </note>
          <note>
            Detta blir sedan en del i en ond cirkel, där miljökatastrofer,
            fattigdom och elände leder till konflikter, folkomflyttningar,
            nya motsättningar, nya konflikter och krig, som i sin tur bidrar
            till att förvärra den misär som vi skapar genom vår fortgående
            miljöförstörelse. Därför finns det också ett tydligt samband mellan
            förintelsen av vår livsmiljö på många håll på jordklotet och övergripande
            säkerhetsproblem.
          </note>
          <note>
            Det här, herr talman, är naturligtvis en mycket pessimistisk
            bild, och jag löper risken att sälla mig till kretsen av domedagsprofeter.
            Jag tror nu inte att vi är obönhörligt på väg mot någon slags
            domedag. jag tror att det finns möjligheter att vända denna utveckling,
            men det är mycket svårt.
          </note>
          <note>
            Vi har det mesta kvar att göra, och det kräver en oerhörd målmedvetenhet.
          </note>
          <note>
            Det finns många positiva tecken. Det finns exempel på att långvariga
            och förödande konflikter så småningom kan närma sig en positiv
            lösning. Det som vi just nu känner som mycket aktuellt är naturligtvis
            utvecklingen i Sydafrika, där vi ser möjligheten till apartheidsystemets
            slut.
          </note>
          <note>
            Det som vi nu ser i Sydafrika är också ett bra exempel på vilken
            roll det spelar när världssamfundet tar sitt ansvar, när man inte
            bara låter förhållandena bli en angelägenhet för de människor
            som bor i det berörda området, utan också internationellt vill
            ta ett ansvar.
          </note>
          <note>
            Från svensk sida kan vi naturligtvis med tillfredsställelse notera
            den pådrivande roll som vi har spelat här. Därför är det litet
            egendomligt när man märker att inte bara Ny demokrati utan även
            moderat företrädare som Nic Grönvall tycks vara mycket illa till
            mods över att Sverige tillsammans med andra har kunnat medverka
            genom påtryckningar, sanktioner och ett aktivt stöd till demokratirörelsen
            för att åstadkomma den lyckliga utveckling som vi nu ser. Det
            är egendomligt och beklagligt att det inte finns en full uppslutning
            bakom denna linje i Sveriges riksdag.
          </note>
          <note>
            Till de positiva tecknen hör naturligtvis också de ansträngningar
            som görs att skapa ordentliga internationella handlingsinstrument.
            Stärkandet av
          </note>
          <note>
            FN:s roll, där många förbättringar är ett faktum och där mer
            kan göras, är ett exempel på det. Ett annat är ESK, som omfattar
            så stora och viktiga områden, men där det återstår mycket för
            att få verkligt kraftfulla handlingsinstrument. Sverige har där
            ett särskilt ansvar genom sin ordföranderoll.
          </note>
          <note>
            Ytterligare ett är EG-samarbetet, som visserligen geografiskt
            är mera begränsat, men där basorganisationen har mera kraftfulla
            instrument för att åstadkomma ett internationellt samarbete kring
            gemensamma frågor än någon annan internationell organisation.
          </note>
          <note>
            Det måste vara ett centralt intresse för svensk utrikespolitik
            att medverka till att EG/EU
          </note>
          <note>
            verkligen kan bli ett instrument för att angripa internationella
            miljö- och överlevnadsfrågor, både inom sitt eget område och globalt
            tillsammans med andra internationella krafter. Det hör också till
            det mera förbluffande i svensk utrikespolitik att den svenska
            vänstern är så totalt blind för det ansvar som vi har för att
            påverka EG:s roll i den globala politiken framöver.
          </note>
          <note>
            Det är väsentligt, och det har framhållits tidigare här i debatten,
            att vi är medvetna om att det är de här globala problemen som
            är det allra viktigaste.
          </note>
          <note>
            Även när vi diskuterar Europapolitik, EG och
          </note>
          <note>
            Östeuropa är det våra möjligheter att medverka till en lösning
            på de globala problemen som är det allra viktigaste, och vi måste
            se till de instrument som där finns.
          </note>
          <note>
            Den kortsynthet som framför allt Ny demokrati ger uttryck för
            när man säger att vi skall koncentrera vårt engagemeng till våra
            närmaste grannområden visar att man inte förstått de globala beroendeförhållanden
            som gör att det som händer i Afrika, Asien och Latinamerika också
            är av avgörande betydelse för vår egen vardag.
          </note>
          <note>
            Låt mig till sist säga, herr talman, att den samstämmighet om
            utrikespolitiken som tidigare kommenterats är mycket viktig.
          </note>
          <note>
            Socialdemokraterna känner naturligtvis ett behov av att med jämna
            mellanrum hacka på regeringen och försöka måla upp motsättningar
            som i verkligheten inte finns, och det är ibland beklagligt, eftersom
            det försvagar vår utrikespolitiska situation.
          </note>
          <note>
            Man har nu föreslagit en kommission. Inte heller jag tror på
            en lösning som ersätter utrikesminister, riksdag och Utrikesnämnd.
            Däremot vill jag påminna om ett gammalt Centerförslag om en ordentlig
            u-landspolitisk utredning. Moderaterna har ett liknande förslag.
            Kanske det ändå finns förutsättningar för ett gemensamt samråd
            när det gäller vår tredjevärldenpolitik.
          </note>
          <note type="speaker">
            Anf. 21 NIC GRÖNVALL (m) replik:
          </note>
          <note>
            Herr talman! Den kommentar som Pär Granstedt gjorde till mitt
            inlägg måste tillrättaläggas i den meningen att Moderata samlingspartiet
            står lika engagerat bakom målet för Sydafrikapolitiken, det avskyvärda
            apartheidsystemets avskaffande. I valet av vilka medel som skall
            tillämpas har vi under det senaste året haft en annan hållning
            än övriga partier i regeringen.
          </note>
          <note>
            Jag vill också säga att anledningen till att frågan över huvud
            taget behandlades i Utrikesnämnden dels var de framsteg som gjorts
            i Sydafrika på vägen mot ett avskaffande av systemet, dels att
            det land som det refererades till förut här i debatten, nämligen
            Norge, i går meddelade att man hade beslutat att häva sina sanktioner.
          </note>
          <note>
            Det är alltså inte, som en lyssnare möjligen kan få intryck av,
            fråga om ett moderat förslag som går ut från en allmänt negativ
            hållning till apartheidpolitiken. Alls inte -- det är ett ståndpunktstagande
            till den lämpligaste tidpunkten för avvecklingen av handelssanktionerna,
            bl.a. i överensstämmelse med grannlandet Norges hållning.
          </note>
          <note type="speaker">
            Anf. 22 PÄR GRANSTEDT (c) replik:
          </note>
          <note>
            Herr talman! Jag sätter värde på det förtydligande som Nic Grönvall
            gjorde. Nu är det historiskt så att
          </note>
          <note>
            Moderaterna inte har stått bakom den svenska sanktionspolitiken
            mot Sydafrika, utan under årens lopp har varit ganska kritiska.
            Jag uppfattar ändå
          </note>
          <note>
            Nic Grönvalls uttalande så att man nu inser att denna sanktionspolitik
            har varit ett väsentligt bidrag till den framgång som vi tycker
            oss skönja för Sydafrikapolitiken och att diskussionen snarare
            handlar om tidpunkten.
          </note>
          <note>
            Jag får väl erkänna att jag har också uppfattat de diskussioner
            som fördes t.ex. i går så att det handlar om de exakta formerna
            för att avveckla sanktionerna. Jag tycker att man har gjort en
            värdefull omvärdering från Moderaternas sida genom att i princip
            ge stöd för vår sanktionspolitik gentemot Sydafrika.
          </note>
          <note>
            Jag hoppas att vi gemensamt kommer att kunna arbeta för ett kraftfullt
            svenskt stöd för den fortsatta processen i Sydafrika. Vi måste
            vara på det klara med att mycket återstår att göra när den politiska
            apartheiden har avvecklats för att skapa ett system som verkligen
            ger samma möjligheter för alla, oavsett hudfärg, att utvecklas
            i det landet. Det kräver ett aktivt svenskt bistånd framöver.
          </note>
          <note type="speaker">
            Anf. 23 LARS MOQUIST (nyd) replik:
          </note>
          <note>
            Herr talman! Pär Granstedt tar upp frågan om vår biståndspolitik.
            Hans kommentar är att vi inte ser sambanden mellan fjärran länder
            och näraliggande länder. Vi ser visst sambanden mellan fjärran
            länder och näraliggande länder. Men vi har sett hur erbarmligt
            biståndet har utnyttjats i tredje världen.
          </note>
          <note>
            Vi anser att biståndet kan styras bättre i näraliggande länder,
            såsom länderna i Baltikum.
          </note>
          <note>
            Behoven är enorma även där. Jag har själv fått inblick i problemen
            vid ett besök i Riga för något år sedan.
          </note>
          <note>
            Vi tycker att det är rimligt att satsa minst 2
          </note>
          <note>
            miljarder kronor i Baltikum. Jämför regeringens förslag till
            bistånd, nämligen 240 miljoner kronor till sydafrikanska organisationer,
            med 871 miljoner kronor i det totala biståndet till Öst- och
          </note>
          <note>
            Centraleuropa! Jag tycker att det talar för sig själv.
          </note>
          <note>
            Det är en skandal.
          </note>
          <note type="speaker">
            Anf. 24 PÄR GRANSTEDT (c) replik:
          </note>
          <note>
            Herr talman! Det finns en gammal historia om en man som hade
            tappat sin nyckel. Han stod under en gatlykta och letade efter
            nyckeln. Någon frågade hur det gick för honom och undrade varför
            han inte hittade den. Mannen sade att han hade tappat nyckeln
            i mörkret men att det var lättare att leta efter den under gatlyktan
            där det var ljusare.
          </note>
          <note>
            På samma sätt är det naturligtvis riktigt att det är lättare
            att ägna sig åt bistånd i våra närmaste grannländer. Men problemet
            är att med det biståndet kan vi inte hjälpa till att lösa den
            typ av globala problem som har sina rötter i Afrika, Asien och
            Latinamerika. Det är ingen ersättning för insatser i tredje världen
            att göra insatser i Baltikum.
          </note>
          <note>
            De insatserna behövs också. Jag tror att vi har en samsyn om
            vikten av att göra så mycket som möjligt. Men det ersätter inte
            behovet av att göra saker i andra delar av världen.
          </note>
          <note>
            Ni i Ny demokrati är kortsynta. Ni inser inte att också för vår
            långsiktiga välfärd måste vi medverka till att skapa drägliga
            livsvillkor för människor på andra sidan jordklotet. Vi måste
            medverka till att skapa en utveckling där inte öknarna tillåts
            breda ut sig, där inte regnskogarna tillåts förödas, där inte
            mängden föroreningar tillåts öka, där inte befolkningen tillåts
            öka ohämmat osv.
          </note>
          <note>
            Det är inte någon lösning att säga att vi skall ta hand om sådant
            som är oss mest geografiskt näraliggande. Vilka skall då hjälpa
            till i de avlägsna områdena där det inte finns några rika länder
            över huvud taget som kan ställa upp, utan bara fattiga länder
            och fattiga människor?
          </note>
          <note type="speaker">
            Anf. 25 LARS MOQUIST (nyd) replik:
          </note>
          <note>
            Herr talman! Insikterna från vår sida när det gäller bistånd
            till fjärran länder och näraliggande länder är kanske begränsade,
            Pär Granstedt. Det är möjligt att vi inte har sett alla samband.
            Det kan ligga mycket i det påståendet. Det gäller även
          </note>
          <note>
            ''nyckelfrågan''. Det är kanske lättare att se problemen i vår
            närhet än när de ligger långt borta.
          </note>
          <note>
            Men jag inser att vi inte har pengar till allt. Med ett budgetunderskott
            på ungefär 200 miljarder kronor och med en ränta på statsskulden
            som ökar, vilket jag nämnde i mitt tidigare anförande, har vi
            helt enkelt inte råd. Vi har inte råd att satsa allt.
          </note>
          <note>
            Då måste vi göra en prioritering. Vår prioritering är att satsa
            på ett bistånd till Öst- och Centraleuropa, främst till Baltikum.
          </note>
          <note type="speaker">
            Anf. 26 PÄR GRANSTEDT (c) replik:
          </note>
          <note>
            Herr talman! Ny demokrati för en principargumentation mot bistånd
            till tredje världen. Ni föreslår också totala nedskärningar, inte
            bara omfördelningar.
          </note>
          <note>
            Att ha pengar eller inte är en fråga om prioritering.
          </note>
          <note>
            Vi diskuterar belopp som motsvarar ungefär vår samlade chips-
            och läskkonsumtion. Vi har alltså råd att konsumera de kvantiteter
            chips och läsk som det är fråga om. Men enligt Ny demokratis uppfattning
            har vi inte råd att göra något mer allvarligt åt världssvält,
            global miljöförstöring i tredje världen osv. Jag tror att Ny demokrati
            inte ser sambanden, dvs. att om de globala problemen inte löses
            kommer vi inte heller ha större möjligheter att ägna oss åt chips
            och läsk i framtiden.
          </note>
          <note type="speaker">
            Anf. 27 BERTIL MÅBRINK (v) replik:
          </note>
          <note>
            Herr talman! Pär Granstedt hävdar att Vänstern inte tar något
            globalt ansvar. Då talar väl Pär
          </note>
          <note>
            Granstedt mot bättre vetande. Är det några som har tagit sitt
            globala ansvar både förr och nu är det väl vi i Vänsterpartiet.
            Vi har t.ex. inte skurit ned biståndet till de fattiga länderna
            med 1,5 miljarder kronor. Det har bl.a. Pär Granstedts parti medverkat
            till. Det gäller även en del andra åtgärder.
          </note>
          <note>
            Syftar Pär Granstedt på att vänstern säger nej till medlemskap
            i EG? Skulle det vara brist på globalt ansvar? Då får han väl
            anklaga en stor del av sitt eget parti också för att inte ta detta
            globala ansvar, plus en del andra partier i den här riksdagen.
          </note>
          <note type="speaker">
            Anf. 28 PÄR GRANSTEDT (c) replik:
          </note>
          <note>
            Herr talman! Jag håller gärna med om att vänstern tar betydande
            globalt ansvar i ord. Vänsterns retorik när det gäller globala
            frågor är mycket imponerande. Jag tjusas av mycket av det som
          </note>
          <note>
            Bertil Måbrink och andra säger.
          </note>
          <note>
            Det som förvånar mig är att man inte inom vänstern inser att
            Europeiska gemenskapen/Europeiska unionen är ett av de allra viktigaste
            instrumenten vi har till vårt förfogande för att påverka den globala
            verkligheten. Det innebär inte att jag är okritisk mot det sätt
            som EG fungerar i dag och den politik som förs i dag av EG. Men
            verkligheten är att EG:s sätt att fungera blir av avgörande betydelse
            för den globala verkligheten.
          </note>
          <note>
            Jag har haft många tillfällen att resa i tredje världen och träffa
            människor som lever där. De har stor respekt för Sveriges agerande
            och hur vi når våra biståndsmål. Det är alltid glädjande. Men
            mycket snabbt i samtalen kommer man över på deras funderingar
            om EG:s roll.
          </note>
          <note>
            Från tredje världens synpunkt är det viktigt att EG
          </note>
          <note>
            spelar en progressiv, positiv, roll i de globala frågorna. Naturligtvis
            är det bekymmersamt om
          </note>
          <note>
            EG inte kommer att spela den rollen. Det här resulterar ofta
            i en vädjan om svenskt engagemang för att påverka EG i rätt riktning.
            Det är där jag menar att vänstern står för en strutspolitik, när
            man inte är beredd att ens allvarligt överväga att Sverige skall
            gå in och försöka påverka EG:s globala roll.
          </note>
          <note type="speaker">
            Anf. 29 BERTIL MÅBRINK (v) replik:
          </note>
          <note>
            Herr talman! Jag upprepar: Pär Granstedt får klara av sina interna
            partiproblem där de hör hemma. Vi i vänstern är mycket väl medvetna
            om vad vi står för. Vi säger ja till Europa och hela världen.
            Vi behöver inte vara med i EG för att ta itu med de globala problemen.
            Vi anser att det kan Sverige göra på ett bättre sätt utanför EG,
            men naturligtvis i samarbete med EG.
          </note>
          <note>
            Det var inte så länge sedan vi hade en debatt i kammaren just
            om det katastrofala i
          </note>
          <note>
            Europacentreringen, som fördes fram bl.a. från moderat håll.
            Nu får vi höra att också Pär
          </note>
          <note>
            Granstedt har sällat sig till högersidan.
          </note>
          <note>
            Jag tycker att Pär Granstedt skall börja med att studera våra
            konkreta förslag när det gäller insatser i tredje världen. Vi
            står för dem, och de är väl underbyggda, Pär Granstedt.
          </note>
          <note type="speaker">
            Anf. 30 PÄR GRANSTEDT (c) replik:
          </note>
          <note>
            Herr talman! Tänk om Bertil Måbrink skulle ta och studera Centerns
            ställningstagande i EG-frågan! Vi har fattat två stämmobeslut,
            som innebär att
          </note>
          <note>
            Centern står bakom Sveriges strävan efter medlemskap i EG. Och
            vi ställer upp på den förhandlingsprocess som Sverige nu är inne
            i.
          </note>
          <note>
            Vi ser också en rad praktiska problem, som vi tycker måste diskuteras
            innan slutgiltig ställning tas. Men skillnaden är att vi ser att
            EG är ett viktigt instrument för att påverka också de globala
            frågorna. Vi ser ett väsentligt värde i att Sverige framöver kan
            påverka EG:s politik på de här områdena.
          </note>
          <note>
            Bertil Måbrink och Vänstern säger visserligen retoriskt ja till
            Europa, men man säger kategoriskt nej till det viktigaste instrumentet
            för att påverka
          </note>
          <note>
            Europas utveckling och Europas roll i det globala perspektivet.
            Man säger nej utan att allvarligt ha gått in i en prövning av
            denna möjlighet.
          </note>
          <note>
            Förste vice talmannen anmälde att Bertil Måbrink anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 31 MARGARETA VIKLUND (kds):
          </note>
          <note>
            Herr talman! De politiska grundvärderingar eller basvärden som
            Kristdemokraterna utgår från i sitt arbete har det hämtats inspiration
            till från den kristna etiken. Vi, liksom kristdemokrater i andra
            länder, försöker att ta till vara de delar av den kristna etiken
            som är tillämpbara inom politikens kompetensområden. Den kristna
            inspirationen har framför allt givit oss synen på människan som
            en person med kropp, själ och ande, som är både fri och ansvarig,
            och som har ett okränkbart värde. Vi anser att människans personliga
            värdighet och värde är av avgörande betydelse för att kunna bygga
            upp ett demokratiskt samhälle.
          </note>
          <note>
            I de kristdemokratiska grundbultarna ingår också förvaltaransvar
            och broderskap, eller som jag hellre säger: gemenskap.
          </note>
          <note>
            Människan är skapad för gemenskap. Hon utvecklas i ett nära förhållande
            till de små och naturliga gemenskaperna. Människan är människa
            i samma grad som hon är medlem i en gemenskap av människor där
            hon upplever sig ha en uppgift och kan betyda något för någon
            eller några.
          </note>
          <note>
            Den kristdemokratiska människosynen förpliktar oss därför att
            föra en aktiv politik för demokrati och mänskliga rättigheter.
            Det är lätt att konstatera vilka välgörande effekter som den nu
            relativt långdragna respekten för mänskliga rättigheter och demokrati
            har haft på Västeuropa generellt sett.
          </note>
          <note>
            Det är likaså lätt att entusiasmeras av de positiva trender som
            vid slutet av 80-talet i det förra
          </note>
          <note>
            Sovjetunionen, Östeuropa och Latinamerika kunde anas. Jag tänker
            bl.a. på de många diktaturernas fall i land efter land i många
            världsdelar.
          </note>
          <note>
            Herr talman! Tyvärr är det sorgligt att behöva konstatera att
            vår värld nu befinner sig i ett tillstånd som framkallar pessimism
            och oro. Jag tänker närmast på att kommunismens och Sovjetunionens
            sönderfall frigjort farliga krafter, t.ex. en stark nationalism
            med bl.a. etniska utrensningar som konsekvens -- etnonationalism.
            Läget i vår värld, när och fjärran, tillåter inte oss eller de
            andra västliga demokratierna att blåsa faran över. Den nya världsordningen
            är ännu bara en skiss över hur det skulle kunna se ut. Afrika
            -- den på många sätt olycksdrabbade kontinenten -- det forna
          </note>
          <note>
            Jugoslavien, Mellanöstern och Cambodja räcker som argument för
            förnyat engagemang i vår världs angelägenheter.
          </note>
          <note>
            FN är vårt lands och övriga länders högsta forum för diskussioner
            när det gäller fredsfrågor och frågor om mänskliga rättigheter.
            I och med den anda av samförstånd som inträffade under den senare
            delen av 80-talet bland de permanenta medlemmarna i FN:s säkerhetsråd
            har FN även blivit en relativt handlingskraftig organisation.
          </note>
          <note>
            Många hävdar att Kuwaits frigörelse från Saddam
          </note>
          <note>
            Husseins invasion var det första verkliga provet på
          </note>
          <note>
            FN:s förnyade kraft.
          </note>
          <note>
            FN:s arbete ger hopp till världens folk, men det ger även gigantiska
            förväntningar. Förväntningar om trygghet och skydd åt människovärdet
            vilar på att
          </note>
          <note>
            FN-stadgans mänskliga rättigheter hävdas. Rätten till liv, till
            fysisk okränkbarhet, till samvets- och religionsfrihet, till yttrandefrihet,
            till församlingsfrihet, till fria och hemliga val, till en självständig
            domstol, till respekt för privatlivet och familjelivet samt till
            skydd mot diskriminering är ännu i dag långt ifrån självklara
            rättigheter.
          </note>
          <note>
            Världsbilden ser ganska dyster ut.
          </note>
          <note>
            Herr talman! I dag, i början av år 1993, befinner sig världen
            och FN inför mycket stora utmaningar.
          </note>
          <note>
            Parallellt med FN:s förnyade kraft har vi en situation med många
            regionala konflikter, som ofta har inslag av inbördeskrig. FN
            är nu engagerat på ett femtontal platser med styrkor som motsvarar
            över 50 000 soldater och observatörer. Förutom operationen i Somalia,
            som för övrigt inte sker direkt i FN:s regi, inger verksamheten
            i Cambodja och det forna Jugoslavien stor oro.
          </note>
          <note>
            Jag tänker uppehålla mig ett slag vid det forna
          </note>
          <note>
            Jugoslavien. Den naturliga grunden för samhälle och stat utgörs
            av den minsta och viktigaste gemenskapsenheten, familjen. I det
            forna
          </note>
          <note>
            Jugoslavien slås nu familjerna sönder och dess medlemmar utsätts
            för mord, för systematiska våldtäkter på både kvinnor och barn
            i tiotusental och för förnedring utan motstycke. Hela samhällen
            är skövlade och människor är lemlästade.
          </note>
          <note>
            Utan omfattande medverkan av världens stormakter kommer det forna
            Jugoslaviens lidande inte att upphöra. Jag anser därför att Sverige
            måste utnyttja sin röst och goodwill för att förmå stormakterna
            att ingripa.
          </note>
          <note>
            Jag har den absoluta uppfattningen, som också understöds av experter
            och strateger på området, att det nu är dags för de internationella
            samfunden
          </note>
          <note>
            FN och ESK att överväga massiva insatser med skyddstrupper. Syftet
            skall vara att få slut på dödandet, våldtäkterna, brutaliteten
            och den etniska utrensningen. Sedan återstår självfallet långa
            och svåra förhandlingar för att skapa stabilitet i området, och
            skyddstrupperna bör naturligtvis finnas kvar så länge som de behövs.
          </note>
          <note>
            Herr talman! Jag är inte krigisk av mig i ordets rätta bemärkelse.
            Jag vill inte ha mer blodsutgjutelse än vad som till min och andras
            stora fasa redan skett.
          </note>
          <note>
            Men något måste göras nu, och då kan det här vara en väg.
          </note>
          <note>
            Den tribunal som så småningom skall döma krigsförbrytarna, och
            i synnerhet de serbiska friskarorna för brott mot mänskliga rättigheter
            är i hög grad behövlig. Förövarna måste pekas ut så att de åtminstone
            blir persona non grata i världen. Men vi får inte glömma att det
            endast är plåster på såren.
          </note>
          <note>
            Brotten har ju redan begåtts -- och de sker nu.
          </note>
          <note>
            Som jag redan sagt har tiotusentals kvinnor och barn utsatts
            för upprepade våldtäkter, människor har skändats och har fått
            se på hur anhöriga har torterats och mördats. Som en ytterligare
            liten gest till dessa skulle Sverige kunna bidra med lindring
            genom att ta initiativ till psykologisk, psykiatrisk och somatisk
            hjälp. Med andra ord skulle Sverige kunna understödja bildandet
            av team och hjälpstationer o.d. -- även för de skändade flyktingar
            som nu finns i vårt land.
          </note>
          <note>
            Den enträgna och modiga FN personal som varje vecka försöker
            nå fram med matkonvojer är värd all respekt. Den glädje som dessa
            konvojer framkallar, framför allt hos de bosniska muslimerna,
            är rörande. Tyvärr når dessa konvojer alltför sällan fram på grund
            av de serbiska friskarornas nyckfullhet och illvillighet. Men
            om dessa vägburna konvojer endast har en begränsad framgång borde
            Sverige ta initiativet att initiera luftbroar eller luftlandsättningar
            av mat och mediciner, som en mer aktiv metod än den icke helt
            okontroversiella matbombningen som nu diskuteras i FN och i USA.
            Eftervärlden kommer att döma oss hårt om vi inte gör vad vi kan
            för det forna Jugoslavien.
          </note>
          <note>
            Herr talman! Dagens krig förs inte längre på klassiska avgränsade
            slagfält utan omfattar stora ytor. Under hela 1900-talet har detta
            medfört att tredje part, nämligen civilbefolkningen, i allt högre
            utsträckning drabbas. Framför allt är det många kvinnor och barn,
            som inte bär vapen, som drabbas. En företeelse som är sällsynt
            skadlig och inhuman är de antipersonella minor som finns spridda
            över hela världen.
          </note>
          <note>
            Jag fäster därför stort hopp till att en översynskonferens i
            FN:s regi om inhumana vapen skall komma till stånd, vilken för
            övrigt utrikesministern har lovat att stödja och att arbeta för.
          </note>
          <note>
            Jag ser fram emot den dag då den europeiska unionen inte behöver
            ödsla så mycket energi i sitt arbete med en fördjupning av strategi
            och verksamhetsplanering och på hur man kan utvidga sina kompetensområden.
            Den energin behövs så väl för att på ett positivt sätt öka utlandsengagemang,
            både när det gäller det som finns i den absoluta närheten och
            när det gäller det som finns längre bort, i den tredje världen.
          </note>
          <note>
            I den tredje världen behöver speciellt kvinnans och flickebarnets
            situation sättas i fokus. Såsom exempel kan nämnas att ca 90 miljoner
            flickor utsätts för könsstympning. Det sker främst i Afrika, i
            länderna kring Afrikas Horn, men också i andra världsdelar. Könsstympningens
            enda syfte är att ge mannen full kontroll över kvinnan.
          </note>
          <note>
            I alla situationer där mänskliga rättigheter fokuseras och diskuteras
            anser jag att från mänsklig rättighetssynpunkt den vidriga frågan
            om kvinnlig könsstympning måste lyftas fram. Program måste utarbetas,
            så att man kommer åt problemet och kan åtgärda det.
          </note>
          <note>
            Herr talman! Jag har här berört en del frågor som kan behandlas
            utifrån de kristdemokratiska grundvärderingarna, där respekten
            för människovärdet är en dominerande grundbult.
          </note>
          <note type="speaker">
            Anf. 32 MAJ BRITT THEORIN (s):
          </note>
          <note>
            Herr talman! ''Eftersom krig börjar i människors sinnen, är det
            i människors sinnen som försvaret för fred måste byggas.'' Unesco-stadgans
            inledningsparagraf från l945 gäller i hög grad i dagens värld.
            Försvaret för freden måste byggas i människornas sinnen.
          </note>
          <note>
            Därför måste hela tänkandet förändras -- från det manligt militära
            med våld och missiler, till det arketypiskt kvinnliga med samtal,
            förhandlingar, lösningar av konflikter utan våld.
          </note>
          <note>
            Därför måste instrumenten och metoderna förändras från kulor
            och krut till att lösa konflikterna i förebyggande syfte. ''Det
            gröna bordet'' måste komma till heders men få verkliga möjligheter
            att bli samlingsplatsen för konflikters lösande.
          </note>
          <note>
            Det kalla kriget karakteriserades av en tro att fred kunde skapas
            med våldets medel. Freden skulle byggas på en kombination av avskräckning
            och förtroendeskapande åtgärder. Nu, när det kalla kriget är slut
            och andra hot än militära växer --
          </note>
          <note>
            sociala, etniska, kulturella och religiösa -- blir huvudproblemet
            att lösa, inte att låsa, konflikter.
          </note>
          <note>
            De nya konflikterna kan inte lösas med gamla militära metoder.
          </note>
          <note>
            Fred med fredliga medel blir en fundamentalt ny utmaning. En
            ny medvetenhet om konflikter som sådana, konflikters psykologi,
            förhandling, medling, skiljedom, förlikning och våldsförebyggande
            åtgärder blir nödvändig.
          </note>
          <note>
            Att hantera konflikter i förebyggande syfte kommer att ställa
            andra krav och annan kunskap än att möta konflikter med militära
            metoder.
          </note>
          <note>
            Konfliktanalys, krigsriskutvärdering och tidig förvarning måste
            ingå. Om inte detta lyckas i tid måste olika typer av civila och
            militära fredsbevarande åtgärder sättas in, t.ex.
          </note>
          <note>
            övervakning av vapenvila, buffertzoner etc.
          </note>
          <note>
            Samtidigt behövs fredsskapande, dvs. alla typer av förhandling,
            medling, skiljedom och fredsbyggande, som försoning, gemensamma
            utvecklingsprojekt och skapandet av nya strukturer, som tar bort
            orsakerna till våldet och samtidigt fungerar förebyggande.
          </note>
          <note>
            Allt detta kan och måste utvecklas till en sammanhängande politik
            i Sverige, ESK och FN.
          </note>
          <note>
            Grunden för detta finns i den politik som har kallats den gemensamma
            säkerhetens politik -- säkerhet och samarbete för gemensam överlevnad
            -- och som nu omfattas av aktörerna på världsarenan. Ett bra ekonomiskt,
            socialt, kulturellt och politiskt samarbete är den gemensamma
            säkerhetens ena beståndsdel. Den andra består av omrustning, en
            planerad omställning av offensiva, konventionella och nukleära
            försvarsstrukturer till i huvudsak defensiva kombinationer av
            militärt försvar, civilskydd och civila försvarsåtgärder.
          </note>
          <note>
            Så gott som alla länder tar konsekvenserna av detta i dag; de
            minskar sina militärutgifter, i vissa länder till hälften, och
            omformar sin militär till fredsbevarande styrkor för FN:s tjänst.
            Dock inte i
          </note>
          <note>
            Sverige! Här genomför den moderatledda regeringen i stället kraftigt
            ökade försvarskostnader och fnyser föraktfullt t.o.m. åt själva
            ordet nedrustning.
          </note>
          <note>
            Men nedrustning av det övermått av vapen som finns i dag är ett
            måste och får aldrig bli en restpost i utrikespolitiken. Nedrustning
            måste ingå som en självklar och viktig del, för tyvärr finns fortfarande
            de flesta kärnvapen, konventionella vapen och kemiska vapen kvar.
          </note>
          <note>
            När nu kemiavtalet äntligen undertecknats, efter många och långa
            års förhandlingar, så att dessa ödesdigra vapen steg för steg
            förintas och totalt försvinner, är tiden mogen för ett fullständigt
            stopp för alla kärnvapenprov, som ett första steg mot också fullständig
            kärnvapenfrihet. Bättre tillfälle gives oss knappast, men hur
            är det med engagemanget för provstopp och nedrustning hos regeringen?
            Det är en berättigad fråga, eftersom ordet nedrustning inte verkar
            finnas i regeringens vokabulär.
          </note>
          <note>
            Vi socialdemokrater redovisar i vår partimotion ett program för
            nedrustning av kärnvapen och av dess olagligförklarande, förslag
            mot inhumana vapen och laservapen och krav om svenskt agerande
            för en internationell regim för att minska handeln med konventionella
            vapen. Till detta får vi återkomma i särskild ordning, men låt
            mig bara kort säga något om vapenhandeln.
          </note>
          <note>
            Utan vapen inga krig! Detta lärde vi oss inte minst av Gulfkriget,
            där mer än 80 % av Iraks vapen kom från de fem permanenta medlemmarna
            av säkerhetsrådet. I dag flödar vapnen fritt in i bl.a.
          </note>
          <note>
            konfliktområdena i Afrika från överskotten i den rika världen,
            och Afrikas Horn blir på nytt en krutdurk.
          </note>
          <note>
            En politik för att lösa konflikter måste självfallet också innehålla
            en kraftig begränsning och kontroll av vapenflödet. Vi socialdemokrater
            anser att en internationell regim under FN måste tillskapas för
            detta; en heltäckande regim, som omfattar inte bara handeln med
            vapen utan också militär produktion, service och know how. Kommer
            en moderatledd regering, med sitt intresse för att vidga vapenhandeln
            från Sverige, verkligen att arbeta för detta?
          </note>
          <note>
            En annan skiljelinje går klart mellan oss socialdemokrater och
            regeringen när det gäller det folkliga engagemanget i freds- och
            nedrustningspolitiken. Vi tror att ett sådant engagemang från
            folkrörelsernas sida är av godo.
          </note>
          <note>
            En överväldigande riksdagsmajoritet ställde sig också bakom förslaget
            att en promille av försvarsanslaget skulle anslås för information,
            studier och forskning om fred och nedrustning.
          </note>
          <note>
            Endast Moderaterna gick emot.
          </note>
          <note>
            Inte nog med att detta anslag minskar påtagligt, samtidigt som
            försvarsanslaget i motsvarande grad ökar kraftigt, utan stora
            delar av folkrörelserna --
          </note>
          <note>
            som de politiska partierna och fackliga organisationer -- skall
            uteslutas helt från stöd för sitt fredsarbete. De kvinnliga fredsorgansationerna
            diskrimineras också i regeringens förslag. Detta är oacceptabelt.
          </note>
          <note>
            Pengarna tas från folkrörelserna till forskning. Men det är inte
            mer forskning för att stärka de egna högersynpunkterna som behövs,
            utan det är aktivt, konkret arbete för samarbete och konfliktlösande,
            där folkrörelserna måste finnas med, som behövs.
          </note>
          <note>
            Också här går en klar skiljelinje mellan
          </note>
          <note>
            Socialdemokraterna och regeringen. Var finns
          </note>
          <note>
            Folkpartiet och Centern?
          </note>
          <note>
            Anf. 33 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill bara säga till Maj Britt
          </note>
          <note>
            Theorin att jag tycker att hon gör regeringen litet väl mycket
            orätt när hon säger att vi alls icke intresserar oss för nedrustning.
            Jag ägnar en hel del tankeverksamhet och energi också åt detta.
            Jag skall efter debatten till Maj Britt Theorin översända det
            tal som jag höll i CD i Genève för 14
          </note>
          <note>
            dagar sedan om nedrustnings- och ickespridningsfrågor, så kan
            hon se själv vilka frågor jag tar upp i det anförandet.
          </note>
          <note>
            Jag vill också påpeka att det står i den utrikespolitiska deklaration
            som jag i dag har avgivit här i kammaren att regeringen kommer
            att se det som en mycket viktig fråga, i det arbete som nu förestår
            i Genève, att verka för detta fullständiga provstopp.
          </note>
          <note type="speaker">
            Anf. 34 MAJ BRITT THEORIN (s) replik:
          </note>
          <note>
            Herr talman! Det finns skäl till min fråga om regeringens engagemang.
            Om man läser den del av budgetpropositionen som gäller utrikespolitiken,
            finner man att ordet nedrustning är borttaget på så gott som varje
            sida. T.o.m. i rubrikerna för stöd till freds- och nedrustningsarbete
            har man velat ändra detta och kallar det för ett vidgat säkerhetspolitiskt
            begrepp.
          </note>
          <note>
            Det finns anledning att ställa sig frågan hur djupt engagemanget
            är, när vi gång efter annan har fått trycka på för att regeringen
            aktivt skall arbeta för provstoppet.
          </note>
          <note>
            Jag noterar med tillfredsställelse att utrikesministern nu säger
            att provstoppsfrågan är en prioriterad fråga, men i samtliga tal
            av utrikesministern har det hittills varit frågan om att icke
            sprida vapen som har varit den centrala. Det är bra och viktigt,
            men det viktigaste är att vi gör oss av med icke bara de kemiska
            vapnen, utan också kärnvapnen, och kraftigt minskar de konventionella
            vapnen.
          </note>
          <note>
            Detta är inte bara en fråga för den internationella arenan. Jag
            återser gärna också utrikesministerns engagemang på den nationella
            arenan, så att vi här kan göra som i alla andra länder, dvs. minska
            försvarskostnaderna och frigöra resurser för ett konstruktivt
            FN-arbete i fredens tjänst.
          </note>
          <note>
            Anf. 35 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag tror att icke-spridningsfrågorna är otroligt
            centrala under de år vi har framför oss. Det hindrar icke att
            vi skall arbeta för ett provstopp. Jag tycker att det är en naturlig
            uppföljning av den stora framgång som undertecknandet av kemvapenkonventionen
            innebär; den visar hur man kan förbjuda en hel kategori vapen
            -- man kan införa en kontrollmekanism för detta. Det är naturligt
            att man arbetar vidare med dessa tankegångar och dessa riktlinjer
            när det gäller kärnvapenfrågorna. Jag tror -- jag säger det återigen
            -- att icke-spridningsfrågorna är ödesfrågor för oss.
          </note>
          <note type="speaker">
            Anf. 36 MAJ BRITT THEORIN (s) replik:
          </note>
          <note>
            Herr talman! Självfallet måste vi förhindra spridning av kärnvapen
            -- det är en oerhört viktig fråga. Men det är oerhört viktigt
            att man inte sätter spridningen före provstoppet utan inser att
            detta historiska ögonblick, när vi har fått det första stora avtalet
            -- det första verkliga avtalet, det första som är fullt kontrollerbart
            -- om ett avskaffande av ett massförstörelsevapen som vi har dragits
            med i så många år, nämligen kemiska vapen, är det givna ögonblicket
            för att ta upp provstoppsfrågan igen.
          </note>
          <note>
            Regeringen har på sitt bord ett svenskt förslag till avtal som
            har fått ett mycket positivt gensvar i
          </note>
          <note>
            Genève, både i korridorerna och vid bordet. Det förslaget till
            avtal är det enligt min mening dags för regeringen att nu lägga
            på bordet igen. Det har visat sig att den nya amerikanska administrationen
            har ett påtagligt intresse för att provstoppsfrågan löses, så
            varför inte lägga fram förslaget och driva det hårt?
          </note>
          <note>
            Jag noterar med glädje att utrikesministern har ett engagemang
            i nedrustningsfrågor. Jag hoppas att det engagemanget sprider
            sig, så att utrikesministern också ser till att de folkliga rörelser
            som arbetar med nedrustningsfrågor får ett ordentligt stöd och
            att resurserna inte slussas över till en tveksam högerpolitisk
            forskning.
          </note>
          <note type="speaker">
            Anf. 37 INGER KOCH (m):
          </note>
          <note>
            Herr talman! Den avsky och den förtvivlan som vi känner inför
            de fruktansvärda brott mot mänskliga rättigheter och mot demokratin
            som begås i det forna Jugoslavien, framför allt i Bosnien, och
            som förmedlas till oss via massmedia gör att vårt intresse och
            vårt engagemang inriktas på Öst- och
          </note>
          <note>
            Centraleuropa.
          </note>
          <note>
            De nya självständiga stater som bildats efter
          </note>
          <note>
            Sovjetunionens och Jugoslaviens fall behöver all möjlig hjälp
            från det övriga Europa och från världssamfundet med att bygga
            upp fungerande demokratier och marknadsmässiga institutioner.
          </note>
          <note>
            Särskilt viktigt för en stabil utveckling i de nya staterna är
            att de i sina konstitutioner har ett tillfredsställande skydd
            för mänskliga rättigheter och för minoritetsrättigheter.
          </note>
          <note>
            Men, herr talman, stora och dramatiska förändringar sker också
            i Afrika. Detta gäller inte minst länderna på Afrikas Horn. Menghisturegimens
            fall våren 1991 och gerillatruppernas övertagande av landet gjorde
            slut på det trettioåriga inbördeskriget i Etiopien, det krig som
            ansetts som Afrikas längsta och blodigaste.
          </note>
          <note>
            I ett land som tillhör jordens fattigaste, härjat av krig och
            hunger, söker nu övergångsregeringen, bestående av flera partier,
            leda landet mot demokrati och allmänna nationella val. Det finns
            dock fortfarande motsättningar mellan de etniska och politiska
            grupperingarna. Frågan om Eritreas självständighet kommer att
            avgöras vid en folkomröstning nu i vår. Alla parter har sagt att
            de skall respektera resultatet av denna. Men landet behöver Sveriges
            stöd för att den demokratiska processen skall kunna fortsätta.
          </note>
          <note>
            Tyvärr kan vi inte se samma utveckling mot fred och demokrati
            i de övriga länderna på Afrikas Horn.
          </note>
          <note>
            Svältkatastrofen och den totala laglöshet och upplösning som
            rådde i Somalia efter diktatorn
          </note>
          <note>
            Siyad Barres fall och under de rivaliserande krigsherrarnas strider
            om makten har efter den amerikanska landstigningen i december
            1992
          </note>
          <note>
            väsentligt minskat. Dessförinnan dog tusentals somalier varje
            dag av svält och i strider.
          </note>
          <note>
            I dag finns det hopp om att befolkningen skall överleva. Svälten
            är på väg att bringas under kontroll nu när den internationella
            hjälpen kan komma fram. Men läget i landet är fortfarande osäkert,
            och strider pågår i de södra delarna. Vägen till fred förefaller
            mycket lång, trots en överenskommelse om vapenvila, en pågående
            avrustning och den nationella försoningskonferensens start i Addis
            Abeba i mars.
          </note>
          <note>
            FN håller nu på och organiserar ett övertagande av räddningsoperationen.
            Det är viktigt att Sverige fortsätter att stödja FN:s ansträngningar
            att skapa fred och stabilitet i Somalia.
          </note>
          <note>
            Även i Sudan pågår sedan tio år ett inbördeskrig mellan den muslimska
            norra delen och den södra delen av landet, där huvuddelen av invånarna
            är kristna. Den amerikanska regeringens biståndsorgan varnar nu
            för att en hungerkatastrof liknande den i Somalia håller på att
            inträffa i södra delen av Sudan. Omkring fyra miljoner människor
            hotas nu på grund av torkan och striderna att drabbas av svält,
            om inte hjälpsändningar kommer i gång. För att undvika en ny katastrof,
            där ytterligare miljoner människor på Afrikas Horn svälter ihjäl,
            krävs ökade ansträngningar av det internationella samfundet i
            form av katastrofinsatser.
          </note>
          <note>
            Även om allt fler av Afrikas länder nu inför flerpartisystem
            och håller fria val är vägen till demokrati både lång och smärtsam.
            Den senaste utvecklingen i Angola är ett exempel på detta.
          </note>
          <note>
            Efter 15 års inbördeskrig förhandlades under överinseende av
            USA och dåvarande
          </note>
          <note>
            Sovjetunionen en fredsöverenskommelse fram, och fria val hölls
            i december förra året. Valresultatet accepterades dock inte av
            Unita-gerillan, och nya svåra strider utbröt i landet. Enligt
            uppgift har
          </note>
          <note>
            Unita-gerillan nu återigen gått med på att förhandla med regeringen
            om eldupphör. USA, Ryssland och
          </note>
          <note>
            Portugal övervakar tillsammans med FN
          </note>
          <note>
            fredsprocessen i Angola.
          </note>
          <note>
            Herr talman! FN:s roll som övervakare och medlare vid de pågående
            fredsprocesserna och demokratiseringssträvandena i forna diktaturer
            runt om i världen är nödvändig och behöver allt stöd. Det gäller
            att hos folken skapa ett förtroende för själva den demokratiska
            processen och förstå demokratins villkor. Invånarna måste kunna
            lita på att valen verkligen är fria och rättvisa. Annars respekteras
            inte heller valutgången.
          </note>
          <note>
            Vid uppbyggande av ett nytt rättsväsende, innefattande domstolar
            och civilpolis, måste invånarna kunna lita på att detta är ett
            instrument för att stärka och skydda den enskilde -- mot övergrepp
            från staten och från andra medborgare.
          </note>
          <note>
            I den forna totalitära regimen var ju dessa institutioner ett
            medel för att hålla dem under kontroll. Omfattande utbildningsinsatser
            behövs för att skapa detta förtroende, och här kan Sverige genom
            sitt demokratibistånd spela en viktig roll.
          </note>
          <note>
            Till sist, herr talman, kan vi med glädje konstatera att den
            pågående demokratiseringsprocessen i
          </note>
          <note>
            Sydafrika nu kommit så långt att regeringen anser att sanktionerna
            snart kan upphävas.
          </note>
          <note type="speaker">
            Anf. 38 KARL-ERIK SVARTBERG (s):
          </note>
          <note>
            Herr talman! Vi lever i en brytningstid, som många före mig här
            i dag har påpekat. Vår nation har blivit för liten för att säkra
            vår framtid. En ny värld tar form. Antingen blir det en värld
            där intolerans och inskränkthet leder till allt värre konflikter,
            eller också blir det en värld där människor, folk och nationer
            förmår ta gemensamt ansvar och visa verklig solidaritet.
          </note>
          <note>
            Sveriges framtid blir allt närmare knuten till andra länders
            framtid. Den människa och det samhälle som vill styra sitt öde
            måste försöka göra det tillsammans med andra. Medborgarnas makt
            --
          </note>
          <note>
            demokratin -- måste utövas på internationell grundval om den
            skall bli verklig. Därför är internationaliseringen i grunden
            en fråga om hur framtidens demokrati kan och skall utformas.
          </note>
          <note>
            Nya öppningar har skapats i världen: murar har fallit, sinnen
            har öppnats, resurser som länge bundits i för stora krigsmakter
            kan frigöras. Tyvärr har vi ännu inte fått se dessa resurser omvandlas
            i konstruktivt och positivt utvecklingssamarbete, men den dagen
            kommer, hoppas jag.
          </note>
          <note>
            Herr talman! Kalla krigets slut möjliggör ett helt nytt europeiskt
            och globalt samarbete. Samtidigt är de globala överlevnadsproblemen
            överhängande, och många djupa konflikter kräver nu sin lösning.
          </note>
          <note>
            Tragedierna i Somalia, i det forna Jugoslavien samt i Mellanöstern
            vittnar om vilka fruktansvärda krafter som kan utlösas om folken
            misslyckas. Allt tydligare ser vi hur nationerna delar en ödesgemenskap.
            Världshandelns tillväxt, storföretagens internationalisering,
            och än mer de allt större och snabbare finansiella transaktionerna
            gör det omöjligt för länder att på egen hand balansera marknadskrafterna.
          </note>
          <note>
            Miljöfrågan belyser det ömsesidiga beroendet allt tydligare.
            Jordens befolkning ökar i en takt som natur och samhällen inte
            orkar bära.
          </note>
          <note>
            Folkförflyttningar på grund av fattigdom eller konflikter ökar
            i en takt som de mottagande länderna inte lyckas hantera. Vi ser
            att dessa folkomflyttningar nu, som förr i tiden, börjar att ta
            form av reella folkvandringar.
          </note>
          <note>
            Kanske viktigast av allt är att ord och bild i dag far med ljusets
            hastighet runt hela klotet.
          </note>
          <note>
            Kommunikationsrevolutionen ger idéer och propaganda genomslag
            på sätt som aldrig tidigare upplevts. Världssamfundet har mött
            de mer nära ömsesidiga beroendena med ett allt tätare nät av internationella
            normer. Barnkonventionen och miljötoppmötet förde positionerna
            framåt. Man gick kanske inte så långt som vi ville, men det är
            två nya områden där positionerna flyttats framåt.
          </note>
          <note>
            Folkrätten utvidgas ständigt. Men det är uppenbart att detta
            inte räcker. Vi måste hitta en ordning av globala och regionala
            styrelseformer som svarar mot den nya verkligheten. Här skall
            vi naturligtvis se Carlsson-Ramphals kommission om globalt samarbete
            som en möjlighet. Låt oss ta vara på den möjligheten och de förslag
            om där kan växa fram.
          </note>
          <note>
            Låt oss också, som Nic Grönvall sade, arbeta vidare med det nordiska
            FN-projektet. Även om inte alla detaljer kan komma att bli verklighet
            finns det mycket att hämta där.
          </note>
          <note>
            Vi måste inse att en ny världsordning behövs, och vi bör också
            inse att den måste grundas på samarbete och solidaritet. Detta
            är utmaningar som ställer stora krav på oss. Vi måste utveckla
            vår känsla av medborgarskap. Om ingen nation kan klara sin framtid
            på egen hand, måste också vår identitet som medborgare utvecklas.
            Vi måste bygga grunderna för en medborgaridentitet som sträcker
            sig över nationsgränserna. Vi behöver en global medborgaranda.
          </note>
          <note>
            Sverige får inte stå vid sidan av, inte komma för sent eller
            okritiskt följa när ett nytt globalt samarbete tar form. Framsynthet
            i globala frågor har varit en del av svensk identitet. Klarar
            vi av att på nytt ta vår del av det gemensamma ansvaret?
          </note>
          <note>
            Herr talman! Jag känner en viss optimism efter att ha tagit del
            av utrikesdeklarationens starka betoning av FN. Det är en lång
            väg bort från den första regeringsdeklarationen där man ''glömde
            bort'' FN helt och hållet. Det uppskattar jag. Nu vill jag direkt
            fråga utrikesministern: Innebär denna starka FN-betoning en återgång
            till den engagerade
          </note>
          <note>
            FN-linje som fastlades av Folke Bernadotte, Dag
          </note>
          <note>
            Hammarskjöld, Alva Myrdal, Olof Palme och många andra?
          </note>
          <note>
            Anf. 39 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag tycker inte så bra om uttrycket
          </note>
          <note>
            ''återgång''. Jag använder däremot gärna uttrycket
          </note>
          <note>
            ''fullföljande''. Det öppnar sig nu nya möjligheter för FN i
            en värld utan det kalla kriget. Vi har att hantera nya möjligheter
            och nya uppgifter i ett FN
          </note>
          <note>
            som äntligen fungerar som stadgan avsåg. I detta
          </note>
          <note>
            FN vill Sverige vara mycket aktivt och mycket engagerat, och
            vi är det.
          </note>
          <note>
            Vi har gått in i flera nya FN-engagemang. Vi avsätter mycket
            pengar för FN. Vi vill också vara mycket verksamma, och det är
            inte minst viktigt i reformeringen av FN-systemet. Annars kommer
            inte FN-systemet att klara av sina uppgifter. Här har vi ett gemensamt
            ansvar som vi måste ta på allvar. Det är inte bara den vackra
            retoriken som gäller, utan det är fråga om mycket handfast arbete.
          </note>
          <note>
            Det är inte minst fråga om att verka för att FN:s medlemsländer
            själva är villiga att genomföra reformen. Det är där som vi i
            dag möter de största stötestenarna.
          </note>
          <note>
            Anf. 40 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Jag använde ordet ''återgång''
          </note>
          <note>
            eftersom FN saknades i den första regeringsförklaringen. I den
            regeringsförklaring som avgavs i höstas fanns, vill jag minnas,
            två rader om FN. Nu görs en utomordentligt stark betoning av FN
            och Sveriges roll i FN. Det värdesätter jag.
          </note>
          <note>
            På samma sätt värdesätter jag utrikesministerns första tal i
            FN, där det betonades att FN är en hörnsten i Sveriges utrikespolitik.
          </note>
          <note>
            Jag tar nu med stor glädje fasta på det som utrikesministern
            sade om ett fullföljande av den svenska FN-politiken. Det är alldeles
            utomordentligt om vi kan enas om detta, oavsett om vi skall använda
            ordet återgång eller fullföljande. Detta är ändock en betydelsefull
            markering av utrikesministern. Jag fäster stort värde vid den
            och kommer att notera det i mina memoarer om jag någon gång skall
            skriva sådana.
          </note>
          <note>
            Jag vill också tillägga att jag tror att vi med detta har anledning
            att hysa optimism om nästa val till säkerhetsrådet. Jag utgår
            ifrån att regeringen vill ha en plats där. Det är ju ändå Sverige
            det gäller.
          </note>
          <note>
            Anf. 41 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag skall börja med att citera utrikesministern.
            Hon sade i dag följande:
          </note>
          <note>
            ''Massfattigdom, explosiv befolkningsökning, djupt rotade etniska
            konflikter, växande flyktingströmmar, utbredda kränkningar av
            de mänskliga rättigheterna och allvarliga hot mot miljön utgör
            betydande utmaningar för det internationella samfundet.'' Utrikesministern
            avslutade sitt anförande med att säga: ''Men om vi i samarbete
            söker realistiska och pragmatiska lösningar på de globala problemen
            har vi kommit ett stycke på väg. För sin del kommer Sverige att
            leva upp till sitt ansvar.''
          </note>
          <note>
            Detta är bra ord. Men nu finns det ett problem. Det är att svenskt
            bistånd, och bistånd över huvud taget, är under attack. Attackerna
            mot ulandsbiståndet har på senare tid blivit allt hätskare.
          </note>
          <note>
            De stämningar som blivit vanligare sedan Ny demokrati har kommit
            in i svensk politik och i
          </note>
          <note>
            Sveriges riksdag är en utmaning för alla oss som vill hålla solidaritetstanken
            levande inte bara i ord utan också i praktisk politik.
          </note>
          <note>
            Eftersom ganska få svenskar med egna ögon sett hur svenskt bistånd
            fungerar i verkligheten, är det lätt att myter får stor spridning.
            För några veckor sedan fick vi uppleva hur en av våra stora kvällstidningar,
            Expressen, spädde på attacken genom att ge en enligt mitt tycke
            helt felaktig skildring av vad svensk biståndspolitik är.
          </note>
          <note>
            Jag kan bara som ett exempel nämna att man hade en rubrik som
            löd: 8 miljader har inte nått fram.
          </note>
          <note>
            Därmed låtsas man att 8 miljarder har försvunnit.
          </note>
          <note>
            Det visade sig att detta var de 8 miljarder som vi diskuterade
            här för några år sedan. Det var reservationer som var intecknade
            för saker som skulle uträttas, men som belöpte olika budgetår.
          </note>
          <note>
            Genom att skapa en sådan bild attackerar man biståndet totalt.
            Det är väl också meningen i det här fallet. Visst görs det fel
            och visst begås det misstag när det gäller svenskt bistånd.
          </note>
          <note>
            När jag far förbi en stor cementklump på
          </note>
          <note>
            Vikbolandet i Östergötland, som heter Marviken, brukar jag tänka
            att om det projektet, som ibland har kallats för världens första
            oljedrivna kärnkraftverk, hade varit placerat i ett biståndsland
            hade det blivit en myt som man hade talat om. Det är tyst om den
            stora cementklumpen som står där helt till ingen nytta.
          </note>
          <note>
            Vi kan som exempel på felsatsningar i det svenska samhället nämna
            varven, Volvofabriken i
          </note>
          <note>
            Uddevalla och Saabfabriken i Malmö. Inom det svenska bankväsendet
            rullar miljarder som vi inte vet vart de tar vägen. Dessa misstag
            görs i ett högt industrialiserat land, med en bra infrastruktur,
            där utbildningen är hög, där det finns skickliga ekonomer. Man
            undrar då över de attacker som sker mot svenskt bistånd, som ju
            arbetar under helt andra förhållanden: bland människor som kanske
            inte kan läsa, skriva och räkna, med en infrastruktur som är av
            ett helt annat slag och där telefoner inte fungerar. Då kan naturligtvis
            ett och annat gå snett. Men det måste vara proportion på attackerna.
          </note>
          <note>
            Jag frågar mig: Var finns de positiva exemplen i dagens debatt
            när det gäller svenskt bistånd?
          </note>
          <note>
            Varför inte lyfta fram att andelen barn i skolan ökat från 55
            % 1960 till 75 % i dag i länder i syd, att analfabetismen har
            sjunkit från 54 % 1960 till 36 %
          </note>
          <note>
            i dag, att medellivslängden har ökat från 46 år 1960
          </note>
          <note>
            till 63 år i dag och att barnadödligheten halverats under samma
            tid? Varför inte lyfta fram lyckade biståndsprojekt eller skildra
            hängivna engagerade självuppoffrande biståndsarbetare?
          </note>
          <note>
            Lars Moquist, Ny demokrati, sade tidigare i dag: Vi har inte
            råd. Sverige tillhör, tillsammans med västerlandet, världens rika.
            Om inte vi har råd, vem skulle då ha råd? Pär Granstedt gjorde
            tidigare en bra jämförelse när han talade om att vi skulle kunna
            pruta en del på vår lyxkonsumtion.
          </note>
          <note>
            Nu krävs en kombination av försvar och förnyelse när det gäller
            biståndet: ett försvar för den grundläggande tanken om solidaritet
            med människor som har det svårt, oavsett var på jorden de har
            råkat födas; en förnyelse av biståndets former och innehåll så
            att vi lär av såväl goda som dåliga erfarenheter. Hetsjakten mot
            biståndet, biståndsarbetare och myndigheter som arbetar med bistånd
            i olika former, är både destruktiv och missriktad. Nu gäller det
            för oss som tror på de solidariska krafternas möjlighet att förändra
            en orättvis värld, att försvara biståndet genom att förbättra,
            förnya och ge vårt helhjärtade stöd.
          </note>
          <note type="speaker">
            Anf. 42 INGBRITT IRHAMMAR (c):
          </note>
          <note>
            Herr talman! I likhet med Karl-Göran Biörsmark, skall jag belysa
            biståndet i mitt anförande, men jag skall koncentrera mig på kvinnobiståndet.
          </note>
          <note>
            En uppfattning som det råder en stark konsensus om i det svenska
            samhället är att kvinnor har samma rättigheter som män. Detta
            är långt ifrån fallet i alla utvecklingsländer.
          </note>
          <note>
            Ett land behöver både män och kvinnor för att blomstra. Kvinnors
            kunskap och erfarenhet behöver tas till vara i utökad utsträckning
            på alla områden. Att kvinnor involveras i samhällsplanering är
            således till fördel för alla samhällen.
          </note>
          <note>
            Mot den bakgrunden är det viktigt att samtliga biståndsmyndigheter
            omfattas av kravet på ökat bistånd till kvinnor men också förbättrad
            integrering av kvinnor i utvecklingsprocessen.
          </note>
          <note>
            Förutom att kvinnobiståndet bör vara en integrerad del i alla
            våra biståndsprojekt måte bistånd också ges till separata kvinnoprojekt.
            Tradition, kultur, religion och andra lokala omständigheter måste
            vara avgörande för vilken form som är lämpligast.
          </note>
          <note>
            Kvinnors levnadsförhållanden i u-länderna är ofta mycket svåra
            och i många fattiga länder är flickors och kvinnors situation
            väsentligt mer utsatt än pojkars och mäns. Familjerna i utvecklingsländerna
            prioriterar pojkarna. Detta leder bl.a. till att flickor lider
            av undernäring oftare än pojkar. Pojkar får sjukhusvård oftare
            än flickor.
          </note>
          <note>
            En nyligen gjord undersökning i Indien visar att det gjordes
            40 % färre sjukhusbesök av flickor än av pojkar. Diskriminering
            mot flickor fortgår på alla områden. Så utgör t.ex. läskunnigheten
            hos flickor i utvecklingsländerna bara två tredjedelar av pojkarnas.
          </note>
          <note>
            Fattigdomen är ju hindret för människors utveckling. Därför blir
            brist på näring, barn- och mödravård, utbildning och möjligheter
            till försörjning för kvinnorna det som leder till ett av våra
            allvarligaste globala problem. Då tänker jag på befolkningsexplosionen.
            Det är en myt att kvinnor i utvecklingsländerna vill ha stora
            barnkullar. Kvinnor vet att ständiga graviditeter tär hårt på
            deras hälsa. Den viktigaste befolkningsåtgärden är därför att
            stärka kvinnans ställning. Det behövs mer sociala satsningar,
            det behövs förbättrad utbildning, det behövs förbättrade inkomstmöjligheter
            och det behövs direkta familjeplaneringsåtgärder för att minska
            barnafödandet och barnadödligheten. Om flickor och kvinnor får
            utbildning och status, och om kvinnor själva kan styra över sin
            ekonomi föder de inte fler barn än de kan ta hand om.
          </note>
          <note>
            Familjeplanering gynnar inte bara u-länderna. Det är den bästa
            vägen för att förhindra överbefolkning på hela vår jord. Världens
            befolkning uppgår i dag till 5,4 miljarder människor. Den ökar
            i en takt som saknar motstycke i historien och kommer att vara
            uppe i 6,4 miljarder om tio år om inte kraftfulla insatser sker.
            Gjorda beräkningar visar att 40 % av dagens alla 14-åringar kommer
            att ha blivit gravida före 20 års ålder. En ökning av bistånd
            på befolkningsområdet måste därför ske när det gäller rådgivning,
            information, barn- och mödravård samt preventivmedel. Detta måste
            givetvis ske på frivillighetens grund.
          </note>
          <note>
            Det svenska biståndet har uppmärksammat kvinnor, men mycket återstår
            att göra. Jag tänker på FN:s kvinnofond, Unifem, där det här arbetet
            spelar en viktig roll. Därför bör Unifem få ökat svenskt stöd
            så snart vi får ekonomiska förutsättningar för detta.
          </note>
          <note>
            Vi måste föra en aktiv kvinnopolitik i hela världen.
          </note>
          <note>
            Inom Europasamarbetet har vi stora möjligheter att driva denna
            linje, till fördel för kvinnorna såväl i Östeuropa som i övriga
            Europa, men också i världen. En av fördelarna med ett medlemskap
            i
          </note>
          <note>
            EG skulle, som jag ser det, vara att kvinnorna i de egna parlamenten
            -- men också gemensamt inom
          </note>
          <note>
            EG-parlamentet -- kan arbeta för att kvinnorna får det bättre;
            att vi får ett utökat bistånd till kvinnorna i världen, men också
            ett bättre integrerat kvinnobistånd i olika biståndsprojekt.
          </note>
          <note>
            Herr talman! Under ytterst primitiva förhållanden ansvarar kvinnorna
            i utvecklingsländerna också för hem och familj. Traditionellt
            står ju kvinnorna där för en stor del av familjens försörjning.
            De spelar en avgörande roll i miljöarbetet, de har ofta ansvar
            för livsmedelsförsörjningen, de stannar kvar på landsbygden och
            har huvudansvaret för familjens jordbruk. Kvinnor i utvecklingsländerna
            står för hälften av livsmedelsproduktionen -- i Afrika för så
            mycket som 75-80 %.
          </note>
          <note>
            Även när det gäller att få till stånd en ekonomiskt uthållig
            utveckling i tredje världens länder, vilket vi eftersträvar, har
            kvinnor en stor betydelse. Vi måste alltså satsa mer på utvecklingsländernas
            kvinnor och flickor. Utan kvinnor stannar inte bara
          </note>
          <note>
            Sverige, herr talman; hela världen riskerar att stanna utan kvinnor.
          </note>
          <note type="speaker">
            Anf. 43 VIOLA FURUBJELKE (s):
          </note>
          <note>
            Herr talman! Jag vill inleda med ett citat:
          </note>
          <note>
            ''Jag ville så gärna
          </note>
          <note>
            tala om kärlek
          </note>
          <note>
            och om freden hos kärleken
          </note>
          <note>
            men världen är galen.''
          </note>
          <note>
            Orden är Maria Wines. Den här strofen kommer för mig när jag
            läser i tidningen om den svensk som sitter häktad i Thailand för
            sexuellt utnyttjande av minderåriga pojkar.
          </note>
          <note>
            På mitt nattduksbord ligger Maj-Gull Axelssons bok ''Rosario
            är död''. Boken är skriven med dokumentärt underlag på samma tema.
            Den handlar om Rosario Baluyot, gatubarn i Olongapo, på Filippinerna.
            Rosario dog 11 år och 5 månader gammal till följd av en bukhinneinflammation.
            Jag skall inte plåga kammaren med detaljer. Flickan var offer
            för den sexturism som inriktar sig på barn.
          </note>
          <note>
            Under tiden från Rosarios död i maj 1987 och fram till den händelse
            i Thailand som för någon vecka sedan ledde till häktning har tusentals
            barn berövats både sin barndom och sin fysiska och mentala hälsa.
          </note>
          <note>
            Barns rättigheter väger lätt i de flesta länder, trots att barnkonventionen
            är den MR-konvention som i dagsläget har undertecknats av flest
            länder --
          </note>
          <note>
            närmare bestämt av 128 länder, inkl. Thailand,
          </note>
          <note>
            Filippinerna och Sverige. UNICEF:s chef James
          </note>
          <note>
            Grant varnar i 1992 års rapport om situationen för världens barn
            för att vi håller på att få en särskild världsordning för barn
            där avsaknaden av barns rättigheter är legio.
          </note>
          <note>
            Förhoppningsvis kommer en dom i Thailand att ha en avskräckande
            effekt på barnskändare.
          </note>
          <note>
            Barnprostitutionens utbredning har ett klart samband med i vilken
            grad ett lands ekonomiska, sociala och kulturella rättigheter
            har uppfyllts.
          </note>
          <note>
            Många barn tvingas till prostitution bara därför att de inte
            kunnat äta sig mätta.
          </note>
          <note>
            Det positiva sambandet mellan mänskliga rättigheter, demokrati
            samt ekonomisk och social utveckling är betonad i UNDP:s ''Human
          </note>
          <note>
            Development Report''. Det är viktigt att ekonomiska, sociala
            och kulturella rättigheter liksom efterlevnaden av konventionen
            om barns rättigheter lyfts fram inför den världskonferens i
          </note>
          <note>
            FN:s regi om mänskliga rättigheter som skall hållas i Wien till
            sommaren.
          </note>
          <note>
            Sverige bör som en av initiativtagarna till barnkonventionen
            och barntoppmötet ta ett särskilt ansvar för barnkonventionens
            efterlevnad både för Sveriges barn och för barn i övriga världen.
            Vi socialdemokrater föreslår i den MR-
          </note>
          <note>
            motion som avlämnats till riksdagen att Sverige skall förklara
            sig som fadder till barnkonventionen.
          </note>
          <note>
            Vad som menas med detta utvecklas närmare i vår motion. Det ges
            inte tid till att redogöra för det nu.
          </note>
          <note>
            Herr talman! Jag har haft förmånen att delta i den internationella
            konferens om mänskliga rättigheter som sedan i måndags pågår ute
            i Saltsjöbaden. Jag vill gärna säga att det är ett hedervärt initiativ
            från regeringen att anordna den här konferensen. Bland många intressanta
            anföranden vill jag ta två till utgångspunkt för ställningstagandena
            i denna debatt.
          </note>
          <note>
            UNDP:s Mabubul Haq talade på ett engagerat sätt om konditionalitet
            i biståndet -- och då kopplat till
          </note>
          <note>
            MR-situationen i mottagarländerna.
          </note>
          <note>
            I likhet med Mabubul Haq har vi i vår gruppmotion om mänskliga
            rättigheter beskrivit hur kontraproduktivt det kan vara att avbryta
            bistånd till ett mottagarland om dess regering kränker mänskliga
            rättigheter. Det är förvisso viktigt att ha en dialog och en diskussion,
            och det gäller också att utöva press på dem som kränker mänskliga
            rättigheter. Men om biståndet avbryts drabbas sällan makthavarna.
            I stället drabbas fattiga människor.
          </note>
          <note>
            Människor som inte har haft möjlighet att själva välja sina ledare
            utan som måste dras med en odemokratisk regering straffas på det
            här sättet dubbelt upp. I sådana situationer anser vi att det
            är bättre att omfördela biståndet till enskilda organisationer
            som kan nå ut till människorna och därigenom underlätta för människor
            i en svår situation.
          </note>
          <note>
            Regeringen är enligt vår mening alltför inriktad på att använda
            mänskliga rättigheter som ett negativt sanktionsinstrument. Mycket
            bra görs också på
          </note>
          <note>
            MR-området. Men som exempel på negativa sanktionsinstrument kan
            nämnas de orimligt stora nedskärningarna i biståndet beträffande
          </note>
          <note>
            Moçambique, Vietnam, Tanzania och Angola.
          </note>
          <note>
            Ett annat exempel framgår mycket tydligt i budgetpropositionen
            på s. 34. Regeringen säger där: ''Mottagarländernas agerande vad
            gäller demokrati, respekt för mänskliga rättigheter, utveckling
            av marknadsekonomi och effektivitet skall spela en avgörande roll
            vid fördelningen av biståndet.''
          </note>
          <note>
            Ett sådant synsätt leder alltid, som också Mabubul
          </note>
          <note>
            Haq betonade, till selektivitet. Det är just en sådan selektivitet
            som vi tycker oss se i valet av länder som gynnas resp. missgynnas
            i biståndet.
          </note>
          <note>
            Den andra inledningen på konferensen som jag vill referera till
            gäller Dr Nafis Sadik, chef för FN:s befolkningsfond.
          </note>
          <note>
            Befolkningsfrågan, som den ofta kallas också i vår debatt, antyder
            ett makropolitiskt synsätt -- med andra ord överbefolkningen på
            jorden som ett problem för andra länder och folk.
          </note>
          <note>
            Också i utrikesdeklarationen beskrivs befolkningsfrågan som en
            global ödesfråga. Nafis
          </note>
          <note>
            Sadik betonade i stället i sin inledning den starka kopplingen
            till den enskilda kvinnans rätt till eget val av när hon vill
            ha barn och hur många barn hon vill ha. Om kvinnor i utvecklingsländerna
            kan göra sitt val baserat på utbildning och tillgång till mödraoch
            barnahälsovård kommer den första graviditeten sannolikt att skjutas
            fram och antalet barn per kvinna att minska. Om man vet att barnens
            chans att överleva är stor behöver man inte skaffa sig så många
            barn ''bara för säkerhets skull''.
          </note>
          <note>
            Rätten till reproduktion, som det heter, är en viktig mänsklig
            rättighet.
          </note>
          <note>
            Herr talman! Mänskliga rättigheter är ett vittomfattande område.
            Sex minuters taletid är en mycket kort tid. Jag har därför bara
            hunnit snudda vid några få av de MR-problem som vi har att arbeta
            med.
          </note>
          <note>
            I den kommande debatten med anledning av utrikesutskottets betänkande
            om mänskliga rättigheter hoppas jag att vi får mera tid till att
            analysera och djupare diskutera MR-frågor.
          </note>
          <note type="speaker">
            Anf. 44 HOLGER GUSTAFSSON (kds):
          </note>
          <note>
            Herr talman! Först några ord om biståndspolitiken.
          </note>
          <note>
            De attacker som då och då görs här i kammaren har ofta en djup
            egoistisk underton som vi i vårt parti inte kan acceptera. Självfallet
            är det inte svårt att hitta fel och brister i det här mycket svåra
            arbetet, där det många gånger saknas både administration och kommunikation
            ute på arbetsfältet. Det är alltså inte svårt att hitta fel, om
            man nu letar efter sådana.
          </note>
          <note>
            Den politik som Ny demokrati för fram i det här sammanhanget
            vill jag påstå är mycket närsynt och framför allt mycket farlig
            för freden i världen.
          </note>
          <note>
            Välfärdsklyftorna är det största hot mot freden som vi för närvarande
            lever med. Det är i de gränsområdena som hotet mot freden är störst.
          </note>
          <note>
            Biståndet är, och kan vara, om vi sköter detta rätt, ett bra
            överlevnadsvillkor för alla i samhället. Det gäller de olika länderna.
            Svenskt bistånd är, och bör vara, ett medel i fredsarbetet. Men
            det är också, i varje fall för oss i vårt parti, humanitärt ofrånkomligt
            att engagera sig i biståndsfrågorna.
          </note>
          <note>
            Herr talman! Sedan något om Europapolitiken.
          </note>
          <note>
            Sveriges pågående förhandlingar med medlemsstaterna inom EG innebär
            för vårt land att vi söker en godtagbar form för en fast och långsiktig
            relation med dessa länder. Varje medlemsland har sedan ett ansvar
            för att denna relation vidareutvecklas.
          </note>
          <note>
            EG består av fria nationer. Var och en av dessa är lika angelägen
            som vi i Sverige är om att slå vakt om självbestämmandet och den
            nationella särarten.
          </note>
          <note>
            Medlemsländerna har också ambitionen att underlätta de vardagliga
            relationerna vad avser exempelvis handel och kommunikationer.
            För detta har man bildat en gemensam organisation,
          </note>
          <note>
            EG, och en gemensam lagstiftning som skall underlätta den gränsöverskridande
            verksamheten, vardagsverksamheten.
          </note>
          <note>
            EG spelar en allt större roll för välfärdsutvecklingen och för
            de politiska relationerna i dagens Europa.
          </note>
          <note>
            Låt mig kort få redogöra för några viktiga uppgifter som vi kristdemokrater
            förväntar oss att EG skall leva upp till och uppnå när de nordiska
            länderna
          </note>
          <note>
            Sverige, Finland och Norge tillsammans med
          </note>
          <note>
            Österrike beslutar om medlemskap.
          </note>
          <note>
            När EG öppnas för de nordiska länderna innebär det att man tar
            till sig traditioner med mycket stor politisk öppenhet. I det
            utvecklingsskede som
          </note>
          <note>
            Europa i dag befinner sig i är det mycket angeläget att EG:s
            mål blir en maximal öppenhet mot omvärlden. Denna öppenhet är
            angelägen för utvecklingsländernas möjligheter att finna marknad
            för handel och välfärdsutveckling. Men öppenheten är minst lika
            angelägen för de angränsande länderna inom Central- och
          </note>
          <note>
            Östeuropa.
          </note>
          <note>
            EG är den enda politiska och ekonomiska kraft som i dagens Europa
            på ett radikalt sätt kan påverka dessa länders välfärdsutveckling
            och ge stöd för utveckling av demokrati och fred i dessa länder.
          </note>
          <note>
            Om vi inte förmår att engagera medlemsländerna i denna aktion,
            kommer situationen i öst att bli ett konkret hot mot vårt eget
            land och vårt eget folk.
          </note>
          <note>
            På ett likartat sätt finns i dag en latent spänning mellan medlemsländerna
            i söder och de nordafrikanska länderna. Även detta har sin grund
            i stora skillnader i välfärd och ekonomisk utveckling.
          </note>
          <note>
            Den öppenhet som erfordras kan uppnås genom olika former av ekonomiskt
            och tekniskt bistånd, förbättrade handelsrelationer, sänkta tullar
            mot tredje land och kanske en uppbyggnad av gränsöverskridande
            gemensamma kommunikationer. De pågående GATT-
          </note>
          <note>
            förhandlingarna kan verksamt bidra till den öppenhet som behövs
            mellan länderna.
          </note>
          <note>
            Sverige bör redan under pågående medlemskapsförhandlingar göra
            markeringar inför kommissionen, som visar vårt krav och stöd för
            en ökad öppenhet mot EG:s omvärld. Kommissionen har ett ansvar
            för att ta vara på nya länders politiska ambitioner. Öppenheten
            är en nordisk ambition som EG behöver i dagsläget.
          </note>
          <note>
            Herr talman! Sverige och övriga Norden är viktiga delar av Europa.
            Europas problem är vårt. Man skulle kunna göra en travestering
            på det kända amerikanska uttrycket: Fråga inte vad Europa kan
            göra för oss, fråga i stället vad vi kan göra för
          </note>
          <note>
            Europa.
          </note>
          <note>
            Sverige kan bidra med erfarenheter från ett politiskt arbete
            för en jämnare fördelning av välfärden, för en aktiv kamp mot
            arbetslösheten och för demokrati och fred. Dessa är just de problemområden
            som i dag skapar mycket stora politiska spänningar i hela Europa.
          </note>
          <note>
            Herr talman! Vi har under de två dagar, som den gemensamma parlamentarikerkommittén
            varit samlad i Stockholm med deltagare från EG:s medlemsländer
            och Sverige, fått åtskilliga bevis på att ett litet land som Danmark
            kan ha ett mycket stort inflytande över EG:s politik och utveckling
            genom det engagemang som danskarna visar och mobiliserar i Europaarbetet.
          </note>
          <note>
            Om vi kan mobilisera vårt folks engagemang i
          </note>
          <note>
            Europafrågan, kan de nordiska länderna tillsammans bli en nyskapande
            kraft som öppnar
          </note>
          <note>
            Europa och tryggar utvecklingen för välfärd och fred.
          </note>
          <note type="speaker">
            Anf. 45 EVA ZETTERBERG (v):
          </note>
          <note>
            Herr talman! Fru utrikesminister! Jag hade förra veckan förmånen
            att få delta i ANC:s första internationella konferens i Sydafrika.
            Det var en stor upplevelse, stor i bemärkelsen att få möta
          </note>
          <note>
            ANC och de demokratiska krafterna i Sydafrika, som trots allt
            de våld som har riktats mot dem har förmågan att stå över våldet
            och en vilja att skapa nationell enhet i sitt land.
          </note>
          <note>
            Det är också svårt att tala om Sydafrika och det internationella
            läget utan att bära med sig de bilder av det förtryck som fortfarande
            råder i Sydafrika, de oerhörda sociala skillnaderna, bilderna
            av den fattiga svarta befolkningen och de extremt rika som stänger
            in sig i sina egna valda fängelser av lyx. Hur någon människa
            -- vit eller svart -- kan vilja välja att leva på det viset är
            för mig en gåta.
          </note>
          <note>
            När jag i dag tar del av regeringsdeklarationen är jag naturligtvis
            förvånad över att regeringen inte kan uttala sig tydligare om
            Sveriges bidrag när det gäller att ställa upp mot apartheidsystemet
            i
          </note>
          <note>
            Sydafrika. Jag kan inte förstå varför man från svensk sida inte
            vill göra en betydligt mer aktiv insats för att stärka kampen
            mot apartheid, och för att bistå Sydafrika med att leda landet
            in i demokrati.
          </note>
          <note>
            Den svenska regeringen har varit oerhört snabb med att tala om
            att upphäva sanktionerna. Jag är naturligtvis glad över att Utrikesnämnden
            -- detta har bekräftats av Pär Granstetd m.fl. både här i dag
            och vid mötet i Sydafrika -- uttalade att Sverige inte skall springa
            i förväg, utan vänta på att ANC:s villkor blir uppfyllda.
          </note>
          <note>
            När Nic Grönvall talar om att följa Norges exempel, hoppas jag
            att det enbart står för moderaterna. Jag skulle vara intresserad
            av att få höra utrikesministerns kommentar till detta.
          </note>
          <note>
            ANC har i ett dokument, som jag vill återge, bett världssamfundet
            att se till att en överenskommelse träffas om ett exakt datum
            för val, att man etablerar en övergångsregering, att ett oberoende
            val genomförs och att en mediakommitté tillsätts samt att en akt
            tas fram som talar om hur övergången till demokrati skall ske.
            I det läget kan man påbörja ett upphävande av sanktionerna.
          </note>
          <note>
            ANC tar också i sina rekommendationer upp att man anser det vara
            självklart att den internationella församlingen inte skall tolerera
            att vita representerar Sydafrika utan att de demokratiska krafterna
            och interimregimen i Sydafrika har accepterat dem som representanter.
          </note>
          <note>
            Jag vill vända mig till Ny demokrati och Lars
          </note>
          <note>
            Moquist, som anser att sanktionspolitiken har varit felaktig
            över huvud taget. Vad har Lars Moquist och andra nydemokrater
            att säga till de vita och svarta sydafrikaner, för vilka de internationella
            sanktionerna har betytt så oerhört mycket för deras egen kamp,
            och där Sverige har stått i främsta ledet? Jag undrar vad Lars
            Moquist skulle ha svarat
          </note>
          <note>
            Nelson Mandela när han på ANC:s konferens till oss alla internationella
            gäster sade: Vi vet att ni kommer att vilja gå med oss även den
            sista milen, att ni vill arbeta med oss för att få en bestående
            seger i de här valen. Vi vet att ni vill hjälpa oss att återupprätta
            Sydafrika i den vision som Freedom
          </note>
          <note>
            Charter lade grunden för, likväl att det här landet är ett land
            som tillhör alla -- svarta och vita. Vad svarar Ny demokrati och
            vad svarar Lars Moquist de demokratiska krafterna?
          </note>
          <note>
            Vad vill den svenska regeringen svara de demokratiska krafterna
            i Sydafrika i dag? Det gäller naturligtvis sanktionerna, där vi
            måste vara i takt med dem som finns inne i Sydafrika och som arbetar
            för demokratin. Vi skall inte gå tvärt emot deras önskemål.
          </note>
          <note>
            Hur vill man från svensk sida bidra till väljarutbildningen i
            Sydafrika. Vilka andra insatser såsom bistånd m.m. kan Sverige
            tänkas göra för att bidra till att utjämna de enorma sociala och
            ekonomiska skillnader som finns mellan människor?
          </note>
          <note>
            Herr talman! Jag vill instämma i Karl-Göran
          </note>
          <note>
            Biörsmarks hyllning till solidariteten. Men jag hoppas och ser
            att hälsningen i första hand går fram till den egna regeringen,
            eftersom det är regeringen som har skurit ned biståndsinsatserna.
          </note>
          <note>
            Slutligen, regeringsdeklarationen talar om mänskliga rättigheter
            i allmänhet. De som i hög grad drabbas av just krig, katastrofer
            och sociala orättvisor är kvinnor och barn. Jag skall inte här
            upprepa vad andra har sagt om att kvinnor och barn är de som får
            minst del av utbildning och hälsoresurser m.m. Vi vet också att
            våld i hög grad riktas mot kvinnor och barn, som exempelvis i
            det forna Jugoslavien där kvinnor och barn har våldtagits. Därför
            är det desto mer förvånande att kvinnor och barn tycks vara totalt
            frånvarande i regeringsdokumentet. Det enda som nämns är befolkningsfrågan.
            Utrikesministern, var finns regeringens engagemang för att nå
            just dem som allra mest drabbas av katastrofer, våld och sociala
            orättvisor?
          </note>
          <note type="speaker">
            Anf. 46 KRISTINA SVENSSON (s):
          </note>
          <note>
            Herr talman! Fru utrikesminister! Under senare tid har biståndet
            ansatts hårt. Å ena sidan har en värld i snabb förändring ställt
            långt större krav på ökade resurser och nya ändamål. Å andra sidan
            har biståndets volym urgröpts. Samtidigt har det här hemma förts
            en debatt om biståndet som har varit mycket hård och osaklig.
          </note>
          <note>
            Inte minst SIDA har under de senaste veckorna utsatts för en
            vulgär och osaklig hetskampanj.
          </note>
          <note>
            Tyvärr har biståndsansvariga på UD hukat. På så sätt, menar jag,
            har man där medverkat till att misstänkliggöra det svenska biståndet
            i allmänhet, och SIDA i synnerhet. Jag är i detta avseende djupt
            besviken på Alf Svensson, som jag också saknar här i kammaren
            i dag när biståndsfrågorna tas upp av så många.
          </note>
          <note>
            Herr talman! Det är alldeles självklart att vi kritiskt skall
            granska vår biståndspolitik, men kritiken skall vara saklig.
          </note>
          <note>
            För tre år sedan föreslog vi som satt i den s.k.
          </note>
          <note>
            organisationsutredningen att ett fristående utvärderingssekretariat
            skulle inrättas för att utvärdera biståndet. I april förra året
            beslutade riksdagen att anslå medel till sekretariatet. Men tiden
            gick, och inget hände. Först nu den 1 mars i år, nästan ett år
            senare, kommer detta sekretariat att börja sitt arbete.
          </note>
          <note>
            Regeringens senfärdighet i denna fråga har bidragit till att
            den vulgärpropaganda mot det svenska biståndet som har förts under
            den senaste tiden har fått fotfäste. Det är ett oberoende utvärderingsinstitut
            som kan ge oss de nödvändiga svaren huruvida svenskt bistånd uppfyller
            de mål som den svenska riksdagen har fastlagt.
          </note>
          <note>
            Det är inget som helst tvivel om att biståndet behövs och behövs
            i ökad omfattning, även om alla länder först och främst måste
            mobilisera sina egna resurser. Handeln och de kommersiella kapitalströmmarna
            är av mycket större volym än biståndet, men det vore fel att minska
            biståndet med hänvisning till behovet av ökad handel och bättre
            handelsvillkor för u-världen. Sådant behövs förvisso, men för
            att u-länderna skall kunna konkurrera framgångsrikt krävs ekonomisk
            och social utveckling, vilket särskilt i de fattigaste länderna
            måste stödjas med bistånd.
          </note>
          <note>
            Det är uppenbart att den nu rådande ekonomiska nedgången har
            påverkat de industrialiserade ländernas vilja och förmåga att
            leverera ett ökat bistånd. Jag vill understryka att för oss socialdemokrater
            är neddragningen tillfällig och att enprocentsmålet snarast möjligt
            måste återupptas.
          </note>
          <note>
            I vår partimotion om biståndet -- den som Daniel
          </note>
          <note>
            Tarschys här i kammaren kallade sympatisk -- har vi socialdemokrater
            fastslagit vilka grundläggande huvudprinciper som alltjämt bör
            gälla för svenskt bistånd.
          </note>
          <note>
            * Det bilaterala biståndet bör koncentreras till de fattigaste
            och minst utvecklade länderna.
          </note>
          <note>
            * Biståndet måste vara långsiktigt. Vi oroas över att regeringen
            alltmer fragmenterar biståndet.
          </note>
          <note>
            * Sverige skall i samverkan med andra givare stödja utvecklingen
            av demokratiska samhällen. Vi oroas över att regeringen ofta lutar
            mot att inta en villkorande snarare än en främjande attityd.
          </note>
          <note>
            * Importstöd/betalningsbalansstöd är av särskild betydelse för
            fattiga länder med stor skuldbörda.
          </note>
          <note>
            * Utvecklingen förutsätter att ett land utvecklar sin institutionella
            kapacitet och förmåga. Här spelar förvaltningsbiståndet en stor
            roll.
          </note>
          <note>
            * Satsningar på fysisk infrastruktur samt på vatten, miljö, hälsa
            och utbildning är viktiga uppgifter för statsmakten. Det gäller
            områden som är väl lämpade för biståndsinsatser.
          </note>
          <note>
            * Det kvinnoinriktade biståndet är nödvändigt för att vinna mot
            fattigdomen. Flera talare här i dag har lyft fram detta. Jag håller
            med dem. Men vi saknar regeringens uttryckliga prioritering av
            det kvinnoinriktade biståndet.
          </note>
          <note>
            * Befolkningsfrågorna har vuxit i betydelse. De är centrala för
            hela utvecklingsproblematiken. Här saknar vi regeringens strategi
            för behandlingen av dessa frågor. Det är anmärkningsvärt med tanke
            på
          </note>
          <note>
            FN:s befolkningskonferens som skall äga rum 1994
          </note>
          <note>
            i Kairo.
          </note>
          <note>
            När vi nu tvingas göra nedskärningar och hårda prioriteringar,
            är det av största vikt att biståndet koncentreras till de fattigaste
            länderna. Flera av våra programländer -- jag tänker på Mocambique,
          </note>
          <note>
            Tanzania och Vietnam -- befinner sig nu i ett mycket känsligt
            övergångsskede mot ökad ekonomisk och politisk pluralism. I detta
            läge är det desto angelägnare att vi fortsätter att ge ett starkt
            svenskt bistånd för att stödja dessa processer. Just med tanke
            på regeringens egna prioriteringar är det märkligt att man vill
            sänka landramarna för dessa mottagarländer.
          </note>
          <note>
            Anf. 47 RICHARD ULFVENGREN
          </note>
          <note>
            (nyd):
          </note>
          <note>
            Herr talman! Fru utrikesminister och tappra utskottskolleger!
            Först ett par klargöranden.
          </note>
          <note>
            Ny demokrati har konstruktiva förslag om hur utrikesförvaltning
            och biståndsinsatser borde skötas. Ny demokrati vill inom biståndet
            göra mer för fler till en lägre kostnad. Detta är en utmaning.
          </note>
          <note>
            Ny demokrati vet att det finns lyckade biståndsprojekt. Jag säger
            detta, eftersom det tycks vara de argument med vilka man försöker
            vifta bort våra seriösa förslag.
          </note>
          <note>
            Herr talman! Ny demokrati har framlagt förslag om hur det befintliga
            bistånds- och handelsmyndigheterna SIDA, BITS, SwedeCorp,
          </note>
          <note>
            EKN, Svensk Exportkredit, Exportrådet m.fl.
          </note>
          <note>
            borde ombildas till två nya myndigheter eller --
          </note>
          <note>
            hemska tanke -- till två nya bolag. Ett bolag skulle ha den samlade
            kompetensen och ansvaret för mjukvaran, dvs. lån, exportkrediter,
            garantier och project management för näringsliv och myndigheter.
            Det skulle ske med tonvikt på vårt närområde men med inriktning
            på hela världen i projekt där Sverige innehar kunskaper och kompetens.
          </note>
          <note>
            Vi har föreslagit en fyrdubbling av de exportkreditgarantier
            till Östeuropa som regeringen blygsamt har fastställt. Vi fick
            i går höra om de kurser som BITS har anordnat i Östeuropa.
          </note>
          <note>
            Jag tror inte att vi löser några problem med kurser.
          </note>
          <note>
            Vi skulle behöva en konkret strategi och ett konkret mål för
            vår östpolitik. Jag tycker att vi skall försöka forma en sådan
            politik i vårt utrikesutskott.
          </note>
          <note>
            Det andra bolaget skulle ha det operativa ansvaret för hårdvaran,
            en effektiv katastrofhjälp. Det kan vara allt från blågula Herculesplan
            med mat, medicin och kläder -- vi har beskrivit detta tidigare
            såsom en brigad eller liknande -- till mer tekniska projekt såsom
            uppbyggnad och reparation av infrastruktur m.m.
          </note>
          <note>
            Denna organisation skall även syssla med upprättandet av flyktingläger
            i katastrofernas närområde -- och i Sverige, när flyktingarna
            har kommit så långt. Det skall även vara en logistisk koordinering
            av enskilda organisationer som
          </note>
          <note>
            Rädda Barnen, Röda Korset, Lutherhjälpen m.fl., dvs. en konkret
            handling i stället för bidrag. Man skall kunna hjälpa dem konkret
            med transporter, samordning osv. i stället för 80/20-regeln, som
            vi för övrigt vill ändra till en 70/30-regel.
          </note>
          <note>
            Dessutom skulle organisationen ansvara för en samlad koordinering
            av svenska FN-insatser. Dessa är i dag, som ni vet, spridda på
            en rad departement och myndigheter. Ingen tycks ha det samlade
            greppet. Vi bör även verka för att få fler svenskar i
          </note>
          <note>
            FN-systemet och se över de svenska bidragsandelarna som i vissa
            fall är oresonligt stora.
          </note>
          <note>
            Befolkningsfrågan måste självfallet prioriteras. Det har nämnts
            här tidigare, men det kan inte nog poängteras. Det finns i världen
            ett stort behov av familjeplanering som inte är tillgodosett.
            Det finns ingen tvingande funktion. Till att börja med får man
            se till att de som verkligen vill ha hjälp med familjeplanering
            får hjälp. Om det blir en smal eller bred lösning bryr jag mig
            inte om. Huvudsaken är att man verkar på alla fronter där det
            finns ett behov.
          </note>
          <note>
            Herr talman! Jag vill till slut kommentera den skamliga och fantasilösa
            utskottsbehandlingen av alla dessa frågor. Var finns visionärerna
            i utrikesutskottet? Man bestämmer sig för att kopiera förra årets
            betänkande. T.o.m. namnet
          </note>
          <note>
            UU15 behåller man sedan förra året. Sedan bestämmer sig Socialdemokraterna
            och fyrklöverregeringen för att den ekonomiska ram som UD har
            föreslagit skall ligga fast. Därefter avstyrks alla motioner mycket
            rutinerat.
          </note>
          <note>
            Vidare hejar alla glatt på sin hjälte Calle, dock inte
          </note>
          <note>
            Bildt utan Tham, som tycks vara tjänis med de flesta i utskottet.
            Man verkar vara rörande överens om att det inte är något fel på
            SIDA. Statsrådet Alf
          </note>
          <note>
            Svensson har två gånger under de senaste veckorna sagt i denna
            kammare att OECD tycker att SIDA
          </note>
          <note>
            är bra. Då är det naturligtvis så. Jag undrar vad
          </note>
          <note>
            OECD tycker om Expressen.
          </note>
          <note>
            I de fyra största biståndsmyndigheterna sitter ledamöter från
            utrikesutskottet: Alf Wennerfors och Pär Granstedt i SIDA, Kristina
            Svensson i
          </note>
          <note>
            SwedeCorp, Nils T Svensson i BITS och allas vår utskottsordförande
            i SAREC. Dessutom är Alf
          </note>
          <note>
            Wennerfors ordförande i Riksdagens revisorer, som åtskilliga
            gånger har riktat kritik mot SIDA.
          </note>
          <note>
            Herr talman! Är detta lämpligt? Inger detta förtroende? Jag tycker
            inte det. Jag blir alldeles matt över att se den stelhet och det
            motstånd mot nytänkande som finns i utrikesutskottet.
          </note>
          <note>
            Mr speaker! Eftersom detta är en utrikesdebatt, vill jag avsluta
            med ett ordspråk på engelska: If you only do as you did before,
            you'll only get what you got before.
          </note>
          <note>
            Anf. 48 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag vill ställa några frågor till Richard
          </note>
          <note>
            Ulfvengren. Men först vill jag understryka att jag håller med
            om att det är viktigt med nytänkande.
          </note>
          <note>
            Det är angeläget att vi är öppna för nya infallsvinklar och nya
            idéer.
          </note>
          <note>
            När det gäller biståndets storlek sade Ny demokratis företrädare
            Lars Moquist: Vi har inte råd att ge 1 % av vår bruttonationalinkomst
            i bistånd. Jag förstår att Richard Ulfvengren delar den uppfattningen
            att Sverige inte har råd. Jag menar dock att Sverige har råd att
            ge en solidarisk hjälp till resten av världen. Att fördela 99
            % av inkomsterna bland oss själva och ge 1 % i bistånd borde vara
            möjligt för svensk ekonomi. Som vi hörde här tidigare motsvarar
            1 % ungefär vad vi köper chips och godis för.
          </note>
          <note>
            Richard Ulfvengren sade att vi kan uträtta mer för hälften av
            pengarna. Menar Richard Ulfvengren på allvar att ett halverat
            bistånd ger mer än vad ett effektivt enprocentsmål skulle göra?
          </note>
          <note>
            Anf. 49 RICHARD ULFVENGREN
          </note>
          <note>
            (nyd):
          </note>
          <note>
            Herr talman! Karl-Göran Biörsmark påstår att vi har sagt att
            vi inte har råd. Vi har inte råd att göra fel i dagens läge. Vi
            har inte råd att göra det minsta lilla fel på något område inom
            svensk ekonomi och inte heller inom biståndsområdet. Eftersom
            vi diskuterar den frågan i dag och eftersom jag jobbar mest med
            den frågan, är det där som jag har lagt min energi för att försöka
            se till att vi använder pengarna effektivt.
          </note>
          <note>
            Vi har sagt att vi vill att vi skall försöka nå det mål som FN
            har satt upp som ett gemensamt och långsiktigt mål, nämligen 0,7
            %. Men jag tycker att hela diskussionen om dessa procentsatser
            är ganska absurd. Men om man vill uppnå målet 0,7 % av
          </note>
          <note>
            BNP, måste man ha någon BNP totalt sett att räkna denna procentsats
            på.
          </note>
          <note>
            Om vi utgår från att det är 0,7 % som gäller, tycker jag inte
            att det kan vara något fel för ett politiskt parti att säga att
            man vill följa FN:s långsiktiga mål, när vi vet att det är fyra
            eller fem länder som ligger över dessa 0,7 %. Vi vet att flertalet
            av alla industriländer ligger under dessa 0,7 %. USA
          </note>
          <note>
            ligger på 0,15 % eller 0,21 % -- jag vet inte den exakta siffran.
            Men detta visar att vi ligger i topp, oavsett om vi lägger oss
            på 0,5 %, 0,7 % eller
          </note>
          <note>
            0,93 %.
          </note>
          <note>
            I år har vi hamnat lägre, eftersom vi inte sätter oss ned och
            anger en viss summa pengar för att sedan bestämma vad de skall
            gå till. Vi tar reda på var konkreta insatser behövs. Och när
            vi vet vad som borde göras, får man fram ett belopp som sedan
            kan översättas till en procentsats. Jag tycker inte att man skall
            jobba på det omvända sättet, dvs. att bara för sakens skull skyffla
            i väg 1 %. Det kan inte vara något biståndsmål i sig.
          </note>
          <note>
            Jag påstår att vi har som motto att göra mer för fler till en
            lägre kostnad. Jag är övertygad om att om vi tog 0,5 % av BNP
            och bestämde att det skulle gå enbart till bistånd riktat till
            folk av folk, med frivilligorganisationer som har en minimal administration
            och minimala kostnader, skulle vi kunna hjälpa fler människor
            ute i världen än vad vi gör i dag när vi har byggt upp en stor
            hierarki med olika myndigheter som var och en drar sina kostnader.
            Det är säkert alldeles korrekt, eftersom det är på det sättet
            i stora organisationer. Men om man nu vill ha ut så mycket som
            möjligt till folk av den totala summan, borde man göra på ett
            annat sätt.
          </note>
          <note>
            Som Karl-Göran Biörsmark vet har jag själv jobbat med bistånd
            och sett dessa saker. Jag säger också att jag har sett fantastiska
            projekt. Men jag har också sett projekt som inte är riktigt såsom
            man skulle tänka sig.
          </note>
          <note>
            Vi vet att när de fyra partier som i dag sitter i regeringen
            var i opposition, kritiserade de detta om och om igen. De har
            inte alltid tyckt att det som har gjorts i t.ex. Tanzania har
            varit så fantastiskt bra, när man har försökt göra ett kollektivt
            jordbruk.
          </note>
          <note>
            Men helt plötsligt sitter de i regeringen och gör inte ett dyft.
          </note>
          <note>
            Detta var en lång monolog, men du klubbade inte av.
          </note>
          <note>
            Anf. 50 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Vi har inte råd att göra fel, säger
          </note>
          <note>
            Richard Ulfvengren. Naturligtvis har vi inte det.
          </note>
          <note>
            Precis som jag sade i mitt tidigare anförande i dag har vi inte
            råd att göra fel i svensk ekonomi över huvud taget eller i biståndsinsatserna.
            Här i Sverige har vi gjort mängder av fel såvitt jag vet. Jag
            nämnde några här i dag. Det står en stor cementklump ute på Vikbolandet
            som inte fungerar och som kallas för världens första oljedrivna
            kärnkraftverk. Om detta hade skett i ett biståndsland hade det
            blivit en skröna som hade gått runt. Det har gjorts satsningar
            på
          </note>
          <note>
            Volvofabriken i Uddevalla som står still och på
          </note>
          <note>
            Saabfabriken i Malmö. Det har skett miljardrullningar i stora
            svarta hål. Men när ett misslyckat biståndsprojekt i något land
            blir känt, då blir det stora Expressenartiklar i flera dagar,
            och man försöker hålla myterna i gång.
          </note>
          <note>
            Jag delar uppfattningen att dessa pengar skall gå till folk.
            Det gör de i dag. Richard Ulfvengren nämnde t.ex. Tanzania. Biståndet
            dit går t.ex. till att trycka fyra miljoner skolböcker per år.
            Fem miljoner tanzanier skyddas mot jodbrist. 650 000 tanzanier
            får tillgång till rent vatten osv. Jag skulle kunna hålla på hur
            länge som helst. Så visst går pengarna till folk.
          </note>
          <note>
            Min fråga är då: Menar Richard Ulfvengren på allvar att 0,5 %
            effektivt till folk skulle göra lika mycket som 1 % effektivt
            till folk? Jag vill nämligen ha 1 % effektivt.
          </note>
          <note>
            Anf. 51 RICHARD ULFVENGREN
          </note>
          <note>
            (nyd):
          </note>
          <note>
            Herr talman! Jag vill först be om ursäkt för att jag i slutet
            av mitt förra inlägg duade talmannen.
          </note>
          <note>
            Karl-Göran Biörsmark, jag är den första att skriva under på att
            vi inte skall göra olönsamma projekt, oavsett om det är i Sverige
            eller någon annanstans.
          </note>
          <note>
            Jag beklagar att man i så fall inte synar dessa affärer ännu
            mer. Som jag sade i min inledning, jobbar vi här just nu med utrikespolitik
            och biståndsfrågor.
          </note>
          <note>
            Därför tycker jag att det är detta som vi skall diskutera. Men
            det kan inte bli ett argument att det är okej att vi gör olönsamma
            biståndsaffärer bara därför att vi gör en olönsam Saabsatsning.
            Det är två separata kapitel. Det vet jag att även Karl-
          </note>
          <note>
            Göran Biörsmark vet.
          </note>
          <note>
            Sedan säger Karl-Göran Biörsmark att han vill ha
          </note>
          <note>
            1 % effektivt bistånd. Det skulle jag också vilja ha.
          </note>
          <note>
            Om jag var så säker på att det var så effektivt som jag önskade,
            skulle jag direkt skriva under på att vi skulle ha 1 % i ett läge
            då Sverige verkligen har råd med det.
          </note>
          <note>
            Som vi vet finns det mängder av effekter som gör att bistånd
            faktiskt kan ge Sverige åtskilliga spin off-effekter. Vi har talat
            om bundet bistånd, och vi har talat om att man vill generera arbetstillfällen
            i Sverige osv. Med ett riktigt smart utarbetat biståndsprogram
            skulle man kanske kunna ha ett bistånd på 2 %. Däri ligger alltså
            inte problemet, Karl-Göran Biörsmark. Jag är inte så övertygad
            som resten av utskottet om att det som vi gör är det absolut bästa.
            Men när jag blir det, kommer jag att vara den första att yrka
            på ett större anslag.
          </note>
          <note type="speaker">
            Anf. 52 BIRGIT HENRIKSSON (m):
          </note>
          <note>
            Herr talman! Fru utrikesminister! Jag satt häromdagen och bläddrade
            igenom utgåvan rörande viktigare svenska utrikesfrågor under
          </note>
          <note>
            1992. Alla har talat väldigt mycket om situationen i det forna
            Sovjet, om Baltikum, om mänskliga rättigheter i många olika länder,
            om internationellt utvecklingssamarbete, om miljöfrågor, om sociala
            frågor osv. Listan kan göras lång. Men bara ett par gånger har
            någon talat om barns situation i världen, och ändå är det en fråga
            av mycket stor dignitet.
          </note>
          <note>
            Det är ju en fråga som verkligen borde engagera många, eftersom
            det är barnen som är framtiden.
          </note>
          <note>
            Vi vet i dag av erfarenhet och genom utvärderingar av tidigare
            arbeten i vissa länder att hjälp till kvinnor och barn kan betyda
            hjälp till en hel familj, ja, ibland till en hel by. Flickor som
            får lära sig att läsa och skriva, som får lära sig att ta till
            vara och tillaga mat på rätt sätt, som får lära sig hur viktigt
            rent vatten och en viss hygienisk standard är, lyfter hela sin
            familj till ett drägligare och bättre liv. Det är kvinnorna och
            de små flickorna -- de får börja mycket tidigt att ta ansvar och
            hjälpa till med allt slags arbete om man är en liten flicka --
            som sätter sin prägel på familjen. Familjen är fortfarande kvinnornas
            huvuduppgift. Vi har ju inte kommit så långt ifrån detta heller
            -- alla utredningar visar att även svenska kvinnor har huvudansvar
            för familj, för mat, för städning, för barn, för hem, för skola
            osv.
          </note>
          <note>
            Barn far illa i många länder. En del barn far illa även i ett
            välmående land som Sverige. Men det som jag i dag speciellt tänkte
            ta upp är unga flickors situation i alltför många länder. Det
            rapporteras från olika håll att flickebarn lever i en mycket utsatt
            position i många fattiga länder. Samtidigt som tekniken går framåt,
            och man t.ex. kan ta hjälp av ultraljud vid graviditetsundersökningar
            för att kunna hjälpa, hör vi talas om hur just detta nu missbrukas
            i allt större omfattning, och då som regel bland relativt välbärgade.
            Nu gäller det inte svåra skador eller sjukdomar, utan nu gäller
            det kön. Och det är flickor som aborteras, just av den anledningen
            att de är flickor. Det talas även om dödande av flickebarn. De
            är inte välkomna i en svältande värld, detta trots att vi vet
            kvinnornas stora betydelse för familjen. På något sätt måste vi
            hjälpa till att sprida den kunskapen.
          </note>
          <note>
            En undersökning från Indien visar att 51 % av familjerna inom
            en religion hade dödat sina småflickor av ekonomiska skäl. Flickorna
            utsätts även i många utvecklingsländer för grovt diskriminerande
            behandling. De får sämre tillgång till hälsovård och utbildning.
            De sätts ofta i mycket hårt arbete, och de utsätts även i flera
            länder för skadliga traditionella sedvänjor, t.ex.
          </note>
          <note>
            könsstympning. Enligt uppgifter från Unicef tillämpas detta i
            åtminstone 25 afrikanska länder med mycket svåra medicinska följder
            för de stympade kvinnorna.
          </note>
          <note>
            I vår informella och tvärpolitiska barngrupp har vi börjat ett
            närmare samarbete för att lyfta fram och sprida kunskap om främst
            barns och kvinnors utsatta positioner. Den största andelen av
            världens fattiga utgörs av kvinnor. Den största andelen av världens
            flyktingar utgörs av kvinnor. Vi vill att man vid FN:s konferens
            om mänskliga rättigheter
          </note>
          <note>
            1993 belyser dessa frågor och understryker betydelsen av vad
            bl.a. utbildning kan åstadkomma.
          </note>
          <note>
            Herr talman! Utbildning av flickor är en mycket klok investering.
            Studier belägger att flickors och kvinnors produktivitet ökar
            i samma grad som utbildningen, både i och utanför hemmet. Ett
            land som investerar i flickors utbildning kan konstatera mindre
            barnadödlighet och en minskning av familjestorleken. Detta beror
            bl.a. på att utbildade kvinnor bättre utnyttjar de hjälpmedel
            som finns och att de är mindre rädda för nyheter. En rad exempel
            ges också i vår motion.
          </note>
          <note>
            Utrikesminister Margaretha af Ugglas sade i sitt inledningsanförande
            att Sverige, trots årets tillfälliga besparingar, är ett av världens
            mest generösa givarländer. Hon sade också att regeringen särskilt
            betonar betydelsen av att främja de mänskliga rättigheterna och
            demokratiseringsprocessen inom utvecklingssamarbetets ram. Detta
            ger mig hopp om att man från regeringen även beaktar flickebarnens
            utsatta läge och medverkar till en ökning såväl av flickors möjligheter
            till överlevnad som till flickors och kvinnors möjligheter till
            en god utbildning.
          </note>
          <note type="speaker">
            Anf. 53 HANS GÖRAN FRANCK (s):
          </note>
          <note>
            Herr talman! En demokratisk utveckling i
          </note>
          <note>
            Sydafrika är av största betydelse för hela världssamfundet. För
            övriga Afrika kan det få en stor betydelse både politiskt och
            ekonomiskt.
          </note>
          <note>
            Framsteg har otvivelaktigt gjorts i den demokratiska processen
            i Sydafrika. Det gäller nu att vid de kommande förhandlingarna
            i början av mars ta de definitiva besluten om datum för demokratiska
            val, om att upprätta en s.k.
          </note>
          <note>
            transitional executive council och en oberoende val- och mediakommission.
            Det gäller också att lagfästa bestämmelser om övergång till demokrati.
          </note>
          <note>
            ANC och andra demokratiska krafter befinner sig i ett svårt ekonomiskt
            underläge i förhållande till
          </note>
          <note>
            Nationalistpartiet och andra konservativa riktningar i Sydafrika.
            Det har sagts att ANC har fem gånger mindre resurser per väljare
            än de övriga krafterna. Det är därför angeläget att allt möjligt
            politiskt, ekonomiskt och materiellt stöd lämnas till
          </note>
          <note>
            ANC och andra demokratiska formationer i syfte att uppnå en bättre
            balans i den kommande processen för demokrati, fred och utveckling,
            fri från apartheid.
          </note>
          <note>
            Det gäller bl.a. att också ge stöd till de demokratiska organisationernas
            väljarutbildning.
          </note>
          <note>
            Den stora majoriteten av de svarta människorna har aldrig tidigare
            deltagit i något demokratiskt val.
          </note>
          <note>
            Det gäller att fortsätta att kontinuerligt sända observatörer
            med specifika uppdrag att understödja arbetet mot det politiska
            våldet liksom att övervaka demokratiseringsprocessen och de kommande
            valen.
          </note>
          <note>
            Som framgår av regeringsdeklarationen behövs en utökning av den
            internationella observatörsgruppen. Det gäller inte bara att FN
          </note>
          <note>
            utan att även andra internationella organ deltar i bevakningen.
          </note>
          <note>
            Den internationella solidaritetskonferensen, som hölls den 19-21
            februari i år, där jag och en stor svensk delegation deltog, antog
            ett aktionsprogram som inte bara förtjänar närmare studium utan
            också ett aktivt svenskt stöd. Det rör sig bl.a. om internationellt
            tryck för den demokratiska förändringen, aktioner för att stöjda
            fred och lugn i landet, det gäller understöd till utbildning,
            hälsovård och sociala insatser. Allt detta förutsätter ett utökat
            svenskt bidrag.
          </note>
          <note>
            Regeringen har föreslagit en kraftig minskning av det svenska
            stödet till Sydafrika, från ca 310
          </note>
          <note>
            miljoner kronor till 240 miljoner. Denna neddragning är alltför
            stor med hänsyn till det stora behovet och den ytterst kritiska
            situation som råder i Sydafrika. Det borde vara möjligt att i
            den fortsatta riksdagsbehandlingen uppnå enighet om att riksdagen
            beslutar utöka stödet för fred och demokrati i Sydafrika med åtminstone
            25 miljoner kronor, som föreslagits i en s-motion.
          </note>
          <note>
            I regeringsdeklarationen anges att de ekonomiska sanktionerna
            mot Sydafrika bör avskaffas så snart de politiska förutsättningarna
            föreligger.
          </note>
          <note>
            För svensk del finns det all anledning att understödja ANC:s
            ställningstagande i sanktionsfrågan. Det betyder att länderna
            häver sanktionerna beträffande handel, investeringar och lån men
            först sedan valdag fastställts, transitional executive council
            och oberoende valkommission upprättats samt den berörda övergångslagstiftningen
            antagits.
          </note>
          <note>
            FN-sanktionerna beträffande vapen och olja kan inte hävas förrän
            en demokratisk regering har installerats.
          </note>
          <note>
            Det största hindret för ett fritt och rättvist val är det politiska
            våldet. Detta våld har kraftigt ökat på senare tid. Det rör sig
            om 7 000 människoliv sedan februari 1990. de Klerk-regeringen
            har förnekat sitt eget ansvar för det politiska våldet i landet,
            trots att det är uppenbart. FN:s säkerhetsråd har också uttalat
            att den sydafrikanska regeringen ytterst bär ansvaret för att
            hindra våldet i landet.
          </note>
          <note>
            Sverige bör verka för att initiativ tas på nordisk basis och
            inom FN:s ram för att förstärka den demokratiska processen.
          </note>
          <note>
            Det är mycket angeläget att alla möjliga förberedelser också
            vidtas så snart som möjligt för att Sverige skall kunna sätta
            in ett brett och omfattande utvecklingsarbete med Sydafrika, när
            en demokratisk icke-rasistisk regering installerats genom demokratiska
            val.
          </note>
          <note>
            Jag har läst vad utrikesministern har sagt i sin deklaration.
            Jag tycker att det skulle finnas anledning för utrikesministern
            att något närmare precisera vilka insatser regeringen är beredd
            att göra för den demokratiska och fredliga processen, mot bakgrund
            av vad jag här har anfört. Det vore också av värde om utrikesministern
            ville säga någonting om hurdana hon anser att de politiska förutsättningarna
            bör vara när det gäller sanktionsfrågan.
          </note>
          <note>
            Anf. 54 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Min förhoppning är att utvecklingen mot demokrati
            nu går mycket snabbt. Vi har utomordentligt positiva tecken av
            de överenskommelser som har träffats mellan ANC
          </note>
          <note>
            och den sydafrikanska regeringen. Vi ser även positiva tecken
            när det gäller andra parters troliga deltagande i dessa uppgörelser.
            Jag håller gärna med Hans Göran Franck angående det som sades
            i går såväl av Ingvar Carlsson som av Carl Bildt om sanktionernas
            snara avskaffande. Jag tycker att det är desto mer angeläget mot
            bakgrund av den önskan, som jag delar med Hans Göran Franck, att
            nu få se ett mycket brett engagemang från det svenska samhället
            för ett demokratiskt Sydafrika.
          </note>
          <note>
            Det bästa stöd som vi i Sverige kan ge är ju ett brett engagemang
            på alla samhällslivets områden, dvs.
          </note>
          <note>
            det som vi nu kan ana i en del affärstidningar: ett starkt intresse
            från näringslivet, förhoppningsvis från enskilda organisationer
            och folkrörelser. Detta är det bästa stöd vi kan ge den demokratiska
            utvecklingen i Sydafrika.
          </note>
          <note type="speaker">
            Anf. 55 HANS GÖRAN FRANCK (s):
          </note>
          <note>
            Herr talman! Jag är tillfredsställd med att utrikesministern
            säger att det rör sig om mycket mer än vad som står i den kortfattade
            deklarationen. Den viktigaste frågan av allt är nu att komma med
            konstruktiva och positiva insatser för en fredlig och demokratisk
            utveckling i
          </note>
          <note>
            Sydafrika. Det är den helt avgörande frågan.
          </note>
          <note>
            Jag har nyligen varit i Sydafrika och var dessutom där i november.
            Jag kan intyga att det finns en optimism i landet om att den här
            utvecklingen skall kunna leda till det som alla eftersträvat och
            som vi talat så mycket om. Jag vill samtidigt understryka att
            det fortfarande finns en rad faror av mycket allvarligt slag.
            Det gäller därför att sätta i gång med ett mycket brett arbete
            från svensk och andras sida.
          </note>
          <note>
            Jag tycker därför att det är beklagligt att dra ner anslaget
            så mycket som är föreslaget i budgetpropositionen. Jag hoppas
            att regeringen skall återkomma med ett förslag om ett större anslag.
            Det här är ett kritiskt moment. Nu är vi inne på upploppet.
          </note>
          <note>
            När det gäller sanktionerna är det av allt att döma möjligt att
            följa det ställningstagande som ANC har gjort. Men vi måste också
            på den här punkten ha en vaksamhet av den enkla anledningen att
            det är nu i början av mars som tre viktiga ställningstaganden
            skall göras, som jag preciserade i mitt anförande.
          </note>
          <note>
            Det gäller naturligtvis att internationellt sätta in trycket
            för att beslut nu verkligen fattas.
          </note>
          <note type="speaker">
            Anf. 56 MARGARETA ISRAELSSON (s):
          </note>
          <note>
            Herr talman! ''Gamla älskade barn, vad drömde din mamma om när
            du blev till?'' Så sjöng Barbro
          </note>
          <note>
            Hörberg i en av sina vackra visor. Visst har vi mödrar drömmar
            för våra barn. Vi vill att de skall få uppleva saker som vi aldrig
            fick uppleva, men det finns också saker som vi upplevt och som
            vill att de aldrig skall behöva uppleva.
          </note>
          <note>
            Trots våra drömmar, trots alla våra ambitioner far de illa, världens
            barn. Det handlar inte bara om våra barn och andras ungar, för
            det finns bara våra barn. Världen och världens vuxna har svikit
            sitt ansvar, för det är vi som kallar oss vuxna som skadar barnen.
          </note>
          <note>
            Det är vi som låter dem svälta ihjäl, trots att vi har mat att
            föda dem. Det är vi som låter dem dö i sjukdomar, trots att vi
            har medicinerna som skulle kunna rädda deras liv. Det är vi som
            tvingar dem till arbete, trots att vi kan lekarna som i stället
            borde fylla deras dag.
          </note>
          <note>
            Det är vi som lär dem hata och döda, trots att det är vänskap
            och fred som räddar liv. Det är vi som tvingar dem att leva i
            okunskap, trots att vi har böckerna och kunskaperna som skulle
            kunna ge dem ett nytt liv. Det är vi som förgriper oss sexuellt
            på dem, trots att vi vet att det är kärlek de behöver.
          </note>
          <note>
            Det är vi som tar ifrån dem barndomen.
          </note>
          <note>
            Världens nationer måste ta sitt ansvar för framtiden, för barnen.
            Det räcker inte längre med läpparnas bekännelse. Det räcker inte
            med att hålla vackra tal om barnens situation för att sedan lämna
            konferenslokalen och fortsätta övergreppen. Det räcker inte med
            att underteckna och ratificera barnkonventionen. Nu krävs åtgärder
            för att komma till rätta med missförhållandena.
          </note>
          <note>
            Låt mig dock säga att det gläder mig att den nya administrationen
            i USA nu signalerar att man tänker underteckna barnkonventionen.
            Samma sak gäller Japan.
          </note>
          <note>
            Herr talman! ''Barn är ett folk, och dom bor i ett främmande
            land'', sjunger Olle Adolphson. Sången handlar om barnens lek
            och om hur de kan förflytta sig till andra världar genom den.
            Trots att det är nästan två veckor kvar till den internationella
            kvinnodagen, vill jag tala om flickebarnets situation.
          </note>
          <note>
            Mycket av det som jag skulle kunna säga om flickebarnets situation
            har på ett bra sätt beskrivits av Birgit Henriksson. Jag vill
            spara på tiden genom att instämma i hennes anförande.
          </note>
          <note>
            Herr talman! Det faktum att Unicef talar om könens apartheid
            är i sig ett bevis för att vi inte lever upp till barnkonventionens
            andra paragraf. Vi socialdemokrater har i en motion om mänskliga
            rättigheter föreslagit att Sverige skall bli fadder för barnkonventionen,
            precis som Viola Furubjelke tidigare nämnde. På något sätt måste
            vi visa att konventionen inte bara är ett stycke papper, utan
            att den innebär viktiga åtaganden för världens nationer.
          </note>
          <note>
            I en sjupartimotion, där jag är en av motionärerna, kräver vi
            att flickebarnets situation i världen belyses särskilt vid FN:s
            konferens om mänskliga rättigheter i år. Sverige bör arbeta för
            att den frågan finns med på dagordningen.
          </note>
          <note>
            Det förberedande mötet inför Wienkonferensen, som den svenska
            regeringen har stått som värd för, bevistades bl.a. av Richard
            Reid från Unicef i New
          </note>
          <note>
            York. Kvinnorna i den s.k. tvärpolitiska barngruppen fick tillfälle
            att träffa honom i dag på morgonen för att utbyta synpunkter om
            bl.a.
          </note>
          <note>
            flickebarnets situation. Han betonade då att hans uppfattning
            efter Saltsjöbaden var att både flickebarnet och barnkonventionen
            riskerade att helt komma bort.
          </note>
          <note>
            Låt mig avslutningsvis peka på behovet av utbildningsinsatser
            för världens flickor. Utbildning av kvinnor, oavsett ålder, har
            stor betydelse i de fattiga länderna. Utbilda en man, och du utbildar
            en man. Utbilda en kvinna, och du utbildar en hel familj. Studier
            från utvecklingsländerna visar bl.a.
          </note>
          <note>
            att om en kvinna får fyra års utbildning minskar barnadödligheten
            med 20 %.
          </note>
          <note>
            Trots all kunskap som vi har om betydelsen av utbildning av kvinnor,
            visar inte statistiken att utvecklingen på detta område går framåt.
            År 1950
          </note>
          <note>
            fanns det 27 miljoner fler pojkar än flickor i den grundläggande
            utbildningen. År 1985 hade den siffran ökat: då var det 80 miljoner
            fler pojkar. Det är tydligen så, att fortfarande står nästan 60
            % av flickorna mellan 5 och 19 år i utvecklingsländerna utanför
            skolan.
          </note>
          <note>
            Herr talman! Jag hade tänkt att avsluta med att vända mig direkt
            till fru utrikesministern, men hon gick när jag började att tala.
            I avsaknad av hennes närvaro konstaterar jag bara -- och det gör
            jag med sorg i hjärtat -- att barnen inte nämns med ett enda ord
            i regeringens utrikespolitiska deklaration. Jag ställer mig frågan:
            ''Var kommer barnen in?''
          </note>
          <note type="speaker">
            Anf. 57 HÅKAN HOLMBERG (fp):
          </note>
          <note>
            Herr talman! Jag instämmer gärna i det som föregående talare
            sade.
          </note>
          <note>
            Det är en slump, men ändå värt att notera, att dagens utrikespolitiska
            debatt äger rum på det självständiga Estlands nationaldag.
          </note>
          <note>
            Den europeiska revolutionen 1989 innebar en renässans för värden
            som under många år förnekats av många i väst och förtrampats av
            de styrande i öst.
          </note>
          <note>
            Demokrati och marknadsekonomi är den enda möjliga grunden för
            ett civiliserat samhälle.
          </note>
          <note>
            Tolerans, öppenhet och pluralism är ofrånkomliga beståndsdelar
            i den fria ekonomins och demokratins idévärld och kan aldrig växa
            ur samhällen som präglas av kommandoekonomi och enpartivälde.
          </note>
          <note>
            Tre år senare präglas stämningarna i Europa av uppgivenhet. I
            flera av de nya demokratierna växer hoten mot det öppna samhället,
            när gamla kommunister och nya nationalister gör gemensam sak.
            Nationalism är en kraft för demokrati och öppenhet, när den innebär
            att förtryckta frigör sig från ockupation och underkastelse. Om
            nationalismen i ett fritt land används som ursäkt för murar mot
            andra länder eller för att förmena minoriteter rättigheter, blir
            den i stället ett hot.
          </note>
          <note>
            I det f.d. kommunistiska Europa är i dag tillträde till den västeuropeiska
            inre marknaden och senare medlemskap i EG kanske själva förutsättningen
            för att det öppna samhällets värden skall hållas levande. Alternativet
            är att många förbittrade människor föredrar att vända ryggen åt
            det Europa som de anser har avvisat dem.
          </note>
          <note>
            EG-tanken syftar till att bygga en stabil fredsordning genom
            demokrati och ekonomisk utveckling; det är en vision om gemensamma
            spelregler och gemensamt ansvar. Om EG-
          </note>
          <note>
            projektet misslyckas, drabbas vi alla. Detta perspektiv är nödvändigt
            också i den svenska
          </note>
          <note>
            Europadebatten.
          </note>
          <note>
            Det mest frånstötande exemplet på vad brist på europeisk ansvarskänsla
            kan innebära ser vi i dag i
          </note>
          <note>
            Bosnien-Hercegovina och i andra delar av det f.d.
          </note>
          <note>
            Jugoslavien. För att det demokratiska Europas värden skall hållas
            levande, måste Europa omfatta också Bosnien-Hercegovina.
          </note>
          <note>
            De svenska insatserna för att få slut på dödandet är lovvärda.
            Den krigsförbrytartribunal som nu beslutats om är ett väsentligt
            framsteg, inte bara för
          </note>
          <note>
            Bosnienfrågan utan för hela den internationella rättsordningen.
          </note>
          <note>
            Men vi får för den skull inte tveka att tala klarspråk i huvudfrågan.
            Även om övergrepp begåtts och begås av alla parter, är det ledningen
            i Serbien som bär huvudansvaret. Och Serbien måste pekas ut som
            angripare, även om ledningen i Belgrad i formell mening lyckats
            lasta över ansvaret på andra. Serbien är i viss mening den sista
            kvarvarande kommunistiska diktaturen i Europa, även om de styrande
            nu uppträder i nationalistisk förklädnad. Tydligen är det den
            extrema nationalismen som är kommunismens sista stadium.
          </note>
          <note>
            Bosnien-Hercegovina är en internationellt erkänd stat, medlem
            av FN och ESK. Om Bosnien-
          </note>
          <note>
            Hercegovina utplånas, annekteras eller delas mellan andra stater,
            då lyfts en spärr som kan jämföras med den som lyftes när det
            fascistiska
          </note>
          <note>
            Italien på 30-talet utan påföljd kunde annektera det självständiga
            Etiopien. Om en stat mitt i Europa tillåts att gå under, legitimeras
            -- för de krafter som kan ha sådana ambitioner -- andra övergrepp
            mot andra länder.
          </note>
          <note>
            De ryska nationalister och militärer som anser att de baltiska
            länderna inte bör vara fria stater, kan tycka sig ha fått godkännande
            av det internationella samfundet för hot och direkta aktioner
            mot våra grannländer. I andra delar av Europa kan motsvaande hot
            uppstå. Om omvärlden inte förmår att ingripa nu, kan vi alla ställas
            inför kravet att ingripa i ännu större skala på annat håll, och
            kanske rent av i vår närhet. Detta perspektiv måste vara det övergripande
            för allt som regeringen i ESK och i andra sammanhang gör när det
            gäller Bosnien-
          </note>
          <note>
            Hercegovina, men detta har också en vidare tillämpning. För att
            omformulera en mening av författaren Per Wästberg på Dagens Nyheters
            kultursida av i dag:
          </note>
          <note>
            Inte bara en gemensam marknad, utan ett oupplösligt samförstånd
            mellan folk som tidigare stridit mot varandra måste vara grunden
            för den
          </note>
          <note>
            Europavision som Sverige vill dela genom medlemskapet i EG.
          </note>
          <note type="speaker">
            Anf. 58 STURE ERICSON (s):
          </note>
          <note>
            Herr talman! För en dryg vecka sedan påstod en av
          </note>
          <note>
            Dagens Nyheters vanligen välinformerade ledarskribenter att vi
            socialdemokrater ''inte propsar på'' en oberoende civil ubåtskommission.
          </note>
          <note>
            Han vägrade sedan att ta in ett beriktigande.
          </note>
          <note>
            Mysteriet med de kränkande ubåtarna behöver nu utredas grundligt.
            Sedan hösten 1991 har frågan varit inlåst i statsministerns kansli.
            Hemlig dokumentation visas ryska ubåtsexperter, samtidigt som
            hemlighetsmakeriet i övrigt har ökat. Den svenska allmänheten,
            som under det senaste årtiondet betalat en kvarts miljard om året
            för marinens ubåtsjakt, har nu rätt att kräva en redovisning.
            Det är inte mer än skäligt att de som har betalat för verksamheten
            får göra revision.
          </note>
          <note>
            Carl Bildt har sedan början på 80-talet mer än någon annan engagerat
            sig i denna fråga. Han har talat om krig under ytan i våra inre
            vatten. Han har med inlevelse skildrat omfattande fientliga militära
            operationer på svenskt territorium.
          </note>
          <note>
            Det är nu hög tid att göra en utvärdering av det ubåtsmaterial
            som samlats. Den bör göras av en oberoende civil kommission bestående
            av jurister, statsvetare, historiker, naturvetare, vittnespsykologer
            och andra som kritiskt kan granska och göra en samlad bedömning
            av vad som egentligen har skett.
          </note>
          <note>
            Jag har träffat många vanligen omdömesgilla personer, bland dem
            flera militärer, som är milt uttryckt skeptiska. Min egen tro,
            eller snarare min sannolikhetsbedömning, är att det efter den
            ubåt som körde på grund utanför Karlskrona 1981 har förekommit
            kränkningar av våra territorialvatten vid några tillfällen, men
            inte alls i den omfattning som våra mest entusiastiska ubåtsjägare,
            bland dem Carl Bildt, har påstått.
          </note>
          <note>
            De kränkningar som vi har konstaterat gäller
          </note>
          <note>
            Gåsöfjärden 1981, Hårsfjärden 1982 samt vid ett par tillfällen
            under senare hälften av 80-talet. Det förefaller troligt att marinen
            även i fjol samlade in ett material som håller för slutsatsen
            att kränkningar ägt rum. Däremot tror jag exempelvis inte att
            det någonsin varit några ubåtar inne i
          </note>
          <note>
            Törefjärden, inte långt från det sommarhus i
          </note>
          <note>
            Sundom där jag brukar bo.
          </note>
          <note>
            Den gängse bilden av ubåtskränkningarna är ju att det enbart
            handlat om sovjetiska, numera ryska, ubåtar; stora, medelstora
            och mini. I officiella säkerhetspolitiska analyser har vi spekulerat
            i att det kan röra sig om ''operativa förberedelser'', dvs.
          </note>
          <note>
            Sovjet orienterade sig inför en möjlig framtida kustinvasion.
            Detta var under det kalla krigets 80-
          </note>
          <note>
            tal ingen orimlig hypotes.
          </note>
          <note>
            Under statsministerns besök i Moskva nyligen bekräftade president
            Jeltsin att rysk ubåtsexpertis, av material som presenterats från
            svensk sida, dragit slutsatsen ''att aktivitet av undervattensfarkoster
            ägt rum i svenska inre vatten''. Detta är möjligen ett steg mot
            en lösning.
          </note>
          <note>
            Svenska och ryska ubåtsexperter har nu Bildts och
          </note>
          <note>
            Jeltsins uppdrag att söka sanningen i den här frågan. Det är
            utmärkt att så sker.
          </note>
          <note>
            När Rysslands utrikesminister Kosyrev besökte
          </note>
          <note>
            Stockholm för några månader sedan, erbjöd han ett sådant samarbete
            men fick då nej från den svenska regeringen. Det är bra att vår
            regering nu ändrat sig på den punkten. För visst vore det befriande,
            om ryssarna kom till slutsatsen att det bäst tjänar deras egna
            intressen att i denna fråga spela med helt öppna kort.
          </note>
          <note>
            USA har ju exempelvis medgivit att amerikanska ubåtar genomfört
            uppdrag i sovjetiska vatten och att man har miniubåtar.
          </note>
          <note>
            För några dagar sedan spelade vår ÖB i media upp egendomliga
            ljud som anses härröra från en främmande ubåt som i fjol var inne
            på svenskt vatten. Nu läser jag i färska pressklipp från
          </note>
          <note>
            Försvarsstaben att dels en engelsk, dels en svensk ubåtsexpert
            underkänner ljudinspelningen som bevis. Vad skall vi lekmän egentligen
            tro?
          </note>
          <note>
            En civil oberoende ubåtskommission bör självfallet prata utförligt
            med ubåtsexpertis från andra länder i både öst och väst.
          </note>
          <note>
            ÖB har också inför journalister spekulerat i att de kränkande
            ubåtarna tillhör ''en organisation som inte kontrolleras av statsledningen''.
            Det är naturligtvis ett utpekande av den tidigare sovjetiska militära
            underrättelsetjänsten GRU som då skulle disponera över ett antal
            ubåtar som Jeltsin -- och före honom Gorbatjov - inte haft en
            aning om. Det skulle kunna vara en verksamhet som omfattar
          </note>
          <note>
            500--700 personer och ett 20-tal ubåtar. Enligt ÖB
          </note>
          <note>
            kan de t.o.m. vara baserade utanför Östersjön och kanske långt
            upp på land.
          </note>
          <note>
            Svensk underrättelsetjänst har nu arbetat med ubåtsfrågan under
            mer än tio år. Andra länders underrättelseorgan, som vi ibland
            byter information med och som bl.a. ser det mesta från sina satelliter,
            har också spanat efter miniubåtar.
          </note>
          <note>
            Warszawapakten och Sovjetunionen har upplösts.
          </note>
          <note>
            Nya regimer i Östeuropa, en del fulla av iver att göra upp med
            det sovjetiska förflutna, öppnar sig nu mot väst. Trots detta
            har just ingenting av värde rapporterats. Ubåtsmysteriet kvarstår.
          </note>
          <note>
            De borgerliga regeringspartierna röstade i juni i fjol, på uppmaning
            av Carl Bildt och med hjälp av
          </note>
          <note>
            Ny demokrati, ned en socialdemokratisk motion som krävde en oberoende
            civil ubåtskommission.
          </note>
          <note>
            Vi har nu återkommit med en ny motion med samma krav. Den 13
            maj kommer riksdagen på nytt att ta ställning i frågan om hur
            vi ska hantera alla frågetecknen kring kränkande ubåtar.
          </note>
          <note>
            Vi fortsätter alltså att ''propsa på'' att en civil oberoende
            ubåtskommission snarast tillsätts. Dess uppgift blir att söka
            svaren på kränkningarnas omfattning, deras syfte och nationaliteten
            på ubåtarna. Jag är säker på att mysteriet en dag kommer att lösas.
          </note>
          <note type="speaker">
            Anf. 59 JAN JENNEHAG (v):
          </note>
          <note>
            Herr talman! Har de svenska miljöambitionerna försvunnit? Margaretha
            af Ugglas har nämnt att miljökonferensen i Rio har skapat nya
            möjligheter att hantera miljöproblem. Det är möjligt att den har
            det, men om dessa möjligheter skall omsättas i konkreta praktiska
            handlingar, krävs det stora kapitalmängder i initialskedet och
            förändrade livsmönster i i-världen.
          </note>
          <note>
            Om det kommer till stånd är naturligtvis osäkert.
          </note>
          <note>
            Konferensen sade ingenting om finansiering av åtgärder, vilket
            -- som vi alla vet -- är grunden. Utan materiell grund förblir
            idéer blott idéer.
          </note>
          <note>
            Det finns en risk att fler regeringar gör som den svenska. Man
            nöjer sig med pappersprodukter från en internationell konferens
            och avvaktar vad andra tänker göra. Man ger upp egna krav, initiativ
            och ambitioner i det internationella arbetet.
          </note>
          <note>
            Att bara nämna miljöproblem utifrån FN:s roll tyder på en allvarlig
            brist på förståelse för dessa omfattande och gigantiska problem.
            Det handlar om att ställa om hela samhället från ett förbrukningssamhälle
            till ett samhälle där människor, råvaror och energi värdesätts
            och hanteras på ett helt annat sätt, på ett mänskligt, varsamt
            och bevarande sätt.
          </note>
          <note>
            Ett exempel är Östersjön. Om Östersjön skall räddas, krävs det
            minst 130 miljarder, enligt flera oberoende uträknare, plus en
            helt annan syn på haven. Hav är inte något slags svarta hål, som
            sväljer och döljer allt för evig tid utan negativa reaktioner.
          </note>
          <note>
            Den svenska regeringen -- eller regeringarna -- har hittills
            anslagit 130 miljoner till Östersjöåtgärder.
          </note>
          <note>
            Det är en promille av dessa 130 miljarder som jag nämnde tidigare.
            Sverige har naturligtvis med bakgrund i vår långa Östersjökust
            och vår långvariga och massiva förstörelse av Östersjön ett speciellt
            ansvar.
          </note>
          <note>
            Det som hindrar investeringar och aktiva insatser för att förbättra
            Östersjöns miljöstatus är kapitalbrist. Mot den bakgrunden framstår
            regeringens njugghet som obegriplig. Ännu mer obegriplig blir
            den när man konstaterar att investeringarna i nya reningstekniker,
            energiteknik, utbyggda VA-system, jordbruks- och skogsåtgärder
            skulle generera många arbetstillfällen, inte bara just där åtgärderna
            sätts in utan också i Sverige.
          </note>
          <note>
            Nu finns kunskap om behoven. Det är svårt att förstå senfärdigheten
            när det gäller att sätta in kapital. Vi vet var åtgärderna har
            störst verkan.
          </note>
          <note>
            Inte minst våra ledande industriföreträdare och statliga verk
            påpekar detta.
          </note>
          <note>
            En helt annan sak, som också har samband med miljöförstöringen,
            är svensk vapenexport. Strax före jul kunde vi i ett TT-telegram
            läsa att Bofors håller på att stänga sin serviceorganisation i
            New
          </note>
          <note>
            Delhi. Det gör att Indien kommer att få brist på reservdelar
            till sina svenska Haubits 77, vilket innebär att dessa om ett
            antal år kommer att vara oanvändbara och hänvisade till något
            slags ceremoniell status.
          </note>
          <note>
            Indien kommer säkerligen att fortsätta sin massiva militära upprustning.
            Kan man inte köpa reservdelar till sina haubitsar från Sverige,
            kommer man att göra det på andra håll. Den inriktning som man
            har är naturligtvis en följd av att Indien som världens näst folkrikaste
            nation vill manifestera sin plats i världssamfundet.
          </note>
          <note>
            Sverige har en historia i fråga om vapenexporten som man utifrån
            många synpunkter kan kalla mindre ärofull. De svenska vapnen har
            exporterats till -- om vi tar 1992 års siffror -- exempelvis USA,
          </note>
          <note>
            Brasilien, Frankrike, Indien, Indonesien,
          </note>
          <note>
            Malaysia, Pakistan, Singapore, Tunisien, Uruguay och Venezuela.
            Den ökade kraftigt till Indonesien,
          </note>
          <note>
            Malaysia, Tunisen och Venezuela.
          </note>
          <note>
            Under årens lopp sedan 1953 har Sverige exporterat stora mängder
            vapen till dåvarande
          </note>
          <note>
            Jugoslavien. En stor del av dessa vapen finns naturligtvis kvar
            i dag och används.
          </note>
          <note>
            Var svenska vapen och svensk vapenteknik till slut hamnar kan
            Sverige inte kontrollera. Sverige ingick i juni förra året ett
            samarbetsavtal med Frankrike.
          </note>
          <note>
            Frankrike har ingått ett avtal med Pakistan, som i sin tur förhandlar
            med Malaysia om samarbete på krigsmaterielområdet. Sverige samarbetar
            med
          </note>
          <note>
            USA, som har ett samarbete med Indien.
          </note>
          <note>
            Det är alltså samma gamla visa, herr talman.
          </note>
          <note>
            Svenska vapen kommer att hamna i konfliktområden, på båda sidor.
          </note>
          <note type="speaker">
            Anf. 60 BERTIL PERSSON (m):
          </note>
          <note>
            Herr talman! Jag vill ta upp en fråga som sällan aktualiseras
            i den svenska debatten. Det handlar om regionaliseringen i Europa.
          </note>
          <note>
            För rikspolitiker i de nationella parlamenten är det lätt att
            blunda för vad som pågår. Med nationsgränsernas successiva nedmontering
            inom
          </note>
          <note>
            EG stärks regionernas ställning som ekonomiska och därmed politiska
            maktcentrum. Det har faktiskt också positiva sidor. Regionaliseringen
            kan ladda ur etniska konflikter inom länderna och skapa lugnare
            förhållanden för folkgrupper som delas av nationsgränser.
          </note>
          <note>
            Regional samverkan sker redan i stor omfattning tvärs över nationsgränser.
            Det handlar inte bara om den klassiska ''bananen'' utan också
            om samverkan mellan Paris och London och mellan Barcelona och
          </note>
          <note>
            Milano. De framgångsrika regionerna har betydande ekonomisk styrka.
            Vi bör vara med i utvecklingen av det regionala samarbetet inom
            EG.
          </note>
          <note>
            EG har redan ett regionalt råd med representanter från de olika
            regionerna. Man strävar efter att skapa regioner inom EG med 1
            till 2,5 miljoner invånare. Endast Irland utgör ensamt en region.
          </note>
          <note>
            Det regionala rådet strävar uppenbarligen efter ett faktiskt
            inflytande, även om man inte har nått dit ännu. Det är inte osannolikt
            att byråkraterna i
          </note>
          <note>
            Bryssel ser välvilligt på en framväxt av en politisk motvikt
            till Ministerrådet.
          </note>
          <note>
            De flesta länder är av tradition regionaliserade. Till följd
            av subsidiaritetsprincipen kommer regionerna att spela en allt
            viktigare roll. Vår egen länsindelning från 1600-talet är i det
            här sammanhanget inte rationell eller naturlig --
          </note>
          <note>
            speciellt inte i våra storstadsområden.
          </note>
          <note>
            Stockholm--Uppsalaregionen och
          </note>
          <note>
            Öresundsregionen har båda förutsättningar att höra till Europas
            tio starkaste K-regioner.
          </note>
          <note>
            Göteborg ligger inte heller illa till.
          </note>
          <note>
            Erfarenheterna i Europa visar att hela nationen gagnas av starka
            ekonomiska kraftcentrum. Det här har också stimulerats av samhällsinsatser
            när det gäller forskning, utbildning, infrastruktur, kulturpolitik
            och fysisk planering, och genom att man har tillåtit en instabil
            miljö för att skapa förutsättningar för kreativitet.
          </note>
          <note>
            Nästa sekel blir regionernas sekel i Europa.
          </note>
          <note>
            Nationalstaternas roll kommer med nödvändighet -- dess värre,
            kanske en del tycker --
          </note>
          <note>
            att tunnas ut. Vi lever i en föränderlig värld, och vi behöver
            förbereda oss för att ta till vara de nya möjligheter som detta
            skapar. Europeisk samverkan på regional nivå kan dessutom ge ny
            styrka och betyda mycket för en snabbare tillväxt, inte bara i
            vårt land utan även i de grannländer runt
          </note>
          <note>
            Östersjön som lider svårt av sin felaktiga utveckling.
          </note>
          <note type="speaker">
            Anf. 61 NILS T SVENSSON (s):
          </note>
          <note>
            Herr talman! I detta inlägg tar jag upp Sveriges samarbete med
            Central- och Östeuropa.
          </note>
          <note>
            Efter andra världskriget förmådde världens ledare samla sig kring
            en vision, bygga nya institutioner och inleda en utveckling som
            givit så många människor ett bättre liv.
          </note>
          <note>
            FN bildade grunden, och andra internationella organ skapades.
            Genom EG-samarbetets utveckling kom forna historiska fiender att
            knyta sina länder närmare varandra. Det var en visionär och handlingskraftig
            generation politiker som byggde den västeuropeiska efterkrigsordningen.
          </note>
          <note>
            Såren efter kriget läktes genom en upplyst politik för tillväxt,
            välfärd och social konsolidering. Det var en civilisatorisk uppgift
            av väldiga format, där gränsen sattes av järnridån.
          </note>
          <note>
            Den ridån är nu riven, och vi står inför en liknande civilisatorisk
            uppgift. Europa är inte längre tudelat, men det är heller inte
            förenat. Såren är inte helade.
          </note>
          <note>
            Vi riskerar i stället att nya murar reses.
          </note>
          <note>
            Tre år efter det att revolutionen svepte fram över
          </note>
          <note>
            Europas östra delar har glädjen över frihetens ljus följts av
            en insikt om omvandlingens svårigheter och en oro för ett misslyckande.
          </note>
          <note>
            Västvärlden -- det gäller även vårt land -- har inte levt upp
            till vad vår tid kräver. Efter det kalla krigets slut får vi nu
            inte förlora freden. Vi socialdemokrater för fram tre saker som
            vi menar måste göras nu.
          </note>
          <note>
            Vi måste för det första stärka de organisationer som kan ge reformarbetet
            trygghet i en bredare gemenskap. Det handlar om ESK, men också
            om andra organisationer som borde ges ett större alleuropeiskt
            ansvar. Det handlar om regionalt samarbete. Det handlar också
            om EG som efter fördjupningen nu mer kraftfullt måste öppna sig
            utåt. Om känslan av utanförskap får fäste, ökar otryggheten.
          </note>
          <note>
            Vi måste för det andra vara beredda till långt större uppoffringar
            som stöd till ett gemensamt Europa.
          </note>
          <note>
            De förenklade chockterapierna som skulle lösa allt är nu avskrivna
            och måste följas av en mer utvecklad ekonomisk politik. Massarbetslöshet,
            maffiavälde och social utslagning får inte prägla det nya. Skall
            det undvikas måste Västeuropa satsa radikalt mer långsiktigt med
            investeringar, öppna marknader och integrerade samhällen på alla
            plan.
          </note>
          <note>
            Vi måste för det tredje göra allt för att stärka den demokratiska
            kulturen. I många av de länder som lämnat kommunismens förtryck
            har ett skede av nationell enighet kring medborgerlig anständighet
            gett vika för en utbredd motvilja mot politik över huvud taget.
            Politiken måste nu finna nya former och ett nytt levande språk
            om en djup demokratisk förankring skall kunna nås.
          </note>
          <note>
            Regeringens Östeuropapolitik har stora brister.
          </note>
          <note>
            Efter snart halva regeringsperioden har den borgerliga regeringen
            inte lyckats presentera ett program för samarbetet med Central-
          </note>
          <note>
            och Östeuropa. Den har inte presenterat någon proposition, skrivelse
            eller annat dokument. Av löftet om 1 miljard kronor per år återstår
            i år 640
          </note>
          <note>
            miljoner kronor för nya insatser. Regeringen har valt en hanteringsordning
            där projektförslag från angelägna svenska samarbetspartner samlas
            på hög. Utan mål och strategi kan man inte på ett rimligt sätt
            göra de svåra prioriteringar som bristen på resurser tvingar fram.
          </note>
          <note>
            Under fjolårets utskottsbehandling av frågan om
          </note>
          <note>
            Östeuropabiståndet blev det uppenbart att regeringens inställning
            var ohållbar. Då gick man motvilligt med på att bygga vidare på
            den myndighetsordning som den socialdemokratiska regeringen grundade.
            Men det var bara ett halvt steg; något långsiktigt mandat gavs
            inte.
          </note>
          <note>
            Man kan naturligtvis göra olika prioriteringar mellan anslagen,
            men utan klara mandat kan myndigheter inte arbeta offensivt. Det
            är riksdagen och regeringen som skall ange riktlinjerna.
          </note>
          <note>
            Myndigheterna skall bära ansvaret för utförandet.
          </note>
          <note>
            I dag råder tydligen oklara ansvarsförhållanden också inom regeringen.
          </note>
          <note>
            Av denna anledning behöver man gå igenom formerna för Östeuropasamarbetet
            och ge det en ny inriktning. Vi ser ju tydligt att volymen inte
            är tillräcklig för uppgifterna och formerna inte tillräckligt
            utvecklade.
          </note>
          <note>
            Vi socialdemokrater tycker att vissa områden bör prioriteras
            i vårt bistånd till Öst- och
          </note>
          <note>
            Centraleuropa. Det handlar om att stärka den demokratiska kulturen,
            utforma ekonomiskt, socialt och miljömässigt hållbara reformprogram,
            främja en regional energiförsörjning, följa upp miljösamarbetet
            i Östersjöregionen med ett särskilt handlingsprogram som inkluderar
            kärnsäkerhet, utveckla livsmedelsproduktion och distribution i
            regionerna och främja framväxande av livskraftiga små företag
            och nyföretagande.
          </note>
          <note>
            BITS tekniska samarbete, som ju handlar om experthjälp, studier
            och utbildning, är den centrala formen för kunskapsutvecklande
            och kapacitetshöjande insatser på i stort sett alla områden. Samarbetet
            måste vara väl tilltaget, och
          </note>
          <note>
            BITS måste få långsiktiga planeringsramar. Vi socialdemokrater
            föreslår att BITS får 50 miljoner kronor mer än regeringen föreslagit.
          </note>
          <note>
            Folkrörelsesamarbetet har utvecklats mycket fort.
          </note>
          <note>
            Kontakter mellan enskilda organisationer är av stor betydelse
            för demokratins framväxt. Samarbetet bör i ännu större utsträckning
            inriktas på att stärka demokratin. Vi tycker att SIDA bör få ytterligare
            pengar för detta viktiga arbete.
          </note>
          <note>
            Svenska institutet har ett mycket värdefullt program för gäststipendier,
            forskningssamarbete och kulturutbyte. I det förslag som regeringen
            nu lagt fram ingår en stor ökning av anslaget till ett kostnadskrävande
            förslag om en handelshögskola i
          </note>
          <note>
            Riga. Vi tycker att man skall ifrågasätta om projektet i sin
            nuvarande form hör hemma hos
          </note>
          <note>
            Svenska institutet.
          </note>
          <note>
            Det är viktigt med ett väl utvecklat näringslivsbistånd. Vi tycker
            att det är bra att regeringen nu har lagt fram förslag om en ram
            på en miljard för exportkrediter. Det kommer att underlätta handelskontakterna
            avsevärt.
          </note>
          <note>
            Propositionen ger emellertid inte någon grund för att bedöma
            hur stor avsättning som måste göras för förlustrisker för eportkreditgarantier
            och det finansiella stödet. Vi tycker därför att det behövs ett
            bättre underlag innan man kan ta ställning till avsättningens
            storlek.
          </note>
          <note>
            Herr talman! Biståndet till Öst- och Centraleuropa är av största
            vikt. Det har sagts av flera i debatten i dag. Vi tycker därför
            att det finns skäl att begära en noggrann redovisning av hur man
            hittills har utnyttjat de biståndsmedel som har avsatts för detta
            samarbete. Vi tycker också att det är viktigt att en ny östpolitik
            formuleras av den nationella kommission för Sveriges internationella
            ansvarstagande som vi socialdemokrater föreslår.
          </note>
          <note type="speaker">
            Anf. 62 GÖRAN LENNMARKER (m):
          </note>
          <note>
            Herr talman! I dag är det Estlands nationaldag. Det är värt att
            uppmärksamma att vi har utrikesdebatt på samma dag som Estland
            har sin självständighetsdag. Under de 75 år som har gått sedan
            den första självständighetsdagen har Estland faktiskt varit ockuperat
            under drygt 51 år. Det är glädjande att esterna nu kan fira sin
            75:e självständighetsdag i självständighet. Det är kanske tidens
            tecken att vi i dag inte observerar det så mycket. Vi tar för
            givet att den frihet som har kommit under de senaste åren existerar,
            och därför är vi i dag inte lika begeistrade som vi kanske skulle
            ha varit för bara några år sedan.
          </note>
          <note>
            Det finns över huvud taget en dysterhet som präglar debatten.
            Det har naturligtvis sin förklaring i de bilder och den nyhetsförmedling
            som vi får från t.ex. Bosnien eller Somalia. Jag tycker dock att
            det finns anledning att ta vara på en del av de underliggande
            mycket positiva trender som finns och de möjligheter som nu växer
            och som inte är små och obetydliga utan tvärtom mycket dominerande.
            Vi bör ändock erinra oss att i dag kan över 400 miljoner människor
            vakna upp på morgonen utan att vara rädda för KGB, Stasi eller
            vad de organ nu hette som övervakade och terroriserade människorna
            i östra Europa. Det är en stor och en enorm vinst att detta har
            uppnåtts.
          </note>
          <note>
            Demokratin växer faktiskt ganska starkt i Centraloch Östeuropa.
            Flera av de nya demokratierna kommer in i Europarådet. Förståelsen
            och respekten för demokratin växer på många håll, även om det
            finns beklagliga undantag.
          </note>
          <note>
            En minst lika stor utveckling, som kanske har kommit litet i
            skymundan, är att det finns länder som har gått från absolut fattigdom
            till relativt välstånd. Denna utveckling har ägt rum på kort tid,
            under en generation. Det är den snabbaste tillväxten i världshistorien.
            Det handlar inte om isolerade öar utan om en mycket bred utveckling.
          </note>
          <note>
            Jag tänker naturligtvis på den marknadsekonomiska revolutionen
            i Stilla Havs-
          </note>
          <note>
            Asien. En tredjedel av mänskligheten bor i detta område, och
            de resultat som har uppnåtts är oerhört imponerande. Vi har aldrig
            sett en snabbare utradering av massfattigdom än i den regionen.
          </note>
          <note>
            Lärdomen från den utvecklingen sprider sig. I
          </note>
          <note>
            Latinamerika tittar man på det här. En hel rad länder har beslutat
            att inrikta sig på samma politik.
          </note>
          <note>
            Även i Afrika finns tendenser till att man ser i den riktningen.
            Flera tidigare talare har tagit upp
          </note>
          <note>
            Sydafrika. Jag tänkte då på att det är viktigt att den demokratiska
            förändring som vi alla hoppas och tror skall komma i Sydafrika
            också åtföljs av den ekonomiska reform som behövs för att Sydafrika
            skall kunna få en snabb utveckling mot välstånd.
          </note>
          <note>
            Det behövs en ekonomisk revolution, lika mycket som i Östeuropa,
            i detta instängda och planekonomiskt styrda land.
          </note>
          <note>
            I Central- och Östeuropa sker en mycket snabb ekonomisk utveckling.
            Den har också till stor del hämtat inspiration från Östasien.
            Man tycker sig naturligtvis stå närmare Östasiens problematik
            än de välmående västländerna, som har utvecklats under mycket
            lång tid. Man har en mycket större otålighet. Man vill åstadkomma
            ett välstånd på väsentligt mycket kortare tid och inte använda
            50--
          </note>
          <note>
            100 år som vi har gjort sedan mitten av 1800-talet.
          </note>
          <note>
            Vi ser också hur det i de länder som har valt en snabb metod
            -- Polen, Tjeckien, Ungern och
          </note>
          <note>
            Estland -- finns tendenser till framgång. Man kan se att tillväxten
            börjar på mycket bred front.
          </note>
          <note>
            Privatiseringen har nu nått en sådan omfattning att det statligt
            dominerade näringslivet är i minoritet, och därmed kan tillväxten
            komma i gång på allvar.
          </note>
          <note>
            Jag blev litet orolig när jag läste den socialdemokratiska Östeuropamotionen.
            I
          </note>
          <note>
            språkbruket kan man där spåra en tendens till att kanske vilja
            nedvärdera den snabba reformvägen.
          </note>
          <note>
            Jag tolkade i alla fall motionen så när jag läste den.
          </note>
          <note>
            Det är mycket förbryllande. Man kan studera de länder i Central-
            och Östeuropa som har valt en annan taktik. Gorbatjov gjorde det
            länge i
          </note>
          <note>
            Sovjetunionen, och det slutade i kaos och med risk för hungersnöd.
            Vi kan se andra tendenser i
          </note>
          <note>
            Slovakien och Ukraina där man inte genomför ekonomiska reformer.
            Nationalismen handlar där mera om att hissa den egna flaggan på
            gårdsplanen i stället för att genomföra ordentliga ekonomiska
            reformer. Man är inte mera framgångsrik. Tvärtom har man betydligt
            större problem, inte minst mycket allvarliga sociala problem.
          </note>
          <note>
            Jag tror att vi kommer att få se mycket snabba övergångar från
            ett socialistiskt system till en marknadsekonomi i många av dessa
            länder. Jag tror att det är den väg som de måste gå. Det kan inte
            vara rimligt att ha långa, utdragna processer, där befolkningen
            utsätts för stora påfrestningar. Så är inte bara fallet under
            övergångsskedet utan så var det under hela tiden med det förra
            systemet. Den här processen måste ha ett relativt snabbt slut.
            För västvärldens del är det -- det är vi alla ense om --
          </note>
          <note>
            viktigt att vi öppnar våra marknader. Det är det i särklass viktigaste
            vi kan göra för att hjälpa dem i reformprocessen.
          </note>
          <note>
            Anf. 63 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Jag anser det angeläget att i denna utrikesdebatt
            få framhålla den roll som
          </note>
          <note>
            Europarådet spelar och kommer att spela i Europa.
          </note>
          <note>
            Europarådet är bland de äldsta och stabilaste institutionerna
            i det europeiska samarbetet.
          </note>
          <note>
            Europarådet var länge länken som förenade det politiska livet
            i Sverige med Europa.
          </note>
          <note>
            Europarådet representerar de finaste traditionerna och idealen
            i västerlandets politiska tradition:
          </note>
          <note>
            demokrati, mänskliga rättigheter och idén om en rättsstat. Jag
            vill emellertid här ta upp två särskilt aktuella frågor, nämligen
            utvidgningen av
          </note>
          <note>
            Europarådet samt dess arbete med minoritetsfrågorna.
          </note>
          <note>
            Under de senaste åren har antalet medlemsländer i
          </note>
          <note>
            Europarådet ökat snabbt. Genom tillskapandet av gäststatus har
            också Europarådet i sitt arbete fått deltagare från nästan hela
            den europeiska familjen.
          </note>
          <note>
            Därtill har ett stort antal länder ansökt om medlemskap, och
            processen inför ett godkännande av flera av dem som medlemmar
            är i full gång.
          </note>
          <note>
            Den svenska parlamentariska delegationen har arbetat mycket intensivt
            för att sprida kunskap om de baltiska ländernas speciella situation
            för att underlätta för dem att snabbt bli medlemmar i
          </note>
          <note>
            Europarådet. Litauen och Estland är de baltiska stater som synes
            stå först i tur för medlemskap, och jag hoppas att detta mycket
            snart blir verkligt.
          </note>
          <note>
            Att så många länder söker medlemsskap i
          </note>
          <note>
            Europarådet hör samman med att medlemskapet ger ett land status
            som fullvärdig demokrati i västeuropeisk mening. Att som demokrati
            få tillträde till samverkan och samarbete i den europeiska familjen
            upplever de nya länderna i
          </note>
          <note>
            Central- och Östeuropa som mycket viktigt.
          </note>
          <note>
            En process är därmed i gång, som förhoppningsvis kan leda till
            att man genom Europarådet kan nå hela Europa -- ett Europa av
            demokratiska stater.
          </note>
          <note>
            Denna process innebär att Europarådet på olika sätt hjälper de
            ansökande länderna att bli demokratier. Detta kan ha en avgörande
            betydelse för att förhindra uppkomsten av ytterligare konflikter
            i vår del av världen.
          </note>
          <note>
            För att få bli medlem ställs krav på att det ansökande landet
            tillser att de villkor som
          </note>
          <note>
            Europarådet ställer på respekt för de mänskliga frioch rättigheterna
            är uppfyllda. Man får dock aldrig ge avkall på kravet att Europarådet
            självt håller fast vid sina villkor för medlemskap. Detta har
            slagits fast vid ett flertal tillfällen. Ambitionen att utvidga
          </note>
          <note>
            Europarådet får aldrig leda till att Europarådet sänker sina
            krav och sin standard.
          </note>
          <note>
            Samtidigt har det slagits fast att Europarådet inte enbart skall
            undersöka de mänskliga fri- och rättigheterna i de länder som
            anhållit om medlemskap, utan också vaka över situationen i medlemsländerna
            och i de länder som har gäststatus.
          </note>
          <note>
            Europarådet är mest känt i sin roll som främjare och bevakare
            av de mänskliga rättigheterna.
          </note>
          <note>
            Mänskliga rättighetskonventionen är hörnstenen i detta arbete.
            Kommissionen och domstolen är viktiga instrument. Just nu pågår
            ansträngningar att effektivisera detta arbete och göra kontrollmekanismen
            starkare. Utvidgningen av
          </note>
          <note>
            Europarådet gör detta särskilt nödvändigt.
          </note>
          <note>
            Utvecklingen i det forna Jugoslavien visar på ett mycket smärtsamt
            sätt på följderna av att det inte finns ett tillräckligt skydd
            för minoriteter och att det saknas ett fastslående av minoriteternas
            rättigheter.
          </note>
          <note>
            Europarådet arbetar just nu intensivt med minoritetsfrågorna.
            Parlamentarikerförsamlingen debatterade och antog med stor majoritet
            i februari ett förslag till tilläggsprotokoll om minoritetsrättigheter
            till MR-konventionen.
          </note>
          <note>
            Minoritetsfrågan är viktig för Europas framtid. Det är tyvärr
            inte endast i det forna Jugoslavien som minoritetskonflikter finns.
            Det är viktigt att protokollet är färdigt att undertecknas av
            stats- och regeringschefer vid Europarådets toppmöte i Wien i
            höst.
          </note>
          <note>
            Herr talman! I tider av osäkerhet och oro är stabila institutioner
            särskilt viktiga. I sin övervakning av de mänskliga rättigheterna
            och i sitt vaktslående om demokratin har Europarådet en stor säkerhetspolitisk
            betydelse. Nya vägar måste dock också sökas. Andra institutioner
            har också ansvar för värn av demokrati och mänskliga rättigheter
          </note>
          <note>
            Det är dock angeläget att varje institution eller organisation
            finner sin egen roll i det europeiska samarbetet och att dubbelarbete
            undviks. Det borde vara dags att fördela rollerna så att var och
            en kan fullgöra sin uppgift med största möjliga effektivitet.
            Europarådets styrka som värn om de mänskliga rättigheterna och
            som måttstock för demokrati ger Europarådet en väl definierad
            roll i framväxten av det nya Europa.
          </note>
          <note type="speaker">
            Anf. 64 LENA KLEVENÅS (s):
          </note>
          <note>
            Herr talman! Miljöfrågorna håller på att bli en allt viktigare
            del av utrikespolitiken. Det är viktigt att de inte glöms bort
            i den utrikespolitiska debatten. I
          </note>
          <note>
            Sveriges riksdag är det jordbruksutskottet som behandlar miljöfrågorna,
            men problemen är stora och gränsöverskridande. Därför tvingas
            vi söka lösningar i de internationella kontakterna med andra länder.
          </note>
          <note>
            Många av de miljökrav som ställs behandlas därför av utrikesutskottet.
            Jag vill därför som företrädare för socialdemokraterna i jordbruksutskottet
            ge uttryck för våra uppfattningar på det internationella miljöarbetets
            område.
          </note>
          <note>
            Enligt vår uppfattning är det framför allt fem stora områden
            som borde stå i centrum för den fortsatta utvecklingen av den
            internationella miljöpolitiken.
          </note>
          <note>
            Det handlar om uppföljningen av den stora FN-
          </note>
          <note>
            konferensen i Rio om miljö och utveckling, miljöbiståndet, brådskan
            att ta fram s.k. gröna nationalräkenskaper, men också om hur miljökrav
            bör genomsyra den fortsatta integrationen i
          </note>
          <note>
            Västeuropa och om möjligheterna till en sanering av Östeuropas
            miljö med tonvikt på Östersjön.
          </note>
          <note>
            FN:s konferens om miljö och utveckling, den s.k.
          </note>
          <note>
            UNCED, kopplade samman miljö- och utvecklingsfrågorna på ett
            nytt och utmanande sätt när man konstaterade att det inte går
            att lösa de globala miljöproblemen om man inte först utrotar fattigdomen.
            Detta lägger ett speciellt ansvar på oss i den rika delen av världen.
          </note>
          <note>
            Vi socialdemokrater föreslår att en nationell kommission inrättas
            för att följa upp UNCED och initiera åtgärder för en anpassning
            till en hållbar utveckling. Vi anser också att UNCED bör följas
            upp med europeiska konferenser. Vi kräver att regeringen aktivt
            följer FN-kommissionens arbete, dvs. den kommission som bildades
            i höstas med namnet UNCSD, United Nations Commission on
          </note>
          <note>
            Sustainable Development. Vi begär också en redovisning av de
            initiativ som den svenska militären tagit för att begränsa miljöproblemen.
          </note>
          <note>
            Och vi väntar ivrigt på propositionen om den biologiska mångfalden
            och beklagar att den inte hinner komma i tid för att ligga till
            grund för det skogspolitiska beslutet.
          </note>
          <note>
            Vi vidhåller uppfattningen att det behövs en svensk kommission
            för att följa upp UNCED.
          </note>
          <note>
            Arbetsuppgifterna är flera, bl.a. frågorna om hållbara konsumtionsmönster,
            omställning av transportsystem, avfallsfrågor, sammankoppling
            av ekonomi och ekologi samt EG-samarbetet.
          </note>
          <note>
            Regeringen har nu beslutat sända ut Agenda 21 på en omfattande
            remiss med en uppmaning till kommuner att göra lokala Agenda 21:or.
            Det är bra, men vi anser ändå att en kommission behövs nu, eftersom
            arbetsuppgifterna är så omfattande.
          </note>
          <note>
            Det finns ingen anledning att vänta på remissbehandlingen av
            Agenda 21. Arbetet kan bedrivas parallellt.
          </note>
          <note>
            Parlamentarikerkonferensen i Brasilia i november uttalade uppfattningen
            att nationella kommittéer borde bildas bl.a. för att ta upp nya
            angelägna frågor när sådana dyker upp. Två eftersatta områden
            är t.ex. framtagandet av gröna nationalräkenskaper och hur miljökraven
            skall integreras med villkoren för världshandeln.
          </note>
          <note>
            Miljöbiståndet är ett annat område där vi tycker att regeringen
            brister i ansvarstagande. UNCED-
          </note>
          <note>
            sekretariatet räknade ut att åtgärdsinsatserna för
          </note>
          <note>
            Agenda 21 skulle kosta 600 miljarder US-dollar per år under perioden
            1993--2000. Av dessa skulle 125
          </note>
          <note>
            miljarder behöva överföras som bistånd till utvecklingsländerna.
          </note>
          <note>
            I budgetpropositionen, bilaga 15, hävdas att miljö och hållbar
            utveckling prioriteras i biståndspolitiken. En närmare granskning
            visar dock att det i stället föreslås kraftiga nedskärningar.
          </note>
          <note>
            När det gäller det bilaterala samarbetet, föreslår regeringen
            en sänkning från 250 miljoner kronor till
          </note>
          <note>
            225 miljoner kronor. Vi socialdemokrater föreslår i vår budget
            att anslaget skall ligga kvar på 250
          </note>
          <note>
            miljoner kronor, alltså 25 miljoner kronor mer. Vi frågar oss
            vad regeringens motiv är för att sänka detta anslag, och vi frågar
            oss också hur man kan hävda att det är fortsatt prioriterat.
          </note>
          <note>
            När det gäller det multilaterala biståndet, det som skulle gå
            bl.a. till GEF, den s.k, globala miljöfaciliteten, anser vi att
            regeringens nedskärning trots reservationen är alldeles för stor,
            från 155 miljoner till endast 45. Vårt förslag är 75
          </note>
          <note>
            miljoner kronor, dvs. 30 miljoner kronor mer än regeringens förslag.
            Den uppbyggnaden av kapital behövs för att kunna svara upp emot
            de behov som kommer att ställas när de internationella organen
            kan börja verka med full kraft efter Rio.
          </note>
          <note>
            Det kanske än en gång kan vara värt att påpeka att
          </note>
          <note>
            Sverige tillhör den rika femtedelen av jordens befolkning som
            gör slut på 4/5 av jordens resurser och att vi inte kan skapa
            en uthållig utveckling bara för oss själva. Det förutsätter faktiskt
            att vi först utrotar fattigdomen på jorden. I det ljuset ter sig
            denna besparing mycket kortsiktig och knappast hållbar ens för
            stunden.
          </note>
          <note>
            När det gäller Västeuropapolitiken är det nödvändigt att driva
            på för att Europa skall bli en föregångare när det gäller att
            ställa om konsumtion, produktion och energiförsörjning i en hållbar
            riktning. Hösten 1989 presenterade EG-
          </note>
          <note>
            kommissionen en studie av miljökonsekvenserna av den inre marknaden.
            Rapporten pekade på att sambandet mellan tillväxt och ökad miljöbelastning
            måste brytas, bl.a. med hjälp av miljöavgifter.
          </note>
          <note>
            Detta berör särskilt transport- och energimarknaderna. Arbetet
            med att utveckla ekonomiska styrmedel pågår för fullt inom EG.
          </note>
          <note>
            Sverige framhålls, eller jag kanske skall säga framhölls, i miljökretsar
            som ett föregångsland. I
          </note>
          <note>
            avvaktan på förändringar inom EG bör inte några ytterligare svenska
            miljörelaterade skatter eller avgifter sänkas.
          </note>
          <note>
            När det gäller Östeuropapolitiken är det nödvändigt att särskilt
            satsa på aktionsprogrammet för att rädda Östersjön. Här behövs
            samordnade multilaterala insatser för att få fram de resurser
            som krävs. Det är också angeläget att stödja miljösamarbetet med
            Polen och de baltiska staterna på energiområdet. Speciell uppmärksamhet
            måste ägnas att förbättra säkerheten för Ignalinaverket i
          </note>
          <note>
            Litauen.
          </note>
          <note>
            Herr talman! Vi uppmanar regeringen till större aktivitet när
            det gäller det livsviktiga arbetet för att lösa de globala miljö-
            och utvecklingsproblemen.
          </note>
          <note type="speaker">
            Anf. 65 LENNART ROHDIN (fp):
          </note>
          <note>
            Herr talman! Kriget i det forna Jugoslavien är en tragedi. Det
            är en fruktansvärd tragedi för de miljoner människor som drabbats,
            så som människor alltid drabbas i krigiska förvecklingar.
          </note>
          <note>
            Men det är också en djup tragedi för hela Europa.
          </note>
          <note>
            Europa verkar paralyserat. Hur skall man annars tolka det faktum
            att protesterna är så lama, att insamlingarna till humanitära
            insatser får så dåligt gensvar?
          </note>
          <note>
            Beror det på den brutalitet som vi ser så många dagliga bevis
            på i form av bestialiska övergrepp på oskyldiga? Trodde vi att
            Europa var förskonat, en gång för alla, från sådant sedan andra
            världskrigets och nazismens framfart?
          </note>
          <note>
            Beror det på det ofattbara våldets raseri, där man månad efter
            månad, som vi kan följa på TV-
          </note>
          <note>
            skärmarna i våra vardagsrum, systematiskt bombar sönder kulturstäder
            som Dubrovnik och Sarajevo?
          </note>
          <note>
            Mitt i vårt Europa, riktat mot kärnan i vårt gemensamma europeiska
            kulturarv.
          </note>
          <note>
            Samtal med internationella hjälparbetare i
          </note>
          <note>
            Jugoslavien förstärker bilden av den förlamande chock som händelserna
            på Balkan skapat.
          </note>
          <note>
            Visst vet vi att krig skapat flyktingar. Men det här är ett krig
            där varje våldshandling, varje attack har som syfte att jaga i
            väg människor, så att de aldrig återvänder till sina hem.
          </note>
          <note>
            Bakom fasaderna av förhandlande ledare i Genève pågår en hänsynslös
            och systematisk folkfördrivning, som inte bara är den tragiska
            följden av våldshandlingarna, utan just syftet.
          </note>
          <note>
            Jag är inte ute efter att hitta en part på vars sida vi skall
            ställa oss. Media talar om serber, kroater och muslimer. Det finns
            serbiska, kroatiska och muslimska stridande parter. De har alla
            ett mycket stort ansvar för det som skett och nu sker. De serbiska
            ledarna i Belgrad har ett särskilt stort ansvar för den upptrappning
            av motsättningarna som exploderade sommaren 1991.
          </note>
          <note>
            Men det finns också serbiska, kroatiska och muslimska människor.
            Trots ett par års terror, som haft till syfte att tvinga allt
            fler människor in i hatets och våldets spiral, finns det fortfarande
            hundratusentals människor i det forna Jugoslavien som inte annat
            önskar än att få fortsätta leva tillsammans med sina grannar oavsett
            om de är serber, kroater eller muslimer.
          </note>
          <note>
            Ännu i höstas kunde fredsoppositionen i Belgrad samla tiotusentals
            serber som säger nej till de extrema serbiska nationalisternas
            terror.
          </note>
          <note>
            Fortfarande kämpar många serbiska Sarajevobor tillsammans med
            muslimer för att försvara sin multikulturella hemstad mot den
            serbiska milisens terrorattacker.
          </note>
          <note>
            Många av de muslimer som flyr den etniska rensningen runt om
            i Bosnien gör det också för att de vet att om de stannat kvar
            skulle de tvingas delta i kampen och vända geväret mot sina serbiska
            eller kroatiska grannar.
          </note>
          <note>
            Det är inte för att ta ställning för eller emot den ena eller
            den andra stridande parten som det krävs ett kraftfullt agerande
            från världen och särskilt
          </note>
          <note>
            Europa. Det är vårt gemensamma ansvar gentemot de hundratusentals
            enskilda människor i det forna
          </note>
          <note>
            Jugoslavien som inte vill delta i hatet och terrorn.
          </note>
          <note>
            De som, liksom vi, vill leva i fred, demokrati och med respekt
            för grundläggande fri- och rättigheter.
          </note>
          <note>
            Herr talman! Vi väjer alla inför tanken på ett direkt militärt
            ingripande. Det skulle kräva en enorm insats av militär trupp.
            Det skulle säkerligen binda dessa trupper för lång tid. Kostnaderna
            kan förväntas bli gigantiska.
          </note>
          <note>
            Men den verkliga fredsviljan hos de stridande parterna förefaller
            obefintlig. Risken är därför stor att fortsatta strider kan sprida
            konflikten, dra in fler aktörer på Balkan.
          </note>
          <note>
            Vem vågar i dag längre hävda att ett tredje
          </note>
          <note>
            Balkankrig är omöjligt? Och då, det vet vi från
          </note>
          <note>
            1900-talshistorien, dras Europa in för lång tid och under enorma
            kostnader.
          </note>
          <note>
            Men kanske än allvarligare är, att omvärldens tvekan och undanglidande
            inför det som sker i det forna Jugoslavien också är en förödande
            signal till alla nationalistiska och separatistiska krafter i
            det övriga Östeuropa och det forna Sovjetunionen, en signal som
            kan mana till efterföljd. De som sätter sig över internationella
            regler tillåts uppnå sina syften bara de är tillräckligt hänsynslösa.
          </note>
          <note>
            Minnet av historien är en av de bidragande faktorerna till den
            hatets spiral vi ser i det forna
          </note>
          <note>
            Jugoslavien. Det ligger latent också i andra nya, fria stater
            i det forna kommunistblocket. För människor i dessa stater är
            München 1938 också ett minne som lever. Då vek det fria, demokratiska
          </note>
          <note>
            Europa undan för ett hänsynslöst våld. Det ledde till ett halvsekellångt
            förtryck, som folken i dessa stater lyckades kasta av sig först
            för ett par år sedan.
          </note>
          <note>
            När EG och ESK nu ställts inför den första allvarliga utmaningen
            efter frihetsrevolutionen hösten 1989, då viker vi undan. Kriget
            har redan pågått i mer än ett och ett halvt år. De fredsförslag
            som nu diskuteras kan kanske leda till att våldshandlingarna upphör
            -- åtminstone för viss tid.
          </note>
          <note>
            Men de bygger på att de mest hänsynslösa och brutala krafterna,
            i stor utsträckning, har uppnått sina mål.
          </note>
          <note>
            Herr talman! I det nya, fria Europa är hoten stora mot och inom
            många folk och stater. Omvärldens och Europas förmåga att hantera
            det som nu sker i det forna Jugoslavien ger signaler. Det är dessa
            signaler jag fruktar allra mest.
          </note>
          <note type="speaker">
            Anf. 66 BENGT HURTIG (v):
          </note>
          <note>
            Herr talman! Det är naturligt att vi behandlar tragedin i Jugoslavien
            och Europas problem i en sådan här debatt. Men det finns också
            en risk för att stora problem i tredje världen trängs ut från
            vårt medvetande och att vi på det sättet bereder vägen för tragedier
            på andra håll i världen.
          </note>
          <note>
            Pol Pot och hans röda khmerer i Kampuchea passade de västerländska
            stormakterna bra så länge det kalla kriget varade. Då ville de
            isolera det
          </note>
          <note>
            Sovjetstödda Vietnam. Vissa riktigt ordentligt blodbesudlade
            kommunister tycks också passa väst bra när det verkligen behövs.
          </note>
          <note>
            Trots att det kalla kriget är slut fortsätter i praktiken Förenta
            nationerna i dag att ge en legitimitet åt de röda khmererna i
            Kambodja, som tillhör förövarna av ett folkmord. Pol Pots överbefälhavare
            sitter nu i det högsta nationella rådet i Kambodja, under FN:s
            beskydd. Han var också chef för ett av tortyrcentrumen i Kampuchea.
          </note>
          <note>
            Hur kan detta ske? Vilket spel är det som försiggår i säkerhetsrådet
            och som gör detta möjligt?
          </note>
          <note>
            De röda khmererna tillåts nu sabotera FN:s fredsinsats. De attackerar
            byar, mördar människor och erövrar mark. De kontrollerar nu fyra
            till fem gånger mer av landet än de gjorde innan FN-
          </note>
          <note>
            styrkan om 20 000 man kom dit. Deras avsikt är helt klar: makten
            skall erövras i Kambodja.
          </note>
          <note>
            De röda khmererna smädar dagligen Förenta nationerna i sin radio.
            De påstår att FN konspirerar med Vietnam. FN-folk beskjuts och
            tillfångatas, men FN får inte besvara elden. De tar upp höga avgifter
            för brytningen av ädelstenar i det område som de kontrollerar,
            och de gör timmeraffärer för att finansiera sin verksamhet. Inte
            mindre än ca
          </note>
          <note>
            1 000 thailändare har dragits till deras område för att söka
            sin lycka där.
          </note>
          <note>
            FN:s säkerhetsråd antog den 30 november förra året en resolution
            om handelssanktioner mot de röda khmerernas område. Men hur skall
            dessa sanktioner kunna upprätthållas? Det kan enbart ske om Thailand
            samarbetar med FN. Men
          </note>
          <note>
            Thailand har sagt ifrån att inga FN-soldater kommer att tillåtas
            att arbeta på den thailändska sidan.
          </note>
          <note>
            Redan före säkerhetsrådets beslut har thailändska officerare
            också sagt att de inte kan bevaka den långa gränsen. Det måste
            bli en effektiv bevakning av gränsen mellan Thailand och Kambodja
            för att stoppa den pågående och snabbt växande banditverksamheten.
          </note>
          <note>
            ''Demokratiska Kampuchea'' säger att det inte har någon skyldighet
            att följa fredsplanen, eftersom alla vietnamesiska trupper inte
            har lämnat landet.
          </note>
          <note>
            FN kan inte hitta några vietnamesiska trupper, men de röda khmererna
            håller fast vid att de 2 miljoner vietnameser som ingår som en
            minoritet i
          </note>
          <note>
            Kambodja skall betraktas som vietnamesiska soldater.
          </note>
          <note>
            Man räknar alla med vietnamesisk bakgrund som vietnamesiska soldater,
            och man anklagar Förenta nationerna för att ge dem rösträtt. Det
            här torde betyda att man i förhand underkänner de demokratiska
            val som planeras i Kambodja.
          </note>
          <note>
            Valet måste enligt min mening genomföras. Det måste ske i tid,
            så att det blir andra företrädare än de röda khmererna vid den
            världskonferens som skall hållas om mänskliga rättigheter. Annars
            är det möjligt att de röda khmererna kommer att företräda Kambodja
            vid konferensen om de mänskliga rättigheterna. Hur skulle det
            kännas för en svensk utrikesrepresentant att sitta vid samma bord
            som de?
          </note>
          <note>
            Herr talman! Det internationella samfundet måste ta hotet från
            Pol Pot och de röda khmererna på allvar. Om de inte stoppas i
            tid kommer en stor tragedi, ett folkmord, att återupprepas i
          </note>
          <note>
            Kambodja. Det kan också leda till ett nytt krig i
          </note>
          <note>
            Indokina. Röda khmer-soldater har redan utfört räder i Vietnam,
            dödat bybor och tagit fångar.
          </note>
          <note>
            Vi kan på goda grunder anta att en etnisk rensning av Kambodja
            från alla med vietnamesisk bagrund kan bli följden av en konflikt
            i detta arma land.
          </note>
          <note>
            Borde inte Förenta nationerna kunna ta itu med röda khmererna
            och Pol Pot, på samma sätt som man på ett förtjänstfullt sätt
            försöker ta itu med dem som utför de etniska utrensningarna i
            det f.d.
          </note>
          <note>
            Jugoslavien?
          </note>
          <note>
            Den utrikespolitiska debatten var härmed avslutad.
          </note>
          <note>
            Meddelande om samlad votering
          </note>
          <note>
            Tredje vice talmannen meddelade att konstitutionsutskottets betänkande
            KU15, lagutskottets betänkanden LU23, LU26 och LU28, socialförsäkringsutskottets
            betänkanden SfU10 och
          </note>
          <note>
            SfU11, näringsutskottets betänkande NU18 samt arbetsmarknadsutskottets
            betänkande AU6 skulle avgöras i ett sammanhang efter avslutad
            debatt.
          </note>
          <note>
            4 § Privat lokalradio m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU15 Privat lokalradio m.m. (prop.
          </note>
          <note>
            1992/93:70).
          </note>
          <note type="speaker">
            Anf. 67 ELVY SÖDERSTRÖM (s):
          </note>
          <note>
            Herr talman! En gemensam strävan har länge varit att lösa vissa
            för vår demokrati viktiga frågor i bred enighet. Yttrandefrihetsgrundlagen
            och beslutet om den reklamfinansierade marksända TV-
          </note>
          <note>
            kanalen är exempel på detta. Det är därför förvånande och oroande
            att regeringen inte har gjort några allvarliga försök att nå en
            bred enighet kring lokalradiofrågan.
          </note>
          <note>
            När det gäller den reklamfinansierade marksända
          </note>
          <note>
            TV-kanalen lade, sommaren 1991, de då i riksdagen representerade
            partierna i stor sämja fram ett förslag om vilka regler som skulle
            gälla för den fristående reklamfinansierade markbundna
          </note>
          <note>
            TV-kanalen. Röster, bl.a. från Folkpartiet, höjdes för att det
            var dags att bereda och, underförstått, nå konsensus om den reklamfinansierade
            kommersiella radions villkor.
          </note>
          <note>
            Ett val stod för dörren. Valarbete förestod för alla inblandade,
            och radiofrågan sköts upp till efter valet. Landet fick en borgerlig
            regering med en folkpartistisk kulturminister, som deklarerade
            offentligt att hennes specialintresse var mediefrågor. Hösten
            gick utan att något hände.
          </note>
          <note>
            Fram på vårkanten, i mars närmare bestämt, efterlyste Socialdemokraterna
            i en interpellation i riksdagen en radioberedning. Våren och en
            stor del av sommaren förflöt.
          </note>
          <note>
            I augusti sammankallades en beredning som arbetade under tidspress,
            för att inte säga under tidsnöd. Mycket riktigt hann ingen överenskommelse
            mogna fram. Den proposition som under hösten lades fram för riksdagen
            var också den ett hastverk, full av motsägelser och ologiska resonemang
            -- en proposition som vi socialdemokrater stämplar som otjänlig
            som grund för ett riksdagsbeslut.
          </note>
          <note>
            Kulturutskottet fick propositionen för yttrande. En majoritet
            bestående av borgerligheten -- där räknar jag in Ny demokrati
            -- gjorde i december om propositionen på många vitala punkter.
          </note>
          <note>
            Nu var det riktigt bråttom. Den nya lagstiftningen skulle helst
            träda i kraft den 1 januari. De flesta ändringsförslagen hade
            bäring på vår yttrandefrihetslagstiftning. Det ankommer på konstitutionsutskottet
            att vårda sig om grundlagarna och att ha hand om radiolagstiftningen.
            Utskottets kansli fick i all hast utarbeta förslag till de lagtextändringar
            som föranleddes av kulturutskottets yttrande.
          </note>
          <note>
            Socialdemokraterna, främst med instämmande från Centern, drev
            igenom ett beslut att skicka lagändringarna till Lagrådet för
            yttrande. Därefter skulle radiofrågan i sedvanlig ordning sakbehandlas.
            Så mycket till sakbehandling blev det nu inte. Den hastigt hopkomna
            kompromissen på den borgerliga kanten skulle inte tåla så mycket
            sakdiskussion förrän en del svagheter skulle bli alltför uppenbara.
            Kompromissförslaget att medge rätt att överklaga alla vitesförelägganden
            är ett paradexempel på detta.
          </note>
          <note>
            Den socialdemokratiska utgångspunkten har varit att kommersiell
            radio skall finnas. Det har talats om att vi socialdemokrater
            vill förhala frågans lösning.
          </note>
          <note>
            Men detta är ingalunda sant. Vi har velat ha den grundligt beredd
            och helst att man skulle ha uppnått konsensus mellan riksdagspartierna
            i denna fråga. Reklamradio utgör ingalunda något hot mot Sveriges
            Radios högtstående kvalitet på verksamheten -- om den inte inkräktar
            frekvensmässigt på Sveriges Radios verksamhet så att hörbarheten
            försämras och införandet av den digitala tekniken försvåras.
          </note>
          <note>
            Herr talman! Dagspressens annonsintäkter, som i vissa fall kan
            göra andrahandstidningarnas situation mer prekär, berörs inte
            alls. Vi har krävt att dagspressens situation mer ingående skall
            analyseras. Vi anser också att propositionen inte skulle ha avfärdat
            andra och kompletterande möjligheter att fördela sändningstillstånden
            så lättvindigt som kulturministern nu gör. Även om regeringen
            stannat för det rena auktionsförfarandet, dvs. att pengar skall
            vara det enda utslagsgivande, visste man på förhand att detta
            skulle stöta på absolut motstånd från
          </note>
          <note>
            Socialdemokraterna och Vänsterpartiet.
          </note>
          <note>
            Yttrandefriheten skall enligt vår mening inte kunna vara till
            salu.
          </note>
          <note>
            En annan fråga som behandlas i propositionen, och som har fått
            en helt otillfredsställande lösning, är den om åsiktsreklamen
            och reklamen som riktar sig till barn.
          </note>
          <note>
            I riksdagen har Folkpartiet varit varm förespråkare för att konsekvensanalyser
            skall finnas med i regeringsförslagen. När kulturministern var
            ledamot i konstitutionsutskottet drev hon energiskt denna fråga.
            Var finns konsekvensanalysen i hennes proposition som vi behandlar
            i dag?
          </note>
          <note>
            Herr talman! Jag förväntar mig inga märkvärdigheter från den
            kommersiella radion. Jag förväntar mig ingen valfrihetsrevolution,
            som dess mest hängivna anhängare gärna gör gällande.
          </note>
          <note>
            Lokal information av ganska trivial karaktär varvad med musik
            av än mer utslätad art kommer att bli det vanliga. Det blir intressant
            att se om organisationslivet, politiska partier och arbetslivsorganisationer
            förmår profilera sig i mediebruset.
          </note>
          <note>
            Fru talman! Märkliga och felaktiga rykten har cirkulerat att
            vi socialdemokrater har velat begagna oss av den s.k. uppskovsparagrafen
            för att fördröja lagen. Det är felaktiga rykten. Vi socialdemokrater
            tar avstånd från att använda uppskovsinstitutet för sådana syften.
            Vi har tvärtom medverkat till att utskottet höll sammanträden
            om detta ärende redan den 20 januari och den 9 februari.
          </note>
          <note>
            Vi socialdemokrater är medvetna om att det råder ett tillstånd
            där nuvarande lag åsidosätts och att många privatradiostationer
            tjuvstartat sina reklamsändningar och att man hoppas på att undgå
            rättslig påföljd för detta. Men vi anser -- och detta är ett krav
            -- att riksdagen skall föreläggas genomarbetade förslag att utgå
            från. Det är inte en uppgift för riksdagens ledamöter, de flesta
            utanför konstitutionsutskottet, att snabbt snickra ihop ett genomgripande
            omgjort förslag, så genomgripande omgjort att det kan betraktas
            som nytt. Som jag tidigare har nämnt fick konstitutionsutskottets
            kansli i all hast försöka bringa reda i förslaget.
          </note>
          <note>
            Konstitutionsutskottet -- och här talar jag för
          </note>
          <note>
            Socialdemokraterna och Vänsterpartiet -- tycker att detta är
            ovärdiga former att arbeta under. Vi anser därför att propositionen
            skall avslås. Vi menar att regeringen bör tillsätta en parlamentarisk
            utredning, med uppgift att skyndsamt lägga fram ett nytt förslag.
          </note>
          <note>
            Fru talman! Jag yrkar bifall till den socialdemokratiska reservation
            som fogats till detta betänkande.
          </note>
          <note type="speaker">
            Anf. 68 ELISABETH PERSSON (v):
          </note>
          <note>
            Fru talman! I propositionen föreslås att privata reklamfinansierade
            ljudradiosändningar tillåts fr.o.m. årsskiftet. Det är meningen
            att självständiga, lokalt förankrade radiostationer skall främjas.
          </note>
          <note>
            Varje sändningstillstånd skall innebära rätt att bedriva sändningar
            inom ett särskilt sändningsområde. Antalet sändningstillstånd
            skall anpassas till efterfrågan på sändningsmöjligheter.
          </note>
          <note>
            Det sägs dessutom att sändningstillstånden skall begränsas så
            till vida att den som redan har ett tillstånd att sända lokalradio
            inte skall kunna få ännu ett tillstånd. Tillståndstiden skall
            vara åtta år.
          </note>
          <note>
            Om det skulle finnas flera behöriga sökande till ett ledigförklarat
            sändningsområde skall man hålla auktion på sändningstillståndet.
            I förslaget sägs det också att program som har framställts särskilt
            för den egna verksamheten skall sändas under minst en tredjedel
            av sändningstiden per dygn.
          </note>
          <note>
            Det här, fru talman, kan kanske tyckas acceptabelt av den som
            läser förslaget och som är tämligen oinitierad när det gäller
            hur marknaden ser ut på det här området. Men det förutsätter dels
            att man inte funderar över vad som inte står i lagförslaget, dels
            att man inte bryr som om hur verkligheten på etermediaområdet
            nu ser ut, innan lagen träder i kraft. Vi i Vänsterpartiet anser
            att det här förslaget är fullkomligt oacceptabelt.
          </note>
          <note>
            Under arbetet med den privata lokalradion, vill jag påstå i alla
            fall, har hänsyn tagits endast till de intressenter som redan
            finns på det privata mediaområdet. De eventuella lyssnarna, har
            inte kunnat påverka förslaget. Lyssnarna är naturligtvis inte
            någon enhetlig grupp. Men de som har deltagit i debatten kring
            lokalradion, och som exempelvis har varnat för reklam som riktas
            ensidigt till barn, de som har velat värna om den lokala förankringen
            och produktionen, de som har oroat sig över mediakoncentrationen
            över huvud taget, de som har velat värna om en privatradio som
            inte enbart sänder skvalmusik, osv. har inte haft någonting att
            sätta emot. Det skulle i stället till varje pris
          </note>
          <note>
            ''klämmas fram'' ett tillstånd för privata reklamfinansierade
            radiosändningar.
          </note>
          <note>
            Vi i Vänsterpartiet menar att det föreliggande förslaget har
            så stora brister att det inte ens går att lappa vidare på. Förslaget
            måste omarbetas från grunden.
          </note>
          <note>
            Låt oss bara ta frågorna om ägandet, självständigheten och den
            lokala förankringen, som ju skall vara en huvudprincip för privat
            lokalradio.
          </note>
          <note>
            Det är begrepp som ständigt lyfts fram, och som man försöker
            hålla levande.
          </note>
          <note>
            Tidningar skall ju inte kunna äga privat lokalradio.
          </note>
          <note>
            Men det finns ju tidningar som redan i dag sänder genom bolag,
            dvs. har skaffat sig sändningstillstånd. Det sker visserligen
            under närradions täckmantel, men vem tror, fru talman, att det
            här kommer att upphöra i och med den nya lagen om privat lokalradio?
            Vänsterpartiet tror inte det.
          </note>
          <note>
            Hur skall man kunna bedöma om de programpaket som produceras
            på ett håll, som distribueras ut till olika sändare, och som sänds
            av flera stationer samtidigt är lokalproduktion eller nätverksbildning?
            Det vet vi inte, och det finns ingenting i lagförslaget som säger
            huruvida det skall bejakas eller motarbetas.
          </note>
          <note>
            Vad kommer att hända med alla dem som i dag sänder privatradio
            i närradions namn? Kommer de att fortsätta med att strunta i att
            skaffa eget sändningstillstånd? Det finns ingenting i det här
            förslaget som säger att sådana sändningar effektivt kommer att
            motverkas. Det finns inte heller någonting som säger att nätverksbildning
            kommer att motverkas.
          </note>
          <note>
            Det är nog så att vi politiker, och riksdagen, egentligen är
            grundlurade från början till slut när det gäller det här förslaget.
            Jag tror inte att meningen har varit att den privata radion skall
            vara lokalt förankrad, att nätverksbildningar skulle kunna förhindras
            och att en stor del av programproduktionen skulle vara framställd
            av resp. lokalt förankrad station.
          </note>
          <note>
            Det har nog inte heller varit meningen att närradions grundläggande
            idé att vara en föreningsdriven icke-kommersiell radio skulle
            bevaras även i framtiden. Självfallet har meningen aldrig heller
            varit att förhindra åsiktsreklam och att skapa effektiva sanktionsmöjligheter
            för organiserad rasism och annan främlingsfientlig verksamhet,
            vilket inte heller har påståtts i förslaget. Meningen har inte
            heller varit att begränsa reklam som riktar sig till exempelvis
            barn.
          </note>
          <note>
            Fru talman! Om regeringen hade insett att detta förslag inte
            var helt lyckat hade regeringen faktiskt kunnat gå en medelväg.
            Man skulle ha kunnat föra resonemanget: det är bättre att få en
            lag om tillstånd med en extremt kort tillståndstid än att vara
            utan lag på det här området. Man skulle då efter exempelvis två
            år kunna göra en utvärdering och komma åter med ett bättre förslag.
          </note>
          <note>
            Men så är det inte, tvärtom. Under resans gång har tillståndstiden
            hela tiden förlängts. I liggande förslag är en åttaårig tillståndstid
            föreslagen. Det är, som jag ser det, helt absurt att låsa fast
            sig för en åttaårsperiod, som det här förslaget innebär -- med
            alla dess brister. Det är, som man i södra Sverige brukar säga,
            sannerligen hialöst med en så lång tillståndstid.
          </note>
          <note>
            Fru talman! Vänsterpartiet yrkar bifall till den socialdemokratiska
            reservationen. I våra meningsyttringar har vi markerat att vi
            ställer oss bakom den.
          </note>
          <note>
            Slutligen, fru talman, är det väl inte så vanligt att man i denna
            talarstol talar om känslor. Men jag undrar hur man känner sig
            i Centerpartiet i dag.
          </note>
          <note>
            Centerpartiet vill ju framhålla vikten av den lokala förankringen
            för privatradion. Radioprogrammen skulle ju vara lokalt producerade,
            osv. Hur känner ni i Centerpartiet er i dag, ni som inser vart
            förslaget bär hän? Mår ni särskilt väl? Jag undrar också hur ni,
            som inte inser vad förslaget kommer att innebära, utan som tror
            att förslaget är bra, kommer att känna er om några månader eller
            om några år när ni ser konsekvenserna. Men det kanske jag inte
            kan få något svar på i dag. Vi får vänta och se.
          </note>
          <note type="speaker">
            Anf. 69 YLVA ANNERSTEDT (fp):
          </note>
          <note>
            Fru talman! De senaste 20 åren har vi upplevt en revolution på
            radio- och TV-området.
          </note>
          <note>
            I slutet av 1970-talet infördes närradion av den borgerliga regeringen.
            Det var första gången som monopolet för radio och TV naggades
            i kanten. Vi har fått satellitsända TV-program som har gjort det
            möjligt för oss att få information och upplysning från hela världen.
            Vi har upplevt kabel-TV:s utbyggnad i Sverige, och vi har en enorm
            rikedom i vårt mediautbud. De rikliga TV-
          </note>
          <note>
            satellitprogrammen har bidragit till att avdramatisera reklamfrågan
            i Sverige, och 1991
          </note>
          <note>
            kom då den svenska reklamfinansierade, marksända TV-kanalen.
          </note>
          <note>
            I dag tar vi ytterligare ett steg mot friheten i etern med beslutet
            om en privat lokalradio med reklamfinansiering. Det är ett viktigt
            steg för att stärka yttrandefriheten i Sverige. Förslagen innebär
            att den grundlagsstadgade yttrandefriheten förverkligas inom ytterligare
            ett viktigt område och att ytterligare ett monopol upphävs.
          </note>
          <note>
            Ett lagförslag på radioområdet innehåller en mängd paragrafer
            som med nödvändighet måste bli mycket tekniska. Jag tänker inte
            här gå in på dem utan i stället ta upp ett par frågor som jag
            tycker är väsentliga.
          </note>
          <note>
            Som alltid när det gäller yttrandefriheten måste man vara oerhört
            varsam med att införa regler som begränsar. Men i några fall har
            den totala yttrandefriheten ändå fått ge vika för att garantera
            mångfald och skydd mot övergrepp som hotar religionsfrihet och
            folkgruppers integritet. Den bärande principen bakom förslaget
            är att öka antalet röster i etern och att öka mångfalden i mediekulturen.
          </note>
          <note>
            Vissa begränsningar föreslås, som jag sade, för aktörernas handlingsfrihet,
            främst därför att de alla utnyttjar en tills vidare begränsad
            resurs --
          </note>
          <note>
            sändningsfrekvenserna. Det finns också bestämmelser som syftar
            till att motverka att radion domineras av ett fåtal kedjeföretag.
            Det har också visat sig nödvändigt att ha kraftiga sanktioner
            för den som missbrukar yttrandefriheten i närradion till rasistisk
            propaganda och annan främlingsfientlighet. Vid allvarliga brott
            skall tillstånden kunna återkallas i upp till fem år. Det är på
            förekommen anledning som man i propositionen har lagt mycket stor
            vikt vid den här frågan.
          </note>
          <note>
            När det gäller regler för reklam och sponsring har vi i konstitutionsutskottet
            funnit att de synpunkter som kulturutskottet har framfört när
            det gäller reglering av reklamtiden är välavvägda. Man kan nog
            säga att frågan reglerar sig själv. Blir reklaminslagen för långa
            stänger folk av radion, och det vill ingen sändare riskera. Det
            räcker således med en paragraf som begränsar reklamtiden per timme.
          </note>
          <note>
            På flera ställen i propositionen framhålls att det måste finnas
            flexibilitet i systemet, eftersom flera komponenter i verksamheten
            inte är givna för all framtid. Det gäller t.ex. tillgång på frekvenser
            och sändningsområdenas omfattning. Vad som i dag är ett naturligt
            lokalt intresseområde kan ha en annan omfattning om fem eller
            tio år, och det är viktigt att man inte genom administrativa beslut
            fastlägger sådana saker en gång för alla. Det måste finnas en
            viss flexibilitet för diskussioner.
          </note>
          <note>
            Så några kommentarer till den socialdemokratiska reservationen.
            En lång rad områden kritiseras i reservationen. Egentligen tycker
            jag inte att det är så mycket att förundra sig över.
          </note>
          <note>
            Socialdemokraterna har alltid varit motståndare till en fri radio
            och en fri TV. Det är därför som Sverige har varit avskärmat från
            opinionsbildning ända tills tekniken tvingade socialdemokraterna
            att tänka om. Då ägnas deras kraft åt att lagstiftningsvägen konstruera
            så många begränsningar som möjligt för det som de tekniskt inte
            kan hindra. Reservationen är ett uttryck för detta, och jag yrkar
            avslag på den.
          </note>
          <note>
            Man kan bara beklaga att socialdemokraterna inte har någon framtidsinriktad
            politik på området.
          </note>
          <note>
            Deras aktivitet begränsas till att ropa på mer reglering och
            att yrka avslag på propositionen.
          </note>
          <note>
            Vänsterpartiets inlägg i frågan var förutsebart, tycker jag.
            Kommunister har aldrig någonsin stått på barrikaderna för att
            skydda det fria ordet.
          </note>
          <note>
            Fru talman! Jag yrkar bifall till konstitutionsutskottets hemställan
            och avslag på reservationen.
          </note>
          <note type="speaker">
            Anf. 70 ELVY SÖDERSTRÖM (s) replik:
          </note>
          <note>
            Fru talman! Jag vill ställa en fråga till Ylva
          </note>
          <note>
            Annerstedt: Delar Ylva Annerstedt den uppfattning som jag gav
            uttryck för i mitt inledningsanförande när jag strök under att
            vi i så viktiga frågor som när det gäller yttrandefriheten och
            radiolagstiftningen skall arbeta för att nå konsensus? Folkpartiet
            har nämligen tidigare givit uttryck för den åsikten. Men jag menar
            att behandlingen av den här propositionen har visat att det inte
            låg någonting bakom de orden.
          </note>
          <note>
            Ylva Annerstedts påstående att vi socialdemokrater har velat
            förhala frågan och inte har velat ha till stånd en lagstiftning
            som gör det möjligt med kommersiell radio är helt felaktigt.
          </note>
          <note>
            Vad vi socialdemokrater vill i den här frågan har med all önskvärd
            tydlighet framgått i beredningen -- den beredning som tyvärr inte
            fick möjlighet att arbeta under de förhållanden som en så viktig
            beredning borde arbeta under. Det framgår också av den motion
            som vi har väckt under den allmänna motionstiden. Det bör därför
            vara känt att vi också arbetar för en lagstiftning som gör det
            möjligt med en reklamfinansierad radio.
          </note>
          <note>
            Det är inte alls på det sätt som Ylva Annerstedt säger.
          </note>
          <note>
            Jag vill också fråga Ylva Annerstedt: Anser Ylva
          </note>
          <note>
            Annerstedt att de arbetsförhållanden som vi i konstitutionsutskottet
            har arbetat under med anledning av den proposition vi har fått
            från regeringen är riktiga och bra förhållanden, värdiga
          </note>
          <note>
            Sveriges riksdag?
          </note>
          <note type="speaker">
            Anf. 71 YLVA ANNERSTEDT (fp) replik:
          </note>
          <note>
            Fru talman! Elvy Söderström frågade mig om jag ansåg att det
            var av vikt att nå konsensus i det här arbetet. Jag tycker att
            det hade varit av värde om socialdemokraterna hade visat ett mer
            konstruktivt sinnelag när det gällde att komma fram till en fri
            radio. Men reservationen och agerandet innan man kom fram till
            ett förslag visar att den viljan inte har funnits hos socialdemokraterna.
          </note>
          <note>
            Om socialdemokraterna verkligen vore för en fri radio hade vi
            haft det redan för 15--20 år sedan.
          </note>
          <note>
            Tvärtom har socialdemokraterna skjutits framåt av teknikens utveckling
            och av det faktum att svenskar inte längre finner sig i att vara
            kringskurna av sådana regleringar som i åratal har funnits för
            den svenska radion.
          </note>
          <note>
            Det finns alltså i dag en helt annan inställning hos svenska
            folket till fria etermedier, och det här förslaget är ett uttryck
            för detta.
          </note>
          <note>
            Det är ju ingen hemlighet att Socialdemokraterna och de borgerliga
            partierna har olika uppfattningar i den här frågan. Det gick tyvärr
            inte att gemensamt komma fram till ett förslag som tillgodosåg
            den frihet som vi anser skall finnas i etern. Jag kan bara beklaga
            att Socialdemokraterna inte ville vara med.
          </note>
          <note type="speaker">
            Anf. 72 ELVY SÖDERSTRÖM (s) replik:
          </note>
          <note>
            Fru talman! Ylva Annerstedt säger att det tyvärr inte gick att
            komma överens, att nå konsensus. Men eftersom beredningen hade
            tre till fyra sammanträden vill jag påstå att något allvarligt
            försök för att nå konsensus i denna för oss viktiga fråga aldrig
            gjordes.
          </note>
          <note>
            Ylva Annerstedt undrar varför
          </note>
          <note>
            Socialdemokraterna inte har gjort något tidigare.
          </note>
          <note>
            Hon nämnde att vi hade möjlighet att agera för femton till tjugo
            år sedan. Då vill jag påminna om att det var en borgerlig regering
            under åren 1976--
          </note>
          <note>
            1982. Varför gjordes ingenting då?
          </note>
          <note>
            Jag har inte av Ylva Annerstedt fått något svar på frågan om
            hon anser att detta är ett bra arbetsätt för konstitutionsutskottet
            i Sveriges riksdag. Vi socialdemokrater anser att det inte är
            det. Vi anser att vi av regeringen skall få väl genomarbetade
            förslag att ta ställning till och arbeta utifrån.
          </note>
          <note>
            Jag vill nog påstå att det inte ens inom och bland de borgerliga
            partierna i konstitutionsutskottet har gjorts någon egentlig sakbehandling
            av ärendet.
          </note>
          <note>
            Jag har i alla fall inte upplevt att det har förts någon debatt,
            och jag har faktiskt varit närvarande vid samtliga sammanträden.
          </note>
          <note type="speaker">
            Anf. 73 YLVA ANNERSTEDT (fp) replik:
          </note>
          <note>
            Fru talman! Det här förslaget som i dag ligger på bordet, som
            vi skall fatta beslut om, är ett bra förslag. Det tillgodoser
            väl de krav som vi vill ställa på en fri radio.
          </note>
          <note>
            Det är bara att beklaga att Socialdemokraterna vill ha ett så
            stort regelverk att det faktiskt inte går att kombinera med en
            fri radio.
          </note>
          <note>
            Man kan alltid önska att det skall finnas mer tid och att det
            skall göras fler omfattande undersökningar när man skall behandla
            ett ärende. Men det är inte första gången som vi i konstitutionsutskottet
            har en begränsad tid till vårt förfogande för att behandla olika
            propositioner. Så är det förresten alltid.
          </note>
          <note>
            Den här behandlingen påbörjades ju för ganska länge sedan.
          </note>
          <note>
            Talmannen anmälde att Elvy Söderström anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 74 ELISABETH PERSSON (v) replik:
          </note>
          <note>
            Fru talman! Ylva Annerstedt är inte alls förvånad över att Vänsterpartiet
            reagerar som det gör. Hon anser att mitt anförande var ett utslag
            av gammal kommunism.
          </note>
          <note>
            Jag skulle vilja fråga Ylva Annerstedt om det är ett utslag av
            kommunistisk ideologi att det i TV finns regler mot åsiktsreklam
            eller att det i TV finns regler mot reklam som ensidigt riktar
            sig till barn under tolv år. I så fall är det en kommunistisk
            ideologi som omfattar ganska stora delar av
          </note>
          <note>
            Sveriges befolkning -- såvitt jag vet är vi helt överens om att
            det är rimligt att ha dessa regler i fråga om åsiktsreklam och
            reklam som ensidigt riktar sig till barn under tolv år.
          </note>
          <note>
            Jag kan inte se annat än att det vore rimligt att diskutera om
            man inte borde ha motsvarande regler när det gäller den privata
            lokalradion. Antingen tycker man att det är bra att det finns
            begränsningar vad gäller reklam som riktar sig till barn eller
            så tycker man inte det.
          </note>
          <note>
            Jag kan garantera Ylva Annerstedt att jag är för en ökad mångfald
            inom den privata lokalradion. Men det finns ingenting i detta
            lagförslag som garanterar en ökad mångfald. Det har inte alls
            funnits något intresse av att diskutera hur dessa sändningstillstånd
            skall fördelas. Nu är det bara den råa penningen som gäller --
            om det finns flera som är intresserade av ett sändningstillstånd
            skall det hållas auktion för att avgöra vem som skall få det.
          </note>
          <note>
            Man har inte alls velat diskutera några andra former av urvalskriterier
            för att just få denna ökade mångfald, för att exempelvis inom
          </note>
          <note>
            Stockholmsområdet undvika att tio till tolv sändare blir exakt
            lika.
          </note>
          <note>
            Vi har varit för att man tillsammans skall försöka diskutera
            fram kriterier som kan garantera den här ökade mångfalden. Tyvärr
            har vi inte fått gehör för detta.
          </note>
          <note>
            Om Ylva Annerstedt säger att mångfalden bäst garanteras genom
            det här förslaget tror jag att hon lovar för mycket. Jag är rädd
            för att mångfalden snarare kommer att begränsas med detta förslag.
          </note>
          <note type="speaker">
            Anf. 75 YLVA ANNERSTEDT (fp) replik:
          </note>
          <note>
            Fru talman! När man skall införa begränsningar i fråga om vilka
            som skall få tillstånd och samtidigt skydda yttrandefriheten handlar
            det alltid om att göra en avvägning, att hitta en balans.
          </note>
          <note>
            I det här förslaget finns det begränsningar. Man skall t.ex.
            bara kunna inneha ett tillstånd. Det innebär att vi i förslaget
            t.ex. kräver redovisningsskyldighet när det gäller bolag som kan
            ha inflytande i sändande företag. Det finns alltså begränsningar
            i hur man får äga. Det är alltid en avvägning mellan att ge yttrandefrihet
            i etern och att sätta lagom gränser. Vi har hittat en modell som
            vi tror skall ge det bästa utrymmet för yttrandefriheten samtidigt
            som det garanterar mångfalden.
          </note>
          <note>
            Elisabeth Persson vill att man skall utse tillståndshavare på
            annat sätt, genom att tala om vilka som skall få tillstånd. Men
            i det här fallet är det ju också någon som skall sätta upp kriterierna.
          </note>
          <note>
            Vi vänder oss emot att politiker skall sätta upp sådana kriterier.
            Vi har ju i flera andra sammanhang sett att det finns stort utrymme
            för godtycke. Här begränsar vi tillståndet till ett per sändare,
            och vi tror att det ger det bästa utrymmet för både yttrandefriheten
            och mångfalden.
          </note>
          <note type="speaker">
            Anf. 76 ELISABETH PERSSON (v) replik:
          </note>
          <note>
            Fru talman! Ylva Annerstedt talar om allt annat än det som jag
            frågade om. Det jag tog upp gällde reklam som ensidigt riktar
            sig mot barn under tolv år och regler mot åsiktsreklam.
          </note>
          <note>
            Jag tolkar detta som att Ylva Annerstedt håller med om att det
            är rimligt att dessa regler finns inom TV.
          </note>
          <note>
            Kanske tycker hon någonstans inom sig att det inte vore så tokigt
            om de även skulle finnas när det gäller den privata lokalradion.
            Jag lämnar det därhän. Jag bara konstaterar att jag inte fick
            något som helst svar på min fråga.
          </note>
          <note>
            Ylva Annerstedt säger att det i många andra sammanhang, när politiker
            har inflytande och sätter upp regler för tillstånd, uppstår ett
            godtycke.
          </note>
          <note>
            Ylva Annerstedt borde precisera sig.
          </note>
          <note>
            Jag är övertygad om att det även om några politiker någon gång
            har gjort misstag inte finns någonting som säger att inte vi tillsammans
            skulle kunna utforma och diskutera regler som utelämnar detta
            godtycke. Jag har tydligen större tilltro till politiska makthavares
            förnuft än Ylva Annerstedt har.
          </note>
          <note>
            Självfallet skulle det gå att utforma sådana här regler. Man
            skulle kunna ge en form av sändningstillstånd i likhet med att
            man ger koncession, som man har gjort för TV. Detta är inte alls
            särskilt märkvärdigt. Det är inte heller sagt att det skall vara
            politiker som skall sitta och bestämma vilka som skall få sändningstillstånd.
            Det går utmärkt att lägga denna uppgift på exempelvis
          </note>
          <note>
            Länsstyrelsen.
          </note>
          <note>
            Problemet är bara att det inte har funnits någon vilja att göra
            detta. Vi har därför fått det förslag som vi har fått.
          </note>
          <note>
            Det finns ingenting i det Ylva Annerstedt säger som har fått
            mig att tro att detta är ett bra förslag. Inte på någon punkt
            har Ylva Annerstedt kunnat lugna mig och förklara för mig att
            jag har haft fel uppfattning. Jag är dess värre rädd för att förslaget
            är precis så dåligt som Vänsterpartiet och
          </note>
          <note>
            Socialdemokraterna har försökt förklara. Jag säger bara: Gånge
            denna kalk ifrån mig. Ni får väl sitta där med ert lagförslag
            och ta konsekvenserna av det, dess värre.
          </note>
          <note type="speaker">
            Anf. 77 YLVA ANNERSTEDT (fp) replik:
          </note>
          <note>
            Fru talman! Det är faktiskt ingen hemlighet att
          </note>
          <note>
            Folkpartiet och de övriga som står bakom detta förslag har en
            annan syn på friheten i etern än vad
          </note>
          <note>
            Vänsterpartiet har. Vi vill inte sätta upp de regler och begränsningar
            som Vänsterpartiet vill ha.
          </note>
          <note>
            Därför har det inte varit möjligt att nå några överenskommelser
            och att hitta en gemensam lösning.
          </note>
          <note>
            Vi har fundamentalt olika uppfattning om vilken frihet människor
            skall ha att uttrycka sig i etern.
          </note>
          <note>
            Det är därför förslaget ser ut som det gör. Detta är ett bra
            förslag. Det tar oss ytterligare ett steg i riktning mot öppenhet
            och yttrandefrihet i Sverige.
          </note>
          <note>
            Yttrandefriheten har under långa tider varit kringskuren, och
            i vissa fall är den fortfarande det.
          </note>
          <note>
            Den fria lokalradion innebär ett stort steg framåt för yttrandefriheten
            i Sverige.
          </note>
          <note type="speaker">
            Anf. 78 BJÖRN VON DER ESCH (m):
          </note>
          <note>
            Fru talman! Som framgår av min motion, och jag har också avgett
            ett särskilt yttrande, anser jag att föreliggande förslag är behäftat
            med allvarliga brister, även om det självfallet utgör ett efterlängtat
            fall framåt på väg mot en fri etermediapolitik. Jag skall här
            begränsa mig till att ta upp den allvarligaste bristen i förslaget.
            Den är allvarligast därför att den utgör ett så uppenbart brott
            mot vår konstitution att Lagrådet vid sin granskning jämlikt
          </note>
          <note>
            Regeringsformen 8 kap. 18 § särskilt påpekat detta.
          </note>
          <note>
            Vad frågan gäller är det i 39 § stadgade förbudet att överklaga
            beslut om sändningsområdenas omfattning. Förbudet står i strid
            med gällande rättsordning ur flera aspekter. Ett lagförslag skall
            stå i överensstämmelse med grundlagarna och rättsordningen i övrigt
            och uppfylla kraven på rättssäkerhet.
          </note>
          <note>
            Lagrådet konstaterar härvidlag att det kan ''starkt ifrågasättas
            om svårigheterna med planeringen av sändningsområdena är ett tillräckligt
            skäl för att avskära en tillståndshavare från rätten att överklaga
            beslut om sändningsområdenas omfattning''.
          </note>
          <note>
            Skälen för Lagrådets uppfattning är helt uppenbara. Sändningsområdets
            omfattning är helt avgörande för tillståndshavaren, inte bara
            med avseende på hans möjligheter att skapa ett ekonomiskt underlag
            för verksamheten, utan också sett ur yttrandefrihetsrättslig synpunkt.
          </note>
          <note>
            Sändningsområdets storlek är ju det som bestämmer hur många lyssnare
            som kan nås.
          </note>
          <note>
            Då dessutom lagen föreskriver att en och samma tillståndshavare
            kan inneha endast ett tillstånd, vare sig detta möjliggör att
            sändningarna når endast något tusental människor eller att en
            sändare i ett storstadsområde kanske når en miljon, förstår var
            och en att beslut om sändningsområdets omfattning är helt grundläggande.
          </note>
          <note>
            Den styrelse som skall fatta beslutet om sändingsområdenas omfattning
            skall enligt 5 §
          </note>
          <note>
            beakta vad som är naturliga lokala sändningsområden. Innebörden
            av ''naturliga'' ger naturligvis utrymme för vitt skilda tolkningar.
          </note>
          <note>
            ''Naturliga'' med avseende på vad?
          </note>
          <note>
            Konsumentgrupper, pendlare, trostillhörighet, näringsutövare,
            fotbollsintresserade? Man kan hålla på hur länge som helst.
          </note>
          <note>
            Att tillståndssökare och tillståndsgivare kan ha olika uppfattning
            om innebörden av begreppet
          </note>
          <note>
            ''naturliga'' är helt uppenbart. Därför kommer naturligtvis också
            en rad tvister att uppstå om vad som är ''naturligt''. Det är
            därför helt självklart att dessa tvister måste kunna dras inför
            domstol. Det krävs för att man skall kunna uppfylla kraven på
            en rättsstat.
          </note>
          <note>
            Förbudet att överklaga motiveras med att det underlättar myndigheternas
            planering. Förvisso --
          </note>
          <note>
            men framför allt undergräver det rättssäkerheten, och detta är
            inte acceptabelt. Förbudet att överklaga kan utnyttjas för att
            diskriminera -- eller om man så vill, prioritera -- bland dem
            som söker tillstånd, utan att detta kan beivras inför domstol.
          </note>
          <note>
            Lagrådets kritik av förbudet att överklaga måste ses mot bakgrund
            av det höga antal fällande domar som Sverige drabbats av vid Europadomstolen
            de senaste åren.
          </note>
          <note>
            Det framgår av UD:s redovisning för åren 1991 och
          </note>
          <note>
            1992, att svenska staten har fällts enligt artikel 6 i
          </note>
          <note>
            Europakonventionen inte mindre än 18 gånger, därför att klaganden
            ej haft möjlighet att få sin sak prövad inför domstol. Detta har
            också inneburit att svenska staten har fått betala ut skadestånd.
          </note>
          <note>
            Att mot denna bakgrund, och i strid med Lagrådets yttrande, riksdagen
            fortsätter att stifta lagar, t.o.m.
          </note>
          <note>
            sådana som rör yttrandefriheten, utan att ta intryck av tidigare
            fällande domar är minst sagt anmärkningsvärt.
          </note>
          <note>
            Till saken hör att enligt ett kommittédirektiv,
          </note>
          <note>
            1988:43, angående beaktande av EG-aspekter --
          </note>
          <note>
            dvs. EG-rätten -- förutsätts ''att regeringen vid utarbetande
            av lagförslag beaktar gällande regler i andra länder inklusive
            i EG'' och att man
          </note>
          <note>
            ''redovisar huruvida förslag till lagar och regler överensstämmer
            med lagar och regler inom EG'', dvs. EG-rätten.
          </note>
          <note>
            Att så inte skett är ett faktum.
          </note>
          <note>
            Förbudet att överklaga sändningsområdenas omfattning står således
            i strid med Lagrådets yttrande, i strid med artikel 6 i
          </note>
          <note>
            Europakonventionen och i strid med kommittédirektiv 1988:43.
          </note>
          <note>
            Från denna talarstol uttalas ofta bekymmer över medborgarnas
            bristande förtroende för politiker.
          </note>
          <note>
            En bidragande orsak till detta bristande förtroende är självfallet
            om tvivel råder huruvida de lagar som riksdagen kräver att medborgarna
            skall respektera, tillkommit utan att riksdagen själv respekterat
            gällande rättsordning fullt ut, och därigenom åsidosatt rättssäkerheten.
          </note>
          <note>
            Såväl riksdagens anseende som lagens efterlevnad är direkt beroende
            av hur medborgarna uppfattar att politikerna respekterar gällande
            rättsordning.
          </note>
          <note>
            Fru talman! Jag yrkar att riksdagen med bifall till utskottets
            hemställan i övrigt beslutar att andra meningen i 39 § första
            stycket förslaget till lokalradiolag skall utgå.
          </note>
          <note type="speaker">
            Anf. 79 GUNNAR HÖKMARK (m):
          </note>
          <note>
            Fru talman! Jag tycker att det finns anledning att påminna om
            att det förslag till ny lagstiftning på radioområdet som vi i
            dag behandlar faktiskt kommer att ge Sverige vad som i praktiken
            är en av världens mest frihetliga radiolagstiftningar. Det är
            definitivt ett uppbrott från årtionden av monopol och slutenhet
            på ett av våra viktigaste mediaområden. Det kommer att ge människor
            i hela landet en möjlighet att tillföra vår mediastruktur nya
            alternativ. Det kommer att ge en konkurrens och valfrihet som
            kommer att utveckla och förbättra radiomediet. Men framför allt
            kommer det att innebära att 1993 -- årtionden för sent, kan gärna
            sägas -- måste alla de som hävdade att det var fel, dumt, mindre
            bra att ha frihet i etern, ge med sig. Skälet är att argumentet
            att lyssnarna inte kan välja, inte bör välja eller att det de
            valde skulle vara dåliga program, har fallit.
          </note>
          <note>
            I den bemärkelsen innebär denna nya lagstiftning ett oerhört
            viktigt politiskt genombrott. Den innebär också att alla de som
            under årtionden hävdat att tekniken inte har givit möjlighet till
            någonting annat än monopol, i verkligheten har fått se hur fel
            de hade. De har fått se att många olika radiostationer kan finnas
            sida vid sida. Vi kommer under det kommande året att få se en
            helt ny mediastruktur växa fram. Den innebär att tryckfrihetens
            principer nu också omsätts inom moderna media. Det är självfallet
            ett oerhört viktigt genombrott för den grundläggande tanken om
            vad som bör gälla i en öppen demokrati.
          </note>
          <note>
            I och med detta beslut förs också debatten om våra media framåt.
            Nu måste det bli en diskussion om möjligheten för alla radiostationer
            att verka på någorlunda lika villkor. Det måste också föras en
            diskussion om hur vi kan se till att hela radiomediet fylls av
            en öppen konkurrens med likvärdiga alternativ. Jag menar att det
            under de kommande åren är viktigt att föra en debatt om vad public
            service-alternativen i den nya mediamiljön skall komma att betyda.
            Jag tror att det är för tidigt att dra alla slutsatser. En viktig
            sak måste bli att se vilka resultat och vilka förändringar vi
            i verkligheten kommer att få med den nya lagstiftningen.
          </note>
          <note>
            Självfallet kommer det att ställas andra krav på den licensfinansierade
            radioverksamheten i en framtid då vi kommer att ha många olika
            typer av radiostationer i samhället. Det kommer också att bli
            av intresse att resonera om hur mycket en av staten beslutad och
            kontrollerad licensfinansierad verksamhet skall tillåtas dominera
            den totala mediastrukturen i en tid då man faktiskt har fått gehör
            för att tryckfrihetens principer skall gälla även i etern.
          </note>
          <note>
            Fru talman! Denna reflexion har sitt värde på grund av det stora
            framsteg som nu görs när det gäller radioprogram, men också som
            en påminnelse om att mediadebatten sannerligen inte är avslutad.
            Det finns en mängd viktiga frågor som har att göra med hur stor
            roll det licensfinansierade radiobolaget --
          </note>
          <note>
            och TV-bolaget -- skall spela i framtiden. Jag menar att det
            nu är dags att börja föra en debatt om hur stor den rollen skall
            vara, utifrån det perspektivet att licensfinansierad public service-verksamhet
            skall tillföra publiken något utöver det som publiken kan få genom
            alla de alternativ som ändå växer fram. Den debatten är lika spännande
            som det faktum att Sverige nu kommer att höra till de länder som
            under lång tid har haft en fri radio.
          </note>
          <note type="speaker">
            Anf. 80 HÅKAN HOLMBERG (fp):
          </note>
          <note>
            Fru talman! Demokratin förutsätter fri information och fritt
            meningsutbyte. Det beslut som riksdagen senare i dag väntas fatta
            innebär en väsentlig vidgning av yttrandefriheten i vårt land.
            Men det är också sant att om demokratin inte förmår skydda sina
            medborgare mot hot och hets undermineras de värden som är demokratins
            och den fria debattens förutsättning. I regeringens proposition
            finns också förslag till en klarare markering mot den rasistiska
            hets som under senare år med stor systematik bedrivits med närradion
            som forum.
          </note>
          <note>
            Jag, och företrädare för flera andra partier, har i flera år
            genom motioner och frågor sökt fästa riksdagens och regeringens
            uppmärksamhet på den situation som rått sedan slutet av 1980-talet.
          </note>
          <note>
            Sverige blev då hemvist för den enligt många bedömningar -- även
            internationellt -- grövsta antisemitiska hets som bedrivits någonstans
            i
          </note>
          <note>
            Europa efter kriget. När den ansvarige, Ahmed
          </note>
          <note>
            Rami, till sist ställdes inför rätta fälldes han på flera punkter
            än någon tidigare fällts för hets mot folkgrupp i vårt land. Men
            som närradiolagen var --
          </note>
          <note>
            och alltjämt är -- formulerad blev påföljden endast symbolisk.
            Sändningstillståndet kunde dras in i högst ett år. När detta år
            gått till ända hade målet just hunnit fram till hovrätten. Där
            fastställdes tingsrättens utslag i allt väsentligt och Rami dömdes
            till fängelsestraff. Eftersom det år då gått till ända, för vilket
            sändningstillståndet var förverkat, kunde han omdelbart återuppta
            verksamheten och spela in närradioprogram i fängelset och sända
            dem i sin närradiostation.
          </note>
          <note>
            Det är en nationell nesa att detta var möjligt. Den pinsamma
            sanningen är att när en norsk kommitté mot nynazism och antisemitism
            nyligen bildades --
          </note>
          <note>
            med en rad kända politiker och kulturpersonligheter i ledningen
            -- beskrevs syftet uttryckligen som att man ville förhindra ''den
            svenska smittan''. Detta är den bild som skapats av vårt land
            under de år då Radio Islam och dess nätverk av nazister och kända
            våldsverkare nästan utan påföljd kunnat sprida sin propaganda
            i vårt samhälle.
          </note>
          <note>
            Den möjlighet att dra in tillståndet för denna typ av radiopropaganda
            för en period av upp till fem år som nu föreslås, kommer att göra
            det möjligt att ingripa med en helt annan kraft mot nya försök
            i den riktningen. Dessutom markerar regeringen och utskottet att
            det inte skall vara möjligt för en sammanslutning som fått sitt
            tillstånd indraget att bara byta namn och få ett nytt tillstånd.
            Det är utomordentligt glädjande. Jag tackar regeringen för det
            förslag som har lagts fram.
          </note>
          <note>
            Dess värre har en ny fråga uppstått. Rami och hans krets har
            nu valt en annan taktik. Man låter ideologiskt närstående organisationer,
            som redan har tillstånd, sända valda delar av Radio Islams budskap.
            I pressen har man de senaste dagarna kunnat läsa om hur Sverigepartiet
            i sina närradiosändningar sänder tal av den franske historieförfalskaren
            Faurisson -- en av Ramis internationella kumpaner. Dessutom har
          </note>
          <note>
            Sverigepartiet lyckats lägga beslag på flera timmars sändningstid
            i sträck, utöver vad man som egen organisation är berättigad till.
            Tekniken innebär att man söker tillstånd i en rad olika namn:
          </note>
          <note>
            Nattarbetarnas vänner är ett, Patriotiska kulturoch musikföreningen
            ett annat. Tidningen Dagen rapporterade häromdagen att man inte
            ens bryr sig om att byta programledare mellan de, till det yttre,
            olika programmen.
          </note>
          <note>
            Närradionämnden står maktlös inför detta nya tilltag. Alla de
            dokument som krävs är formellt korrekta, även om trovärdigheten
            naturligtvis är måttlig. I den nya lag som vi senare skall anta
            markeras särskilt att det skall räknas som upprepning av ett yttrandefrihetsbrott,
            om det står klart att en ny organisation består av samma personkrets
            som en tidigare avstängd organisation eller består av i allt väsentligt
            samma krets av personer. Det förefaller inte troligt att detta
            uttalande i förarbetena kan tillämpas på den situation som nu
            råder.
          </note>
          <note>
            Jag yrkar bifall till utskottets förslag, men vill också fråga
            kulturministern: Är regeringen beredd att genomföra en ytterligare
            översyn av närradiolagen om det visar sig att denna nya form av
            bedrägligt beteende av nazistiska -- och likartade --
          </note>
          <note>
            organisationer inte kan beivras med gällande och nu föreslagna
            paragrafer?
          </note>
          <note type="speaker">
            Anf. 81 ÅKE GUSTAVSSON (s):
          </note>
          <note>
            Fru talman! Tidningen Expressen hade en ledare den 18 november
            med rubriken: En eländig soppa.
          </note>
          <note>
            Den handlade om regeringens förslag till ny lagstiftning på privatradioområdet.
            Bl.a. skrev man: Seriösa intressenter på radiområdet som vill
            satsa på kvalitet i innehållet tvingas vara med i en ekonomisk
            budgivning kring tillståndet. Högsta budet skall enligt regeringen
            ges koncession. Det innebär rimligtvis att den som får starta
            radio redan från början dräneras på kapital som skulle behövas
            för programarbetet. Ledaren konstaterar slutligen -- efter kritik
            på en rad andra områden: Ta därför ett nytt tag i en parlamentarisk
            beredning.
          </note>
          <note>
            Låna gärna direktiven från Sören Thunells ledarkommentar häromdagen
            i Arbetarbladet: Det borde inte vara svårt att få till stånd en
            tillståndsprövning där inslag om lokal förankring, bredd i ägandet
            och mediakompetens vägs in.
          </note>
          <note>
            Man uppmanar regeringen att göra detta för lyssnarnas skull.
          </note>
          <note>
            Det har inte funnits någon beredvillighet från regeringens sida
            att lyssna. Därför är det litet märkligt att Ylva Annerstedt här
            i kammaren säger att Socialdemokraterna vill förhala den här frågan.
          </note>
          <note>
            Det är inte sant. Regeringen hade, om den politiska viljan hade
            funnits, kunnat påbörja beredningsarbetet redan för ungefär ett
            år sedan. I
          </note>
          <note>
            stället inkallades de politiska partierna till
          </note>
          <note>
            Kulturdepartementet under 14 dagar i september månad. Därefter
            meddelade regeringsföreträdaren att man inte ansåg det vara meningsfullt
            att fortsätta överläggningarna. Så var det med det beredningsarbetet
            och med viljan i det avseendet!
          </note>
          <note>
            Sedan säger Ylva Annerstedt att
          </note>
          <note>
            Socialdemokraterna alltid har motsatt sig en fri radio. Hon säger
            också att Socialdemokraterna vill ha en mängd regleringar. Med
            förlov sagt, Ylva
          </note>
          <note>
            Annerstedt: Vad är detta för trams?
          </note>
          <note>
            Vi har ju i regeringsställning tagit initiativ till ett förberedande
            arbete för att skapa förutsättningar för en kommersiell radio.
            Ni hade, som det påpekats tidigare, när ni var i regeringsställning
            för
          </note>
          <note>
            15--20 år sedan, för att nu använda Ylva
          </note>
          <note>
            Annerstedts terminologi, möjlighet att genomföra detta.
          </note>
          <note>
            Vem är det som vill ha en mängd regleringar?
          </note>
          <note>
            Ni vill ju gå in och reglera reklamens omfattning.
          </note>
          <note>
            Det skall vara en särskild myndighet som kontrollerar detta.
          </note>
          <note>
            Ni vill förhindra närradioföreningarna att i föreningens regi
            sända reklam.
          </note>
          <note>
            Ni vill inrätta en särskild myndighet för lokalradiotillstånd.
            Man ser här ett slags statens åsiktsverk växa fram framöver.
          </note>
          <note>
            Vi vill utnyttja den lokala förankring som länsstyrelserna i
            det här avseendet har.
          </note>
          <note>
            Tar ni alls inte intryck av Björn von der Eschs kritik i fråga
            om förbudet att överklaga i grundläggande frågor som rör yttrandefriheten?
          </note>
          <note>
            Ni vill reglera tillstånden. Det skall ske etappvis och regleras
            så, att kommuner med mer än 100 000
          </note>
          <note>
            invånare skall vara ett slags fördelningsnyckel.
          </note>
          <note>
            Människor som bor i glesare befolkade områden blir således värda
            mindre.
          </note>
          <note>
            Så här kan man fortsätta på område efter område.
          </note>
          <note>
            Det är faktiskt inte vi som står för regleringssamhället. Det
            är ni som gör det.
          </note>
          <note>
            På vilket sätt -- resterande taletid kommer jag att koncentrera
            mig på det här resonemanget -- får vi en ökad mångfald? Det är
            ju det viktiga från yttrandefrihetssynpunkt, inbillar jag mig,
            genom att ett auktionsförfarande införs. Yttrandefriheten är till
            salu. Det gäller att bjuda högst. Jag instämmer alltså i Expressens
            kritik.
          </note>
          <note>
            På vilket sätt får Radio Q en chans att göra ordentliga satsningar
            här om man inte har tillräckligt med pengar bakom sig? I dag är
            det ganska knalt på den sidan såvitt jag förstår. Det är lätt
            för den som har mycket pengar att bjuda över.
          </note>
          <note>
            På vilket sätt blir det möjligt att inom ramen för en kommersiell
            radio göra angelägna invandrarprogram? Det kan ju vara en fråga
            för invandrarministern att besvara. Vi vet ju att det är en ganska
            liten lyssnarkrets, men -- får man förutsätta -- en mycket intresserad
            sådan. Det är inga annonsörer som är beredda att betala särskilt
            mycket för sådana program, eftersom de programmen har så få lyssnare.
            Därmed är de inte kommersiellt intressanta. Således bäddar man
            genom auktionsförfarandet för ett slags jämntjock smet. Strävan
            är hela tiden att maximera antalet lyssnare, därför att det leder
            till bättre förutsättningar för finansieringen av verksamheten.
          </note>
          <note>
            Sedan vill jag säga -- men jag är inte så säker på att regeringen
            tar åt sig på någon punkt när det gäller det som vi säger -- att
            det är med beklagande som vi socialdemokrater konstaterar att
            regeringen inte tycks se något värde i sig i breda parlamentariska
            lösningar i viktiga yttrandefrihetsfrågor.
          </note>
          <note>
            Här har Socialdemokraterna ställts inför fullbordat faktum. De
            borgerliga ledamöterna i kulturutskottet fick, skulle jag vilja
            säga, när utskottet gjorde ett besök på Slottet tack vare
          </note>
          <note>
            Simon Liljedahl utdelat material om den uppgörelse som hade träffats.
            Det var nog första gången de ledamöterna såg den uppgörelsen.
            Så kan man nog också se på det här med breda lösningar.
          </note>
          <note>
            Därmed avslutar jag med att återge vad nämnde
          </note>
          <note>
            Sören Thunell säger i Expressen: Det finns inga sakskäl som kan
            förlåta att lagstiftningen för kommersiell radio blir ett bristfälligt
            hastverk.
          </note>
          <note>
            Därför borde tid ges för diskussion och eftertanke.
          </note>
          <note>
            Men det är kanske att hoppas för mycket.
          </note>
          <note>
            Lyhördhet och öppenhet tycks inte vara Birgit
          </note>
          <note>
            Friggebos starka sida.
          </note>
          <note type="speaker">
            Anf. 82 TALMANNEN:
          </note>
          <note>
            Även citat skall ingå i den medgivna talartiden.
          </note>
          <note type="speaker">
            Anf. 83 GUNNAR HÖKMARK (m) replik:
          </note>
          <note>
            Fru talman! Åke Gustavsson försöker ge sken av att
          </note>
          <note>
            Socialdemokraterna i grund och botten alltid har varit för fri
            radio och fri TV. Men
          </note>
          <note>
            Socialdemokraterna är ett parti med en historia där man konsekvent
            gått in för att bekämpa varje försök att luckra upp monopolet.
            Det handlar om allt från att man i de allra yvigaste ordalag haft
            ledande företrädare som sagt sig vilja förbjuda parabolantenner
            på taken till att ständigt motarbeta televisionskanaler vid sidan
            av monopolet och radio vid sidan av monopolet, till att ständigt
            motarbeta tanken på ett införande av reklam i monopolet, till
            att ständigt hävda att det inte fanns plats i etern för något
            annat än monopolet och till att ständigt hävda att det bara är
            bra om monopolet sänder.
          </note>
          <note>
            Detta är er historia. Ni har tvingats ge upp varenda en av dessa
            positioner. Ni bekämpade närradion men har nu i dag gått så långt
            att ni står bakom denna. Men ni har aldrig varit villiga att ta
            nya steg.
          </note>
          <note>
            Den indignation som Åke Gustavsson här försökte ge uttryck för
            klingar oerhört falskt. Helt klart innebär det förslag som föreligger
            i dag att fria radiostationer kommer att kunna växa fram utan
            att den politiska makten kontrollerar deras innehåll. Det är helt
            följdriktigt, helt logiskt och helt konsekvent att Åke Gustavsson
            går emot detta. Det är han uppfostrad att göra alltsedan han var
            SSU:are. Jag förstår honom helt och hållet när han gör det även
            i dag.
          </note>
          <note>
            Men, Åke Gustavsson, försök inte att få frågan att handla om
            när beredningar inkallades eller ej! Den här frågan har diskuterats
            under 20 års tid.
          </note>
          <note>
            Möjligtvis är det en stor förändring att ni under det senaste
            året har bytt position även i denna fråga. Vi välkomnar varje
            dag ni blir klokare. Men anklaga inte andra för att försena processen!
            Ni har gjort det, med viss skicklighet, under 20 års tid. Men
            nu är det slut på det, för nu blir det fri radio.
          </note>
          <note type="speaker">
            Anf. 84 ÅKE GUSTAVSSON (s) replik:
          </note>
          <note>
            Herr talman! Jag tycker att man skall vara litet försiktig med
            orden, Gunnar Hökmark. Här talas om etablering av kommersiella
            radiostationer, och detta ärende har initierats under den socialdemokratiska
            regeringens tid.
          </note>
          <note>
            Vidare vill jag erinra om att under den socialdemokratiska regeringens
            tid fattades det beslut som skapade förutsättningar för en senare
            etablering av en terrest TV-station, TV 4, som --
          </note>
          <note>
            möjligen har det undgått Gunnar Hökmark -- är i full färd med
            sina sändningar. Eftersom Gunnar
          </note>
          <note>
            Hökmark använder termen monopol förmodar jag att han syftar på
            Sveriges Television och Sveriges
          </note>
          <note>
            Radio. Men det är faktiskt inte någon monopolsituation i dag.
          </note>
          <note>
            På en punkt kan Gunnar Hökmark ha rätt. Jag medger att vi ibland
            nog varit litet tröga. Jag är gärna självkritisk i det avseendet.
            Men då vore det väl desto bättre om ni nu kunde vara med på att
            göra något bra av detta i stället för att enbart låta penningen
            vara utslagsgivande i frågan om vem som skall få tillstånd.
          </note>
          <note>
            Frihet och fri radio talas det om. Men för vem? Jo, frihet för
            den som har mest pengar. För lyssnarnas skull tycker jag precis
            som Expressen, nämligen att det måste finnas ett annat urvalsförfarande.
            Det är bl.a. detta som vår huvudsakliga kritik mot majoritetens
            förslag gäller.
          </note>
          <note>
            Gunnar Hökmark säger att Socialdemokraterna också har motarbetat
            tanken på ett införande av reklam i monopolet. Men jag vill då
            meddela att det har förekommit avvikande meningar på den punkten,
            och jag var en av dem som hade en avvikande uppfattning. Det borde
            Gunnar
          </note>
          <note>
            Hökmark känna till.
          </note>
          <note type="speaker">
            Anf. 85 GUNNAR HÖKMARK (m) replik:
          </note>
          <note>
            Herr talman! Det kan hända att Åke Gustavsson i vissa frågor
            och i vissa delar varit en av de bättre av socialdemokraterna
            i den här frågan, och för detta vill jag ge honom ett erkännande.
          </note>
          <note>
            Men när jag refererade till monopolet refererade jag till den
            debatt som förts i årtionden i detta land och där Socialdemokraterna
            intagit en hållning i strid med alla dem som ville skapa frihet
            i etern, i radio och i TV.
          </note>
          <note>
            När det gäller den grundläggande frågan om den politiska maktens
            relation till radiostationer är auktionsförfarandet, Åke Gustavsson,
            det enda sättet att se till att det inte är en offentlig myndighet
            som avgör vem som skall få rätt att sända. Det innebär att det
            kommer att vara oerhört mycket billigare att starta en radiostation
            än att starta en tidning. Men det innebär också att ingen myndighetsperson
            avgör vem som skall få sända. I
          </note>
          <note>
            slutänden blir alla andra alternativ att någon politisk makthavare
            skall fälla ett avgörande, och det är oacceptabelt.
          </note>
          <note>
            Det är fel av Åke Gustavsson att säga att yttrandefriheten skall
            auktioneras ut. Det är i grunden helt fel. Åke Gustavsson tillhör
            ett politiskt parti som i årtionden mycket envetet har velat skära
            bort denna del av yttrandefriheten. Ni har ju motarbetat denna
            yttrandefrihet.
          </note>
          <note>
            Vad som nu är vid handen när det gäller auktionsförfarandet är
            att de som är intresserade av att sända radio får betala ett auktionspris
            när andra också vill sända som motsvarar de intäkter som man kan
            få genom reklamen.
          </note>
          <note>
            Är det fel, Åke Gustavsson, att olika företag som tävlar med
            varandra om att få sända reklam också tävlar om att få stå för
            den kostnaden, i konkurrens med varandra? Eller är det Åke Gustavssons
            uppfattning att man skall ha en privilegiesituation där reklamintäkterna
            av en offentlig myndighet fördelas till den ene eller den andre?
          </note>
          <note>
            Med den mycket omfattande mångfald som nu skapas kommer det att
            finnas rikligt med möjligheter för bl.a. invandrarprogram. En
            poäng med de friskolor, fristående barndaghem eller fria radiostationer
            som andra än ni har slagits för är ju just att olika minoritetsgrupper
            kan göra sig hörda på ett annat sätt än tidigare. Den möjligheten
            har härmed skapats.
          </note>
          <note>
            Det är litet patetiskt att ni nu skall kröna er karriär i denna
            debatt med att inta den hållning som ni intar här i kammaren i
            dag. Det hade varit bättre om ni, med angivande av vissa synpunkter,
            ändå hade insett det värdefulla i att godkänna en proposition
            som ger Sverige fri radio.
          </note>
          <note type="speaker">
            Anf. 86 ÅKE GUSTAVSSON (s) replik:
          </note>
          <note>
            Herr talman! Jag skall inte diskutera här i kammaren vad som
            är patetiskt eller inte. Däremot vill jag ge Gunnar Hökmark en
            poäng i sammanhanget. Visst finns det en konflikt här mellan yttrandefriheten
            och näringsfriheten. I den konflikten är det viktiga för mig att
            stå på yttrandefrihetens sida.
          </note>
          <note>
            Gunnar Hökmark säger att auktionsförfarandet är det enda sättet
            att få ett korrekt urval här.
          </note>
          <note>
            Marknaden avgör valet. Därmed säger han också:
          </note>
          <note>
            Jag står helt och fullt på näringsfrihetens sida.
          </note>
          <note>
            Jag ser en konflikt här och väljer då att ställa mig på yttrandefrihetens
            sida.
          </note>
          <note>
            Vidare säger Gunnar Hökmark: Det är just det förslag som vi har
            som ger möjlighet till mångfald och invandrarprogram osv.
          </note>
          <note>
            Jag hävdar att det icke stämmer. Redan i dag pågår inom ramen
            för Sveriges Radios och för Sveriges
          </note>
          <note>
            Televisions utbud en diskussion om just de smala programmen,
            som många gånger upplevs som klämda.
          </note>
          <note>
            Om jag driver en kommersiell radiostation är det alldeles givet
            att jag vill ha intäkter. Jag vill att det hela skall gå runt.
            Det måste vara många lyssnare, annars får jag inte mycket annonser.
            Detta är elementärt, Gunnar Hökmark. Därmed menar jag att vi faktiskt
            får problem om vi ökar mångfalden i de här sammanhangen.
          </note>
          <note>
            Dagens husorgan för mig är tidningen Expressen.
          </note>
          <note>
            Jag roar mig med att med instämmande i vad som där sägs återge
            vad som sägs i en annan del av ledaren som just handlar om auktionsförfarandet.
          </note>
          <note>
            Gunnar Hökmark bryr sig kanske inte om vad jag tycker. Men han
            kanske kan fundera litet grand över vad Expressen, som ideologiskt
            ändå står litet närmare Gunnar Hökmark, säger om just auktionsförfarandet.
          </note>
          <note>
            Det står så här: Av slagordet fri radio riskerar vi att få en
            privatradio som inte blir fri, där sedelbuntarnas tjocklek mera
            än kvalitet och innehåll avgör frågan om tillstånd att sända,
            där musikmattorna prydligt läggs ut ort för ort. Lokalt, visst.
            Men bra?
          </note>
          <note>
            Förste vice talmannen anmälde att Gunnar
          </note>
          <note>
            Hökmark anhållit att till protokollet få antecknat att han inte
            ägde rätt till ytterligare replik.
          </note>
          <note type="speaker">
            Anf. 87 YLVA ANNERSTEDT (fp) replik:
          </note>
          <note>
            Herr talman! Åke Gustavssons brösttoner i den här debatten klingar
            ganska patetiskt med tanke på
          </note>
          <note>
            Socialdemokraternas historiska bakgrund på detta område. Socialdemokraterna
            har ju alltid försvarat monopolet. Ni har aldrig tidigare tagit
            något initiativ till friheter på detta område -- det gör ni inte
            förrän tekniken tvingar er att gå i en annan riktning.
          </note>
          <note>
            Att man vid beredningsförfarandet inte kunde nå en överenskommelse
            handlar naturligtvis om att det finns diametralt motsatta utgångspunkter
            från regeringens resp. från Socialdemokraternas sida när det gäller
            friheten i etern och när det gäller yttrandefriheten.
          </note>
          <note>
            Åke Gustavsson gör också en poäng av att det skulle finnas väldigt
            många regleringar i det här betänkandet. Men vi har aldrig påstått
            att en djungelns lag skall råda i etern. Skillnaden mellan era
            och våra regler är att vi sätter upp generella sådana, så att
            vem som helst som uppfyller kriterierna kan få vara med och tävla
            om en plats i etern.
          </note>
          <note>
            Ni talar om åsikts- och yttrandefrihet hos dem som finner nåd
            inför era ögon. Ja, på era villkor får man verka i etern. Men
            det är inte ett system som vi vill ha i fråga om den fria radion.
            Det är tvärtom genom generella regler som det blir möjligt att
            den djungelns lag som måhända existerar inte blir total.
          </note>
          <note>
            Det är klart att det måste finnas regler för agerandet när det
            gäller dem som släpps in på en fri marknad. Som Åke Gustavsson
            sade är det fråga om en balans. Man måste vara ytterligt försiktig
            när det gäller att göra inskränkningar i yttrandefriheten.
          </note>
          <note>
            I de förslag som finns i betänkandet tas hänsyn till den balans
            som måste finnas mellan yttrandefriheten och andra friheter.
          </note>
          <note>
            I det här sammanhanget vill jag också kommentera
          </note>
          <note>
            Björn von der Eschs yrkande, vilket jag yrkar avslag på.
          </note>
          <note type="speaker">
            Anf. 88 FÖRSTE VICE TALMANNEN:
          </note>
          <note>
            Repliken gäller Åke Gustavsson.
          </note>
          <note type="speaker">
            Anf. 89 YLVA ANNERSTEDT (fp) replik:
          </note>
          <note>
            Herr talman! Jag vill alltså i detta sammanhang också säga något
            om det som egentligen är
          </note>
          <note>
            Socialdemokraternas vilja. Det finns faktiskt en liten skillnad
            mellan signalerna när det gäller kulturutskottsgruppen och konstitutionsutskottsgruppen.
          </note>
          <note>
            Gemensamt för oss är i alla fall att vi vill ha en fri radio
            och generella regler. Men ni vill ha en radio där man bara får
            agera på era villkor.
          </note>
          <note type="speaker">
            Anf. 90 ÅKE GUSTAVSSON (s) replik:
          </note>
          <note>
            Herr talman! Jag måste säga att Ylva Annerstedt är mycket duktig.
            Hon påstår sig ju kunna se skillnader mellan Socialdemokraterna
            i konstitutionsutskottet och Socialdemokraterna i kulturutskottet.
            Jag har inte hittat några sådana skillnader och det tror jag inte
            att konstitutionsutskottets ordförande, som finns här i salen,
            heller har gjort. Möjligen kan Ylva
          </note>
          <note>
            Annerstedt utveckla sitt resonemang något.
          </note>
          <note>
            Sedan en kommentar till detta med det grundläggande arbetssättet
            och de diametralt motsatta uppfattningarna i frågor som rör yttrandefriheten.
            Förmodligen är Ylva Annerstedt lyckligt okunnig om hur nära det
            var att ni hamnade i en helt annan situation. Om man hade satt
            sig ner och diskuterat dessa saker tror jag inte att man hade
            funnit några diametralt motsatta uppfattningar, utom på några
            punkter. Det är möjligt att vi hade kommit fram till en lösning.
            Det handlar då om just yttrandefriheten och om att låta denna
            gå på auktion. Något sådant kan vi inte acceptera. Vi kan inte
            ge näringsfriheten förköpsrätt framför yttrandefriheten i detta
            avseende.
          </note>
          <note>
            Vår modell, vilken vi redogör för i vår motion, är att alla som
            har en godtagbar finansiering skall accepteras som kvalificerade
            sökande. Det är grunden. Därefter skall länsstyrelserna få avgöra
            detta. Vi vill inte ha något Statens åsiktsverk som skall sitta
            i Stockholm och avgöra detta. Ni är ju på väg åt det hållet. Låt
            frågan ligga så långt ute i organisationen och så nära människorna
            som möjligt. De vet bäst hur människor uppfattar förutsättningarna.
            Vi vill ge dem förutsättningar för samgående, om det skulle bli
            aktuellt. Om samgående inte blir aktuellt skall tillstånd ges
            till dem som bedöms ge störst utrymme för lokal rapportering och
            bevakning. Detta är understrykandet av det lokala.
          </note>
          <note>
            Jag vill fråga Ylva Annerstedt hur hon med trovärdighet skall
            kunna hävda att man kan nå en större mångfald, få ett vidare programutbud
            och nå olika programprofiler genom att låta pengarna bestämma
            i stället för innehållet och inriktningen.
          </note>
          <note>
            Tyvärr har nog Ylva Annerstedt låtit de nyliberala tankarna i
            deras sämsta uttryck gå före den klassiska liberala yttrandefriheten
            som John Stuart
          </note>
          <note>
            Mill stod för. Vänd tillbaka till John Stuart Mill och läs hans
            bok om friheten!
          </note>
          <note type="speaker">
            Anf. 91 YLVA ANNERSTEDT (fp) replik:
          </note>
          <note>
            Herr talman! Åke Gustavsson vill låta länsstyrelserna avgöra.
            En myndighet skall få avgöra vem som är mest lämpad att få tillstånd.
            Här ges då ett utrymme för godtycke med en behandling som kan
            skifta från län till län, vilket vi inte vill vara med om. Vi
            vill i stället ha generella regler som innebär att de som uppfyller
            de ställda kriterierna får tävla om tillståndet. På det sättet
            ger man större utrymme och bildar en större plattform för yttrandefriheten
            i stället för att de som söker tillstånd skall vara utlämnade
            till en grupp människor som gör avvägningar, och som kanske låter
            personliga hänsyn göra sig gällande. Även om så inte skulle vara
            fallet, finns den risken. Vi vill inte utsätta yttrandefriheten
            för den risken. Därför har vi funnit att denna modell bäst tillfredsställer
            det fria ordet i etern.
          </note>
          <note type="speaker">
            Anf. 92 ÅKE GUSTAVSSON (s) replik:
          </note>
          <note>
            Herr talman! Med detta inlägg bekräftar Ylva
          </note>
          <note>
            Annerstedt att hon låter pengarna gå före yttrandefriheten. Därmed
            har jag ingen anledning att ytterligare replikera.
          </note>
          <note>
            Tredje vice talmannen anmälde att Ylva
          </note>
          <note>
            Annerstedt anhållit att till protokollet få antecknat att hon
            inte ägde rätt till ytterligare repliker i detta replikskifte.
          </note>
          <note type="speaker">
            Anf. 93 HARRIET COLLIANDER (nyd):
          </note>
          <note>
            Herr talman! Sverige skall som ett av de sista länderna i Europa
            äntligen införa reklamfinansierad lokalradio. Efter voteringen
            i dag återstår Albanien. Sverige har tagit ett stort steg framåt
            på yttrandefrihetens och opinionsbildningens områden i och med
            att
          </note>
          <note>
            Sveriges Radios monopol på etersändningar nu har brutits. För
            att säkerställa det här steget framåt, återstår det nu för riksdagen
            att göra en ändring i yttrandefrihetsgrundlagen, så att riksdagen
            inte med en knapptryckning kan förbjuda reklam och därmed finansieringen
            av lokalradiostationer. Jag har under allmänna motionstiden lagt
            fram en motion om detta.
          </note>
          <note>
            Sverige har fått vänta länge på oberoende radiostationer. Så
            länge Socialdemokraterna satt vid makten fanns inget gehör för
            den ökade yttrandefrihet och opinionsbildning som en privat lokalradio
            ger utrymme för. Men nu är det äntligen dags. Den nya lokalradion
            är en kompromiss mellan regeringspartierna och Ny demokrati --
            en kompromiss som givit Sverige Europas friaste radio.
          </note>
          <note>
            Jag vill nu rikta mig till statsrådet Birgit Friggebo.
          </note>
          <note>
            När riksdagen har sagt sitt är det dags att sjösätta den nya
            lokalradion. Det är då några mycket viktiga problem som regeringen
            med prioritet måste lösa för att den fria radion skall kunna förverkligas.
          </note>
          <note>
            Konstitutionsutskottet säger i sitt betänkande att det förutsätter
            att fler än propositionens 60
          </note>
          <note>
            frekvenser tas fram redan vid starten för lokalradion. Det är
            oerhört viktigt att så sker, annars skapas konstgjorda bristsituationer
            som leder till auktion på frekvenser. Det kan då inträffa att
            storföretagen kan komma att lägga beslag på frekvenserna. Vi får
            inte glömma att det finns många närradiostationer med lokal förankring
            som vill gå in i den nya radion. Med ett stort antal frekvenser,
            löser man problemet med yttrande- och näringsfrihet som här har
            diskuterats.
          </note>
          <note>
            Konstitutionsutskottet säger också att sändningstillstånd redan
            från början inte bara skall ges i de stora städerna, utan också
            på andra håll i landet där det finns en önskan om att få sända
            och där det är tekniskt möjligt.
          </note>
          <note>
            Det är Telestyrelsen som gör frekvensplaneringen.
          </note>
          <note>
            Telestyrelsen är ett statligt verk med många trötta ingenjörer
            som kan tänkas sucka inför det myckna arbete som en omplanering
            av FM-bandet kräver.
          </note>
          <note>
            Man tycker sig ha gjort ett gott jobb med att ta fram dessa 60
            frekvenser. Detta gjordes för ett år sedan.
          </note>
          <note>
            Sedan dess har det inte hänt så mycket mer.
          </note>
          <note>
            Telestyrelsen tar inga egna initiativ i detta sammanhang, utan
            säger att det är politikerna som får tala om vad som skall göras.
            Jag vet att en omplanering är mödosam och tidsödande, eftersom
            vi är bundna av internationella avtal. Men inget är omöjligt om
            man vill, men Telestyrelsen är ovillig.
          </note>
          <note>
            Därför måste Telestyrelsen ges entydiga direktiv om att omgående
            sätta i gång en omplanering som skall leda till att ett stort
            antal nya frekvenser frigörs. I direktiven bör också ingå att
          </note>
          <note>
            Telestyrelsen, så långt det är tekniskt möjligt, skall tillgodose
            dem som söker sändningsområden som inte ligger inom de 60 som
            räknas upp i propositionen.
          </note>
          <note>
            Sveriges Radio har fått behålla sitt överdimensionerade utrymme
            på FM-bandet, vilket är helt orimligt. Utan kvalitetsförsämring
            kan delar av detta användas av den nya lokalradion.
          </note>
          <note>
            Detta missförhållande kan och bör regeringen råda bot på.
          </note>
          <note>
            Avslutningsvis, regeringen måste till varje pris förhindra att
            de stora medieföretagen och dess bulvaner monopoliserar auktionsförfarandet.
            Det effektivaste motmedlet är att kunna erbjuda största möjliga
            antal frekvenser.
          </note>
          <note>
            Jag är tacksam om kulturministern bekräftar att hon delar min
            åsikt om att vi snarast måste ha fram största möjliga antal frekvenser.
          </note>
          <note>
            Anf. 94 Tredje vice talmannen BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Jag tillhör dem som inte, som en del andra som har
            deltagit i denna debatt, har varit särskilt inblandad i det tidigare
            förarbetet av den här propositionen. Det kanske gör att jag kan
            ha ett mera avspänt förhållande till frågan och därför har svårigheter
            att arbeta mig upp till de indignerade tonfall som bitvis har
            förekommit i diskussionen.
          </note>
          <note>
            Först vill jag nämna ett par ord om beredningen. Vi fick denna
            fråga till konstitutionsutskottet sent i höstas. Jag medger gärna
            att jag medverkade till att vi då mycket hastigt försökte få igenom
            ett förslag som inte var tillfredsställande berett. Nu uppsköts
            det hela, vilket jag tycker var bra. Det innebar att vi fick tillfälle
            att arbeta igenom förslaget ännu en gång. Det blev en förnyad
            lagrådsgranskning av vissa paragrafer, och en bredare inläsning
            möjliggjordes för utskottets ledamöter. Givetvis är det särskilt
            viktigt när det gäller ny lagstiftning att utskottet ger sig själv
            tid till en noggrann behandling.
          </note>
          <note>
            En av svårigheterna har varit att beredningen har varit uppdelad
            på två utskott. Vi fick från kulturutskottet ta över en hel del
            som inte var konkretiserat i lagtext. Jag vill gärna använda tillfället
            till att säga detta. Jag tycker att alla mediefrågor och yttrandefrihetsfrågor
            borde läggas i ett utskott, och då är självfallet konstitutionsutskottet
            det naturliga utskottet.
          </note>
          <note>
            När det sedan gäller själva sakfrågan tycker jag att det är ganska
            självklart att utvecklingen går i den riktning som detta betänkande
            möjliggör i och med att de tekniska förutsättningarna blir sådana
            att vi kan öka antalet radiostationer och sändare. Det finns så
            att säga inga logiska skäl för att stoppa en sådan utveckling.
            Den kan naturligtvis i bästa fall leda till en vidgning av yttrandefriheten.
            Vi får se vad resultatet blir så småningom. Det beror på vad man
            lägger in i yttrandefriheten. Har man tre stationer som sänder
            olika program, är det ju en vidgning. För man fram samhällskritik
            och möjliggör debatter, innebär det en vidgning av yttrandefriheten.
            Men hundra stationer som spelar samma dunkadunkamusik större delen
            av dygnet innebär i realiteten ingen större vidgning av yttrandefriheten.
          </note>
          <note>
            Kvalitetsfrågorna inom medievärlden över huvud taget är väldigt
            viktiga och förtjänta av en fortgående debatt. Det finns emellertid
            tendenser som är riskabla. Vi är inne i en ökad koncentrationsprocess
            på vissa områden. Detta förslag innebär visserligen möjligheter
            till ökad spridning, men vad som kommer i slutskedet vet vi inte.
            Vi vet inte vilket resultatet blir när många reklamfinansierade
            kanaler får slå igen, eftersom de inte klarar de ekonomisk satsningarna.
            Man har erfarenheter av detta utomlands.
          </note>
          <note>
            För mig är det angeläget att framhålla att de nya möjligheter
            som har tillkommit -- jag biträder ju utskottets förslag -- inte
            undanrycker argumenten för att vi skall slå vakt om våra public
            servicekanaler. De är särskilt värdefulla. Vi kan ju jämföra våra
            gamla trogna TV-kanaler med de nya reklamkanalerna. Det råder
            ingen tvekan om var kvaliteten finns. En förutsättning för att
            public service-kanalerna skall kunna fullgöra sina uppgifter även
            framdeles är självklart att pengarna finns.
          </note>
          <note>
            Jag beklagar att socialdemokraterna inte ansåg sig kunna ta upp
            ett sakresonemang i denna fråga. Så skedde inte. Det har tidigare
            sagts att detta berodde på oenighet inom den socialdemokratiska
            gruppen.
          </note>
          <note>
            Det vet jag ingenting om. Men det borde ha funnits förutsättningar
            för en bredare överenskommelse i dessa frågor. Det finns en del
            inslag i lagstiftningen som man kan vara osäker inför. Vi får
            se hur de fungerar. Det finns som bekant möjlighet att ändra lagar
            i denna riksdag.
          </note>
          <note type="speaker">
            Anf. 95 ELVY SÖDERSTRÖM (s) replik:
          </note>
          <note>
            Herr talman! Jag vill fråga tredje vice talmannen, statsvetaren,
            centerpartisten och vice ordföranden i konstitutionsutskottet
            Bertil Fiskesjö om han anser att arbetet med regeringens proposition
            är värdigt
          </note>
          <note>
            Sveriges riksdag. Bertil Fiskesjö sade i sitt anförande att han
            beklagar att vi socialdemokrater inte har deltagit i sakresonemangen
            om propositionen och förslaget. Jag vill påstå att inte heller
            jag har lyssnat till något sakresonemang från
          </note>
          <note>
            Bertil Fiskesjös sida eller från de övriga ledamöterna i konstitutionsutskottet.
            Det är väl i första hand detta man skall beklaga.
          </note>
          <note>
            Jag upprepar min fråga: Anser Bertil Fiskesjö att detta är värdigt
            Sveriges riksdag?
          </note>
          <note>
            Anf. 96 Tredje vice talmannen BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Allt beredningsarbete har ju inte bedrivits i riksdagen.
            Det fanns självfallet en proposition såsom ett värdefullt underlag.
            Vad beredningen i utskottet beträffar upprepar jag vad jag sade
            tidigare. Jag medverkade till att vi fick mer tid. Vårt duktiga
            kansli fick möjlighet att under hela juluppehållet noga gå igenom
            förslaget. Vi kunde således överväga det på nytt.
          </note>
          <note>
            När det gäller Socialdemokraternas villighet att medverka till
            en bredare uppgörelse är jag kanske inte rätte mannen att döma.
            Det har skett så många förhandlingar på olika händer, förhandlingar
            som jag över huvud taget inte har haft någon insyn i.
          </note>
          <note>
            Dem får väl andra redovisa. I
          </note>
          <note>
            konstitutionsutskottet uppfattade jag tydligt att
          </note>
          <note>
            Socialdemokraterna var inställda på att förslaget skulle avslås.
            Det är ingen bra grund för överläggningar, om man vill ha ett
            positivt resultat.
          </note>
          <note>
            Då får man vara litet mer konstruktiv.
          </note>
          <note type="speaker">
            Anf. 97 YLVA ANNERSTEDT (fp):
          </note>
          <note>
            Herr talman! Jag vill bara ta tillfället i akt att yrka avslag
            på det yrkande som Björn von der Esch ställde i kammaren beträffande
            förbudet mot överklagande av beslut om sändningsområdenas omfattning.
            Jag vill påminna om att det i propositionen förs en diskussion
            om denna fråga, där fördelarna resp. nackdelarna med ett sådant
            förbud behandlas. Regeringen har funnit att en överklagandemöjlighet
            inte bör finnas, eftersom nackdelen för många inblandade skulle
            bli stor liksom osäkerheten under lång tid.
          </note>
          <note type="speaker">
            Anf. 98 THAGE G PETERSON (s):
          </note>
          <note>
            Herr talman! Vi socialdemokrater har stämplat denna proposition
            såsom en undermålig proposition. Vi menar att propositionen även
            efter omarbetningen lider av så allvarliga brister att den är
            otjänlig såsom grund för ett riksdagsbeslut.
          </note>
          <note>
            Att den ursprungliga propositionen var bristfällig tyckte också
            regeringspartierna och Ny demokrati.
          </note>
          <note>
            Annars hade man ju inte satt sig ner och skrivit om propositionen,
            och inte heller hade man, som tredje vice talmannen sade, ägnat
            jul- och nyårshelgen åt att skriva en ny radiolag.
          </note>
          <note>
            Detta arbete blev för de fyra regeringspartierna och
          </note>
          <note>
            Ny demokrati i konstitutionsutskottet så omfattande att de inte
            blev färdiga i tid, så att vi kunde behandla ärendet färdigt före
            nyår som avsikten var.
          </note>
          <note>
            Merparten av lokalradiolagens paragrafer har skrivits om. Av
            lagens 39 paragrafer har inte mindre än 22 ändrats. Så många erinringar
            uppkom vid omarbetningen att vi anser att propositionen bör gå
            tillbaka till regeringen.
          </note>
          <note>
            Jag menar också att det inte är konstitutionsutskottets uppgift
            att sköta regeringens jobb att skriva om propositioner. Jag undrar
            vad statsrådet Birgit Friggebo hade sagt som ledamot av konstitutionsutskottet
            om konstitutionsutskottets kansli hade fått ta över ett statsråds
            uppgift att skriva en anständig och behandlingsbar proposition.
          </note>
          <note>
            Herr talman! Vi har i Sverige haft en gemensam strävan att lösa
            för vår demokrati viktiga frågor i bred enighet. Det har gällt
            yttrandefrihetsgrundlagen, och det har gällt andra grundlagar.
            Jag tycker att det ligger ett stort värde i att vi är överens
            om demokratins spelregler.
          </note>
          <note>
            Från socialdemokratisk sida erbjöd vi oss samarbete. Detta budskap
            framförde jag personligen till statsrådet Birgit Friggebo men
            också sedermera till Folkpartiets gruppledare här i riksdagen
            och till andra ledamöter från Folkpartiet i konstitutionsutskottet.
            Men Folkpartiet valde i detta sammanhang att samarbeta med Ny
            demokrati i stället för med Socialdemokraterna.
          </note>
          <note>
            Jag bara konstaterar detta.
          </note>
          <note>
            Jag beklagar att Folkpartiet och regeringen inte har eftersträvat
            en politisk enighet i denna fråga som rör ett så viktigt område
            för demokratin, nämligen yttrandefriheten. Åke Gustavsson har
            faktiskt rätt i att det finns en uppenbar fara för att pengarna
            kan komma att avgöra yttrandefriheten, dvs. om man skall få tillstånd
            eller ej.
          </note>
          <note>
            Att de borgerliga partierna inte var beredda att lyssna på socialdemokratin
            och inte var beredda att förhandla och bereda frågan på ett, som
            jag uttrycker det, anständigt sätt för att få fram ett bra underlag,
            beror naturligtvis på att de hade träffat en uppgörelse mellan
            regeringspartierna och Ny demokrati.
          </note>
          <note>
            Vi säger ofta att vår svenska offentlighetsprincip inte är förhandlingsbar
            när vi skall förhandla om ett eventuellt svenskt medlemskap i
            EG. På samma sätt fick Socialdemokraterna i konstitutionsutskottet
            besked om att uppgörelsen med Ny demokrati inte var förhandlingsbar.
            Vi skulle anta den eller inte. Därför vill jag också i detta sammanhang
            säga att propositionen lider av flera allvarliga brister. En reform
            som har stor betydelse för yttrandefrihetens villkor borde grundas
            på ett fullgott underlag. Denna proposition innehåller, precis
            som Elvy Söderström tidigare i debatten har sagt, inga som helst
            analyser av vad förslagen innebär på viktiga områden.
          </note>
          <note>
            Sedan vill jag, för att få bort den frågan ur debatten, avvisa
            varje antydan om att den socialdemokratiska ståndpunkten i konstitutionsutskottet
            skulle bero på oenighet gentemot socialdemokraterna i kulturutskottet.
          </note>
          <note>
            Vår reservation i konstitutionsutskottets betänkande följer ju
            de förslag som socialdemokraterna i kulturutskottet har rest i
            sin reservation, nämligen att propositionen borde återremitteras
            till regeringen, för att man skall få ett fullgott underlag för
            en så viktig lag, och att en parlamentarisk utredning borde tillsättas.
          </note>
          <note>
            Herr talman! Trots det som har hänt i denna kammare tidigare
            när det gällde utlandssvenskarnas rösträtt, som vi betonade som
            ett övergrepp på detta tidigare samarbetet, och trots det som
            jag förmodar att den borgerliga majoriteten med stöd av Ny demokrati
            är på väg att göra om en stund vid voteringen, hävdar jag fortfarande
            att det måste vara en demokratisk strävan hos alla politiska partier
            i vårt land att försöka uppnå en långtgående enighet när det gäller
            frågor som rör yttrandefrihet och andra former för demokratins
            spelregler.
          </note>
          <note>
            Anf. 99 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är ett mycket viktigt beslut ur både ideologisk
            och principiell synpunkt som riksdagen kommer att fatta senare
            här i dag, framför allt när det gäller att gå vidare att rasera
            monopolen och vidga yttrandefriheten. Det är också viktigt att
            fatta beslut nu, så att vi snabbt kan få fram detta förslag och
            så att vi inte kommer att leva i ett laglöst tillstånd, där en
            del inte respekterar de lagar som vi har utan själva tar friheten.
          </note>
          <note>
            Det har varit väldigt mycket diskussion om beredningsarbetet
            beträffande den lag som riksdagen nu skall fatta beslut om. Låt
            mig då erinra om att det förslag som nu föreligger är en politisk
            kompromiss. Utgångspunkten är att en del partier i den här riksdagen
            egentligen är helt emot att vi får en privat reklamradio, en reklamlokalradio,
            medan andra mycket entusiastiskt i många år har varit pådrivare
            för att vi skall få en större frihet i etern. Det säger sig självt
            att man då diskuterar och försöker få fram så gemensamma ståndpunkter
            som möjligt.
          </note>
          <note>
            Dessutom finns det så länge som man över huvud taget behöver
            reglera detta olika angelägna önskemål, dels naturligtvis att
            ge underlag för ekonomiskt starka radiobolag som kan tänkas verka
            under längre tid, dels att få små lokala radiostationer. Det finns
            olika önskemål beroende på att vi har behov av regler på grund
            av tekniska hinder, och det finns naturligtvis även önskemål om
            en total etableringsfrihet.
          </note>
          <note>
            Det finns skillnader när det gäller öppnandet för frihet och
            risk för maktkoncentration. Det säger sig självt att detta är
            sakliga önskemål som samma person och samma parti kan komma att
            vilja uppnå.
          </note>
          <note>
            Det gör naturligtvis detta komplicerat.
          </note>
          <note>
            Jag vill återgå till frågan om beredningsarbetet.
          </note>
          <note>
            Partierna i riksdagen har beretts tillfälle att ha synpunkter
            innan propositionen lades fram. Såvitt jag förstod fanns det inte
            någon större vilja att komma fram till breda kompromisser, om
            det var så att vi i dag över huvud taget skulle kunna fatta ett
            beslut här i riksdagen om större frihet i etern.
          </note>
          <note>
            Därför lade regeringen fram propositionen med den fulla insikten
            om att det skulle komma till stånd nya förhandlingar här i riksdagen.
            Så har också skett.
          </note>
          <note>
            Vi har också informerat om att det har varit kontakter mellan
            regeringspartierna här i kammaren och Socialdemokraterna. Jag
            förde själv dessa diskussioner på uppdrag av regeringspartiernas
            ledamöter i konstitutionsutskottet. Det fanns där en bred vilja
            till att försöka bli överens med
          </note>
          <note>
            Socialdemokraterna. Eftersom man inte från vår sida utan från
            socialdemokratisk sida har gått ut till tidningarna och talat
            om vad delar av dessa samtal rörde, anser jag mig inte förhindrad
            att tala om detta också från riksdagens talarstol.
          </note>
          <note>
            För att vi över huvud taget skulle komma till diskussion i denna
            sakfråga, ställde man krav på ökade bidrag via presstödet till
            socialdemokratiska tidningar.
          </note>
          <note>
            Denna förhandlingslinje var regeringspartiernas representanter
            i KU inte beredda att gå med på.
          </note>
          <note>
            Det sades också vid dessa kontakter att det inte spelade så stor
            roll vilka regler som fanns i lokalradioförslaget, eftersom det
            viktiga var att rädda de konkurshotade socialdemokratiska tidningarna.
            Därför är det väldigt underligt att socialdemokrater här kritiserar
            förslaget och säger att det är en undermålig produkt när man själv
            varit beredd att lägga propositionen som underlag för diskussioner
            i kammaren.
          </note>
          <note>
            Man säger att det har gjorts så oerhört stora ändringar, att
            nästan varje paragraf är ändrad. Det beror på att ordet Närradionämnden
            har bytts ut mot Styrelsen för lokalradiotillstånd. Det är en
            mängd olika paragrafer. De ändringar som har gjorts vid riksdagsbehandlingen
            tycker jag är bra.
          </note>
          <note>
            De är inte särskilt omfattande, men de har varit betydelsefulla
            för en del av de partier som deltagit i diskussionen.
          </note>
          <note>
            Jag kanske kan erinra om att riksdagens konstitutionsutskott
            faktiskt höll på långt över ett halvår med ett förslag från den
            socialdemokratiska regeringen på sin tid som handlade om kabellagen.
          </note>
          <note>
            Utskottet skrev faktiskt om hela lagen, vände upp och ner på
            allting. Så visst har det förekommit sådant, det har inte varit
            ovanligt. Men det går inte alls att jämföra med det arbete som
            har skett beträffande denna lag, där jag bedömer att förändringarna
            inte är särskilt stora men är bra.
          </note>
          <note>
            Det är en viss tidning som utnämnts till potentat i diskussionen
            här i dag. Jag tycker att det klingar väldigt falskt att höra
            att en tidning skall sätta upp innehållsregler för ett medieföretag,
            att det är politiker och därmed också myndigheter som skall avgöra
            om man har mediekompetens och har synpunkter på vilket innehåll
            det skall vara i lokalradion. Det är faktiskt vad Expressen föreslår.
          </note>
          <note>
            Därför finns det naturligtvis ingen som helst anledning att använda
            Expressen som något slags sanningsvittne i den här diskussionen.
          </note>
          <note>
            Det har ställts några frågor till mig. Håkan
          </note>
          <note>
            Holmberg frågade om regeringen var beredd att komma med ändrade
            förslag om det skulle visa sig att vi i etermedierna även i fortsättningen
            kommer att få olika uttryck för hets mot folkgrupp. Jag vill klart
            deklarera att regeringen naturligtvis tar varje möjlighet i akt
            för att stävja denna otäcka verksamhet. Samtidigt vet också Håkan
            Holmberg hur svårt det är att via lagstiftning stänga alla portar,
            eftersom påhittigheten är ganska stor.
          </note>
          <note>
            Harriet Colliander frågade om regeringen är beredd att se till
            att verksamheten kommer i gång snabbt och att frekvenser ställs
            till förfogande. Det är i första hand den nya myndigheten som
            har dessa frågor i sin hand. Låt mig då säga att om regeringen
            får riksdagens skrivelse i morgon före kl. 9.30, utfärdar regeringen
            samtliga lagar och förordningar som behövs för denna verksamhet.
            Vi har redan påbörjat arbetet för att bygga upp den nya myndigheten.
            Det är naturligtvis viktigt att verksamheten kan komma i gång
            så snart som det över huvud taget är möjligt.
          </note>
          <note>
            Detta är ett sista bevis på den snabbhet som regeringen över
            huvud taget arbetat med en fråga sedan regeringsskiftet. När vi
            kom till regeringsmakten fanns det inte ett enda papper liggande
            som innebar en förberedelse för vilka regler som skulle tillämpas
            för att ge fler tillstånd och skapa större etableringsfrihet när
            det gäller radio i det här landet. Det fanns en utredning om frekvensutrymmen,
            men det har inte varit den svåraste frågan att hantera, utan det
            har varit hur tillståndsgivningen skall gå till, vilka kriterier
            som skall gälla osv. Där fanns som sagt inte en enda sak gjord.
            Det är nog, tror jag mig kunna säga, ett ovanligt snabbt lagarbete
            som har möjliggjort att vi nu på mycket bred front under detta
            år 1993
          </note>
          <note>
            kommer att få en friare radio i Sverige. Det är självklart att
            det är den borgerliga regeringens förtjänst.
          </note>
          <note type="speaker">
            Anf. 100 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Jag är naturligtvis medveten om att det är utomordentligt
            svårt att täppa till alla möjligheter för den som ger sig katten
            på att missbruka närradions möjligheter. De fall som jag relaterade
            är ganska uppseendeväckande. Det förefaller som att man från dessa
            rasistiska grupper systematiskt försöker nedlusa Närradionämnden
            med ansökningar där det hela tiden är samma personer det gäller.
            Man dyker upp i varandras program, gästspelar och kallar sig för
            olika saker för att förvilla begreppen. Det är uppenbarligen inte
            förenligt med lagens anda, det tror jag att vi kan vara överens
            om.
          </note>
          <note>
            Jag tar Birgit Friggebos besked om att regeringen är beredd att
            noga följa detta som ett alldeles utmärkt besked om att regeringen
            kommer med ytterligare markeringar om det visar sig nödvändigt,
            även lagstiftningsvägen.
          </note>
          <note type="speaker">
            Anf. 101 ÅKE GUSTAVSSON (s) replik:
          </note>
          <note>
            Herr talman! Det fanns inte någon större vilja att uppnå en kompromiss,
            säger kulturministern, såvitt hon förstår. Det var bra att statsrådet
            gjorde denna markering, för statsrådet har inte förstått rätt.
            Det fanns en vilja från vår sida.
          </note>
          <note>
            Eftersom vi har varit indiskreta här och talat om vad som hänt
            bakom stängda rum, kan jag berätta att jag personligen suttit
            öga mot öga med ministerns statssekreterare och ordentligt försökt
            gå igenom detta. Hon har i sin tur rapporterat till sin chef,
            och därefter har jag fått beskedet att man inte kan gå vidare,
            trots att vi var beredda att diskutera dessa frågor. Bristen på
            vilja har alltså inte funnits hos oss.
          </note>
          <note>
            Som Thage G Peterson sade tidigare är det här ett dåligt berett
            förslag. Vi förutsatte att vi skulle få rimligt med tid på oss,
            precis som under den socialdemokratiska regeringen då det gällde
            förberedelse av en proposition om ett nytt avtal med Sveriges
            Radio och en tredje markkanal. Man jobbade faktiskt under flera
            månader med det. Här har man jobbat under tre fyra sammanträden
            och fjorton dagar. Därefter dunkar man papperet på bordet, och
            det är klart. Det var regeringens vilja till samarbete.
          </note>
          <note>
            Det klingar falskt att en tidning har synpunkter på innehåll
            i radion, säger Birgit Friggebo om
          </note>
          <note>
            Expressen. Jag tillåter mig att stå upp för yttrandefriheten
            och säga att jag låter Expressen ha vilken uppfattning den vill.
            Det tillhör faktiskt också yttrandefriheten. Jag tycker dessutom
            att det inte klingar falskt. Jag tycker t.o.m. att Expressen hade
            rätt i sak. Man kanske har litet större kulturella ambitioner
            i Expressen än vad Birgit
          </note>
          <note>
            Friggebo har i detta avseende.
          </note>
          <note>
            Det här är ett sista bevis på regeringens snabbhet att arbeta
            med dessa frågor, säger Birgit Friggebo.
          </note>
          <note>
            Jag hade hoppats att det var det sista beviset på regeringens
            arbete över huvud taget, men vi får väl arbeta med den här regeringen
            ett tag till. Man har varit mycket försiktig med snabbheten. Den
            här frågan -- det har vi tidigare demonstrerat i debatten -- har
            tagit en onödigt lång tid. Man har systematiskt ställt oppositionen
            utanför.
          </note>
          <note>
            Riksdagen beställde i april i våras -- detta tillhör också Birgit
            Friggebos ansvarsområde -- en kulturpolitiskt utredning. Den är
            ännu inte tillsatt.
          </note>
          <note>
            Är det exempel på regeringens och Birgit Friggebos snabbhet?
            Vi blev lovade att till årsskiftet få en översyn när det gäller
            kulturella aspekter i fråga om
          </note>
          <note>
            EG. Den har vi ännu inte sett till. Jag kan fortsätta med uppräkningen.
            Jag tror att Birgit Friggebo skall sikta litet bättre när hon
            skall försöka träffa något som handlar om departementets snabbhet.
          </note>
          <note>
            Anf. 102 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag inskränker mig till att säga att jag förundrar
            mig över att Åke Gustavsson kan säga att detta förslag är dåligt
            berett, i synnerhet som konstitutionsutskottets representanter
            från Åke
          </note>
          <note>
            Gustavssons parti var beredda att använda propositionen som underlag
            för överläggningar och diskussioner inför en eventuell överenskommelse
            i denna fråga -- rakt upp och ner.
          </note>
          <note type="speaker">
            Anf. 103 ÅKE GUSTAVSSON (s) replik:
          </note>
          <note>
            Herr talman! Med instämmande i vad socialdemokraterna i konstitutionsutskottet
            säger ber jag att få citera följande ur reservationen:
          </note>
          <note>
            ''Konstitutionsutskottet konstaterar att propositionen inte uppfyller
            nu angivna krav.
          </note>
          <note>
            Sålunda saknas en redovisning av erfarenheterna av reklamradiolagstiftning
            i andra länder.
          </note>
          <note>
            Principresonemang och analyser av konflikter mellan olika mål
            förekommer sparsamt. De frekvenstekniska frågorna behandlas lättvindigt.
          </note>
          <note>
            Hur kvaliteten på all radiomottagning, dvs. även mottagning av
            Sveriges Radios program, kommer att påverkas är inte närmare redovisat.''
          </note>
          <note>
            Detta är ett uttryck för att ärendet är dåligt berett.
          </note>
          <note>
            Och som sagt var: det råder inte som här försöker antydas några
            olika uppfattningar.
          </note>
          <note>
            Socialdemokraterna i riksdagen står bakom den uppfattning som
            är redovisad i kulturutskottet och i konstitutionsutskottet.
          </note>
          <note>
            Anf. 104 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tar socialdemokraternas uppträdande under hela
            den här perioden som uttryck för ett bedövande ointresse för att
            så snabbt som det över huvud taget är möjligt söka vidga friheten
            i etern. Det är ju ingenting nytt.
          </note>
          <note>
            Jag var med i en tidigare borgerlig regering som genom närradion
            vidgade yttrandefriheten, vilket socialdemokraterna var emot.
            Sedan har det inte hänt någonting. Men vi i den nuvarande borgerliga
            regeringen grep oss an frågan omedelbart, när vi kom in i regeringskansliet.
          </note>
          <note>
            Åke Gustavsson tar naturligtvis en poäng när han citerar ur reservationen
            till konstitutionsutskottets betänkande, en reservation som jag
            förutsätter att socialdemokraterna står samlade bakom. Men den
            kraftfulla kritik som man i utskottet har, framför man för att
            dölja sin besvikelse över att det inte gick att pumpa ut mer pengar
            till konkursdrabbade socialdemokratiska tidningar. Det var ju
            det som man var ute efter, medan man var ganska ointresserad av
            själva lokalradiofrågan.
          </note>
          <note>
            Förste vice talmannen anmälde att Åke Gustavsson anhållit att
            till protokollet få antecknat att han inte ägde rätt till ytterligare
            replik.
          </note>
          <note>
            Anf. 105 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! Jag ställde en fråga till statsrådet
          </note>
          <note>
            Friggebo. Den gällde Telestyrelsen, som gör frekvensplanering
            och som tar fram fler än de 60
          </note>
          <note>
            frekvenser som finns uppräknade i propositionen.
          </note>
          <note>
            Konstitutionsutskottet uttalar att det är nödvändigt att fler
            än de 60 frekvenserna når fram, också på håll i Sverige som inte
            räknas upp i propositionen.
          </note>
          <note>
            Jag fick till svar att det är den nya styrelsen för lokalradion
            som sköter om detta. Det är riktigt att det är styrelsen för lokalradiotillstånd
            som skall ta sig an ansökningar och bevilja tillstånd. Inom parentes
            vill jag säga att en god sak med denna lag är att tillståndsgivningen
            ligger hos en myndighet och granskningen hos en annan.
          </note>
          <note>
            Men jag tycker inte att jag fick något svar på min fråga, eftersom
            det inte är styrelsen för lokalradiotillstånd som sköter frekvensplanering
            och tar fram frekvenserna. Min fråga är om regeringen kommer att
            ge direktiv till
          </note>
          <note>
            Telestyrelsen, som går ut på att man nu skall göra som konstitutionsutskottet
            förutsätter, dvs. plocka fram ett stort antal frekvenser.
          </note>
          <note>
            Anf. 106 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Våra myndigheter har skyldighet att följa riksdagens
            beslut. Nu inrättas en särskild myndighet som med kraft skall
            driva dessa frågor. I
          </note>
          <note>
            den kommande styrelsen skall det också finnas frekvenskunniga
            personer. Det är alltså denna myndighet som nu har att se till
            att det kommer fram tillräckligt med frekvenser.
          </note>
          <note type="speaker">
            Anf. 107 ELVY SÖDERSTRÖM (s):
          </note>
          <note>
            Herr talman! När kulturministern var ledamot av konstitutionsutskottet
            var hon en varm förespråkare för att det skulle finnas konsekvensanalyser
            med i regeringsförslagen. Då ställer jag frågan: Var finns konsekvensanalysen
            i regeringens proposition, som vi nu behandlar? Var finns t.ex.
            beskrivet konsekvenserna av att varje vitesföreläggande skall
            kunna överklagas? Vilka blir konsekvenserna för myndigheternas
            möjligheter att efterleva den kommande lagstiftningen?
          </note>
          <note>
            Jag vill påstå att det inte finns någon som helst konsekvensbeskrivning.
            Men jag förstår att regeringen har ställt sig bakom detta för
            att tillgodose Ny demokratis krav. Ny demokrati framstår alltmer
            tydligt som de enda segrarna när det gäller detta förslag.
          </note>
          <note type="speaker">
            Anf. 108 THAGE G PETERSON (s):
          </note>
          <note>
            Herr talman! Jag vill först tillbakavisa statsrådet
          </note>
          <note>
            Birgit Friggebo på en punkt, där Birgit Friggebo inte talar sanning.
            Från socialdemokratiskt håll har vi självfallet inte talat om
            räddningsaktioner för socialdemokratiska tidningar. Däremot framförde
            jag i måndags, när Birgit Friggebo ringde mig hem i bostaden i
            Nacka, att vi socialdemokrater ville att det skulle tillsättas
            en utredning om ett presstöd som skulle garantera en verklig mångfald.
          </note>
          <note>
            Jag sade då att det var angeläget att se till att såväl socialdemokratiska
            som centerpartistiska och andra tidningar får en chans att överleva
            i en ny massmediesituation. Jag har inte gjort någon hemlighet
            av denna uppfattning och det som jag framförde till Birgit Friggebo.
            Detta har jag talat om för flera tidningar som under resans gång
            också har återgett att detta har varit ett socialdemokratiskt
            krav.
          </note>
          <note>
            När Birgit Friggebo inte ville tillmötesgå oss på den här punkten
            tog vi senare upp frågan i en motion som nu skall behandlas i
            konstitutionsutskottet, en motion om en parlamentarisk utredning.
            Därför tycker jag att det är litet svagt av ett statsråd att i
            partipolitiskt nit så att säga förvränga denna sakråga.
          </note>
          <note>
            Vi ville ha en breddning som ett underlag för en diskussion.
            Därmed ansåg jag och socialdemokraterna i konstitutionsutskottet
            att vi mycket väl kunde diskutera med Folkpartiet i den här frågan.
            Men här var Birgit Friggebos kärlek till
          </note>
          <note>
            Ny demokrati större än viljan att möta oss i en sådan diskussion.
            Av senare samtal har jag förstått att Birgit Friggebo har behandlat
          </note>
          <note>
            Socialdemokraterna som vilket annat tvåprocentsparti som helst.
          </note>
          <note>
            Jag tolkar detta, Birgit Friggebo, som ett bedövande ointresse
            från kulturministern att diskutera mångfald i medierna. Jag tycker
            att det är svagt att ett statsråd i riksdagens talarstol måste
            använda uppenbara lögner för att komma åt en politisk motståndare.
            Min ambition när det gäller både den här frågan och presstödet
            har hela tiden varit att få till stånd en ordning så, att tidningarna
            --
          </note>
          <note>
            oavsett om de representerar Centerpartiet, kds,
          </note>
          <note>
            Folkpartiet eller Socialdemokraterna -- får chans att överleva
            i en demokrati.
          </note>
          <note>
            Vi kan inte acceptera en situation där TV och radio tar över
            alltmer. Birgit Friggebo, det ligger ett egenvärde i att det finns
            tidningar som kan starta diskussioner och hålla debatten i gång.
            Då finns det också ett demokratiskt skäl till att vi skall slå
            vakt om våra tidningar. Det var den enda ambition som jag hade
            under mitt samtal med Birgit Friggebo denna måndagskväll, som
            hon för övrigt tog initiativet till.
          </note>
          <note>
            Anf. 109 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Thage G Peterson säger nu att det var mångfalden
            i media som var det viktiga. I dag kommer Socialdemokraterna att
            rösta emot ett förslag om att öka mångfalden i etermedierna.
          </note>
          <note>
            Jag har också sett att Thage G Peterson i tidningar och vid kontakter
            med journalister har sagt att man ville diskutera mångfalden,
            framför allt när det gäller pressen, i samband med de diskussioner
            som fördes beträffande lokalradion.
          </note>
          <note>
            Jag kan inse att det egentligen är litet känsligt att i kammaren
            ta upp och penetrera bakåt vad som har sagts vid olika förhandlingsomgångar.
            Men jag känner mig tvingad att göra det, inte minst mot bakgrund
            av Thage G Petersons första anförande, för det blir ju litet svårbegripligt
            varför de diskussioner som förts inte har lett fram till att också
            Socialdemokraterna ''är med på vagnen''. Av tradition försöker
            vi ju uppnå så stor och bred enighet som möjligt i yttrandefrihetsfrågor.
          </note>
          <note>
            Därför var det nödvändigt att visa på vad det var för villkor
            som Socialdemokraterna hade för att ställa upp till en diskussion.
            Då är det faktiskt på det sättet att Thage G Peterson till mig
            har framfört att han vill att utvecklingsstödet inom presstödet
            skulle ökas kraftigt, för att kunna rädda arbetarrörelsens konkurshotade
            tidningar.
          </note>
          <note>
            Vi kommer naturligtvis inte längre i den diskussionen, eftersom
            ingen annan har varit med vid detta tillfälle. Jag beklagar djupt
            att inte diskussionerna kunde ha förts vidare i en bredare krets,
            t.ex. inom konstitutionsutskottet, men
          </note>
          <note>
            Socialdemokraternas representant förhindrade detta genom att
            ställa villkor för att diskussioner över huvud taget skulle föras
            om lokalradion.
          </note>
          <note type="speaker">
            Anf. 110 THAGE G PETERSON(s):
          </note>
          <note>
            Herr talman! Kulturminister Birgit Friggebo har egentligen nu
            sagt vad det hela gäller. Hon har inget intresse av mångfald i
            pressen. Hon har inget intresse att rädda mångfalden.
          </note>
          <note>
            Jag har ett starkt intresse av att rädda moderata, folkpartistiska,
            centerpartistiska och vänsterpartistiska tidningar, kds-tidningar
            och socialdemokratiska tidningar, därför att de är så viktiga
            i en demokrati. Jag har t.o.m. sagt någon gång under senare tid,
            när vi har diskuterat pressituationen, att om det så vore den
            enda kronan vi hade i en budget, så menar jag att den kronan skulle
            gå till pressen för att förverkliga det fria ordet.
          </note>
          <note>
            En period, när jag arbetade i statsrådsberedningen, lade jag
            ner ett mycket stort arbete bakom kulisserna för att hjälpa till
            att rädda Svenska
          </note>
          <note>
            Dagbladet, som var i bekymmersam kris på 70-
          </note>
          <note>
            talet. Och jag vore beredd i dag att rädda tidningar av annan
            färg än socialdemokratisk, därför att jag är rädd om demokratin.
          </note>
          <note>
            Därför tycker jag att det är lumpet av kulturministern att i
            den här debatten ensidigt tala om att vårt krav om en utredning
            för verklig mångfald i media bara går ut på att rädda konkursfärdiga
            socialdemokratiska tidningar. Det var på den punkten jag protesterade.
          </note>
          <note>
            Jag förstår nu att Birgit Friggebo är litet på reträtt när det
            gäller den beskyllningen, och det tyder jag ändå som ett friskhetstecken.
          </note>
          <note>
            Anf. 111 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är inte på någon reträtt, och jag tycker att
            Thage G Petersons inlägg nu senast bekräftar det som jag tidigare
            har sagt, nämligen att
          </note>
          <note>
            Socialdemokraterna faktiskt inte är särskilt intresserade av
            den reklamfinansierade lokalradion, utan att det är någonting
            annat de syftar till.
          </note>
          <note>
            Vi har ett gemensamt intresse av en stor och vidgad yttrandefrihet
            i Sverige, men jag tycker att
          </note>
          <note>
            Socialdemokratins agerande under en längre tid har visat att
            däri ingår inte en privat, reklamfinansierad lokalradio.
          </note>
          <note type="speaker">
            Anf. 112 THAGE G PETERSON (s):
          </note>
          <note>
            Herr talman! Vi diskuterar nu mediafrågor, och jag tycker att
            kulturminister Birgit Friggebo blev väldigt naken i sitt inlägg.
            Det får mig faktiskt att beklaga att det inte var kulturfrågorna
            och pressfrågorna som statsrådet lämnade utan att det blev jämställdhetsfrågorna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            5 § Enskild egendom genom förmånstagarförordnande
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU23 Enskild egendom genom förmånstagarförordnande (prop.
            1992/93:148).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            6 § Internationella oljeskadefonden
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU26 Internationella oljeskadefonden
          </note>
          <note>
            (prop. 1992/93:143).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            7 § Ändrat bidrag till Stiftelsen för god redovisningssed
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU28 Ändrat bidrag till Stiftelsen för god redovisningssed
            (prop. 1922/93:105 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            8 § Administration av socialförsäkringen m.m.
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1922/93:SfU10 Administration av socialförsäkringen m.m. (prop.
            1922/93:105
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            9 § Invandring m.m.
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU11 Invandring m.m. (prop. 1922/93:105
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            10 § Tilläggsbudget I
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU18 Tilläggsbudget I
          </note>
          <note>
            (Utrikesdepartementet) (prop. 1992/93:105
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            11 § Ombildning av AMU-gruppen till aktiebolag
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU6 Ombildning av AMU-gruppen till aktiebolag (prop.
            1992/93:152).
          </note>
          <note type="speaker">
            Anf. 113 ARNE JANSSON (nyd):
          </note>
          <note>
            Herr talman! AMU-gruppen skall bolagiseras.
          </note>
          <note>
            AMU har under många år mer eller mindre haft monopol på Arbetsmarknadsverkets
            uppdragsutbildning. På grund av denna monopolställning har kurserna
            alltför ofta marknadsförts till överpriser. Bristande koordination
            och budgetansvar hos uppköparna har inneburit ett fruktansvärt
            slöseri med skattebetalarnas medel. Kända och okända, för att
            inte säga ökända, slöserier med skattemedel avlöser varandra.
            Några exempel:
          </note>
          <note>
            Många kurser har betalats men gått tomma, då utbildningsbidrag
            saknats.
          </note>
          <note>
            I Sörmland har t.o.m., enligt uppgift, AMU-chefen bildat ett
            eget bolag som bedriver uppdragsutbildning åt AMU. För enkelhetens
            skull tecknar han alltså avtal med sig själv.
          </note>
          <note>
            Det händer att lärare inom AMU vägrar att ta in elever på praktikantplatser
            i en kurs, detta trots att flera platser i kursen står tomma och
            dessa platser redan är förutbetalda, m.m.
          </note>
          <note>
            Inom Ny demokrati har vi starkt reagerat på att regeringen visat
            en tendens att tillsätta tjänster samt konstruera nya befattningar
            efter politisk ställning och tillhörighet och inte, enligt vårt
            förmenande, efter kompetens.
          </note>
          <note>
            AMU-gruppen skall nu bli ett aktiebolag. VD och styrelse skall
            tillsättas. Det är bra. Samtidigt är det klart att den nya koncernen
            står inför komplicerade omstruktureringsproblem, som skall lösas
            på en marknad där man omedelbart möter en vikande efterfrågan
            och ökad konkurrens från andra utbildningsanordnare.
          </note>
          <note>
            Mot den bakgrunden är det en nyckelfråga att koncernen får en
            ledning som utan sidoblickar på politiska meriter tillsätts efter
            reell kompetens, dvs.
          </note>
          <note>
            med vidimerad förmåga att med kraft, professionellt kunnande,
            samarbetsförmåga m.m.
          </note>
          <note>
            föra verksamheten i dess nya former till framgång.
          </note>
          <note>
            Vederbörande måste självfallet ha visat stor fallenhet, intresse
            och engagemang inom området för att vara tänkbar. Att ens tänka
            i banor som omflyttning av en obekväm person till denna post borde
            vara förbjudet. Därför gör jag det inte.
          </note>
          <note>
            Efter dagens kontakter med AMU:s organisationskommitté, AMS
          </note>
          <note>
            platsförmedlingsenhet,
          </note>
          <note>
            Arbetsmarknadsdepartementet och
          </note>
          <note>
            Näringsdepartementet kommer vi med synnerligen stort intresse
            att följa hur lagen om allmän platsanmälan kommer att tillämpas
            i det nya aktiebolaget.
          </note>
          <note>
            Herr talman! Med tanke på vad jag tidigare anfört kommer vi inom
            Ny demokrati mycket noga att följa även hur man formulerar kraven
            för VD-
          </note>
          <note>
            posten, hur kraven tillgodoses samt hur tillsättandet i övrigt
            går till.
          </note>
          <note type="speaker">
            Anf. 114 HARALD BERGSTRÖM (kds):
          </note>
          <note>
            Herr talman! På AMU begär man själv att få bli bolagiserad. Den
            begäran står arbetsmarknadsutskottet bakom. Det är en riktig utveckling.
            Redan för ett år sedan instämde arbetsmarknadsutskottet i sitt
            betänkande AU11 i denna begäran och menade att det borde ske så
            fort som möjligt.
          </note>
          <note>
            Det tillsattes en utredning, och det är i stort sett den utredningens
            resultat vi har att ta ställning till i dag i det betänkande arbetsmarknadsutskottet
            har skrivit.
          </note>
          <note>
            Det skall bildas ett moderbolag, och det skall bildas dotterbolag.
            Förslaget går ut på att de helt skall ägas av staten. Arbetsmarknadsutskottet
            har ingen annan uppfattning, men vi vill gärna hålla dörren öppen
            för en eventuell senare privatisering. Det skulle kunna ske när
            bolaget är moget för detta, och då är regeringen välkommen tillbaka
            till utskottet med ett förslag om privatisering.
          </note>
          <note>
            Utskottet gör samma bedömning som regeringen om att de tillgångar
            och skulder som finns i uppdragsmyndigheten AMU för närvarande
            bör överföras till det nya bolaget. Det kan möjligen diskuteras
            om den del av pensionsskulden som kommer från tiden före 1986
            -- innan AMU som avgiftsfinansierad uppdragsmyndighet bildades
            --
          </note>
          <note>
            skall lämnas utanför. Arbetsmarknadsutskottet menar dock att
            hela pensionsskulden bör överföras till det nya bolaget, och att
            man i stället i avkastningskravet på koncernen tar hänsyn till
            den belastning skulden innebär. Detta kan också för övrigt gälla
            andra kostnader som genereras i samband med bildandet av den nya
            koncernen.
          </note>
          <note>
            Arbetsmarknadsutskottet delar regeringens uppfattning om att
            den nya koncernens målsättning skall vara att flertalet av de
            tidigare anställda inom myndigheten bör återanställas i det nya
            bolaget.
          </note>
          <note>
            Med tanke på den volymneddragning som diskuteras i utredningen
            -- från 4 miljarder kronor till 3 miljarder kronor i omsättning
            -- har vi förståelse för svårigheterna med detta.
          </note>
          <note>
            Målsättningen bör dock vara att samtliga eller flertalet nu anställda
            bör återanställas i det nya bolaget.
          </note>
          <note>
            Arne Jansson talade i sitt anförande om styrelsen i det nya bolaget
            och om rekryteringen av koncernledningen. Det är en självklarhet
            att kompetenskrav och inte andra kriterier bör gälla här. Detta
            förutsätter arbetsmarknadsutskottet.
          </note>
          <note>
            Herr talman! Jag har inte mer att anföra, utan yrkar bifall till
            arbetsmarknadsutskottets hemställan i dess helhet.
          </note>
          <note type="speaker">
            Anf. 115 KRISTER ÖRNFJÄDER (s):
          </note>
          <note>
            Herr talman! Jag har i arbetsmarknadsutskottet inte fått gehör
            för min motion om kompensation till kommunerna för eventuella
            hyresbortfall som resultat av bolagiseringen.
          </note>
          <note>
            Det kan innebära att kostnader överförs från staten till kommunerna,
            vilket i det ansträngda ekonomiska läge många kommuner befinner
            sig i är mycket olyckligt.
          </note>
          <note>
            Jag förstår att jag mot ett enigt utskott inte kan få kammarens
            gehör för min motion, men jag vill ändå redovisa att min uppfattning
            kvarstår trots detta.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande konstitutionsutskottets betänkande 1992/93:KU15,
            lagutskottets betänkanden 1992/93:LU23, LU26 och LU28, socialförsäkringsutskottets
            betänkanden
          </note>
          <note>
            1992/93:SfU10 och SfU11, näringsutskottets betänkande 1992/93:NU18
            samt arbetsmarknadsutskottets betänkande
          </note>
          <note>
            1992/93:AU6.
          </note>
          <note>
            Konstitutionsutskottets betänkande KU15
          </note>
          <note>
            Mom. 1 (frågan om avslag på propositionen
          </note>
          <note>
            1992/93:70)
          </note>
          <note>
            Utskottets hemställan bifölls med 166 röster mot
          </note>
          <note>
            126 för reservationen av Thage G Peterson m.fl.
          </note>
          <note>
            Mom. 2 (regeringens förslag till lokalradiolag)
          </note>
          <note>
            Utskottets hemställan -- som ställdes mot det av
          </note>
          <note>
            Björn von der Esch under överläggningen framställda yrkandet
            -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU23
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU26
          </note>
          <note>
            p Utskottets hemställan bifölls.
          </note>
          <note>
            Lagutskottets betänkande LU28
          </note>
          <note>
            p Utskottets hemställan bifölls.
          </note>
          <note>
            Socialförsäkringsutskottets betänkande SfU10
          </note>
          <note>
            p Utskottets hemställan bifölls.
          </note>
          <note>
            Socialförsäkringsutskottets betänkande SfU11
          </note>
          <note>
            p Utskottets hemställan bifölls.
          </note>
          <note>
            Näringsutskottets betänkande NU18
          </note>
          <note>
            p Utskottets hemställan bifölls.
          </note>
          <note>
            Arbetsmarknadsutskottets betänkande AU6
          </note>
          <note>
            p Utskottets hemställan bifölls.
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1992/93:158 Skolans internationalisering
          </note>
          <note>
            13 § Kammaren åtskildes kl. 17.26.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 3 §
          </note>
          <note>
            anf. 12 (delvis),
          </note>
          <note>
            av förste vice talmannen därefter t.o.m. anf. 44
          </note>
          <note>
            (delvis),
          </note>
          <note>
            avtredje vice talmannen därefter t.o.m. anf. 67
          </note>
          <note>
            (delvis),
          </note>
          <note>
            av talmannen därefter t.o.m. anf. 82 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
