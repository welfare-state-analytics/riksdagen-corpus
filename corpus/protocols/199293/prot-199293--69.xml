<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--69</head>
          <docDate when="1993-02-26">1993-02-26</docDate>
        </div>
      </front>
      <body>
        <div>
          <note>
            1 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1992/93:82
          </note>
          <note>
            Till riksdagen
          </note>
          <note>
            Interpellation 1992/93:82 ''Asyl- och flyktingpolitiken'' av
            Sten Andersson i Malmö kommer att besvaras den 26 april 1993.
          </note>
          <note>
            Interpellanten och jag har inte kunnat finna en tid för interpellationens
            besvarande inom den aktuella
          </note>
          <note>
            4-veckorsfristen på grund av andra engagemang.
          </note>
          <note>
            Vi har därför tillsammans med kammarkansliet träffat en överenskommelse
            om att jag skall svara på interpellationen den 26 april.
          </note>
          <note>
            Stockholm den 24 februari 1993
          </note>
          <note>
            Birgit Friggebo
          </note>
          <note>
            Interpellation 1992/93:83
          </note>
          <note>
            Till riksdagen
          </note>
          <note>
            Med hänvisning till riksdagsordningens 6 kap. 1 §
          </note>
          <note>
            får jag meddela att jag inte kan besvara Hans
          </note>
          <note>
            Göran Francks interpellation nr 83 om
          </note>
          <note>
            Mellanöstern inom den föreskrivna tiden fyra veckor. Jag avser
            att besvara interpellationen den
          </note>
          <note>
            19 mars.
          </note>
          <note>
            Stockholm den 22 februari 1993
          </note>
          <note>
            Margaretha af Ugglas
          </note>
          <note>
            2 § Svar på interpellation 1992/93:77 om en egenavgiftsfond för
            kulturskapare
          </note>
          <note>
            Anf. 1 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Hans Göran Franck har frågat mig om jag avser att
            inrätta en särskild egenavgiftsfond för kulturskapare enligt Konstnärsutredningens
            förslag eller om jag har något annat förslag till rättvis lösning
            av kulturskaparnas problem i fråga om egenavgifter.
          </note>
          <note>
            Den konstnärsutredning, som Hans Göran Franck hänvisar till,
            tillsattes i juni 1989 och redovisade sina förslag i maj 1990,
            dvs. till den då sittande socialdemokratiska regeringen.
          </note>
          <note>
            Utredningen ansåg att ett generellt problem för rörelseidkande
            konstnärer är att deras marginalskatt även vid låga inkomster
            blir hög beroende på uttaget av socialavgifter i form av egenavgifter.
            Utredningen föreslog att frågan borde lösas utanför skattesystemets
            ram, genom att konstnärer skulle kunna kompenseras för erlagda
            egenavgifter upp till ett maximalt belopp av 15 000
          </note>
          <note>
            kr ur en för ändamålet särskilt inrättad egenavgiftsfond.
          </note>
          <note>
            Den föregående regeringen redovisade sina ställningstaganden
            till Konstnärsutredningens förslag i budgetpropositionen 1991.
          </note>
          <note>
            När det gällde frågan om konstnärernas egenavgifter anförde statsrådet
            Göransson därvid att en omläggning av inkomstbeskattningen hade
            genomförts under år 1990 och att reglerna i flera avseenden hade
            utformats med hänsyn till konstnärernas förhållanden. Han påpekade
            också att socialavgifter även betalas på anställda konstnärers
            lön.
          </note>
          <note>
            Den socialdemokratiska regeringens förslag innebar därför att
            något särskilt stöd för att motverka uttaget av egenavgifter inte
            borde införas.
          </note>
          <note>
            Detta blev också beslutet i riksdagen, som samtidigt -- med vissa
            kompletteringar -- tillstyrkte regeringens förslag till uppföljning
            i övrigt av
          </note>
          <note>
            Konstnärsutredningen. Det innebar bl.a. en väsentlig ökning av
            visningsersättningen åt bildoch formkonstnärer och vissa insatser
            för upphovsmännen på musikområdet.
          </note>
          <note>
            Konstnärsutredningens förslag var därmed slutbehandlade. Det
            finns således inte någon kvardröjande fråga från betänkandet Konstnärens
            villkor, som förutsätter ställningstagande från regeringens sida.
          </note>
          <note>
            Vid de kontakter som har förevarit mellan
          </note>
          <note>
            Kulturdepartementet och konstnärernas organisationer under de
            senaste åren, bl.a. i samband med beredningen av regeringens budgetförslag,
            har frågan om inrättande av en särskild egenavgiftsfond inte prioriterats.
          </note>
          <note>
            Dessa kontakter har i stället handlat om andra frågor, såsom
            biblioteksersättningen, avgifter på bibliotekslån, långtidsstipendier
            m.m. I dessa frågor har jag redovisat mina ställningstaganden
            i årets budgetförslag.
          </note>
          <note>
            Jag anser mig inte ha anledning att inta någon annan ståndpunkt
            i den aktuella frågan än den riksdagen stannade för år 1991. Det
            finns enligt min mening möjlighet att gå andra vägar för att förstärka
            konstnärsskapets villkor. I årets budgetförslag har jag redovisat
            några förslag till åtgärder med detta syfte.
          </note>
          <note>
            Regeringen fastställde igår direktiven till den parlamentariska
            utredningen om kulturpolitikens inriktning. Frågan om kulturskaparnas
            villkor är givetvis en fråga som kommer upp inom ramen för utredningen.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! I dagens ekonomiska krisläge drabbas kulturskapare,
            som alltid har varit låginkomsttagare, mycket hårt. Uppdragen
            har minskat mycket kraftigt. Många tvingas inskränka, eller upphöra
            med, sin kulturskapande verksamhet. Läget är mera allvarligt än
            vad som framgår av regeringens bedömning i budgetpropositionen.
          </note>
          <note>
            Vi har en dold, icke registrerad, arbetslöshet, som är flerfaldigt
            större bland kulturskapare än hos riksgenomsnittet. Försämringen
            fortsätter i det alltmer förvärrade ekonomiska läget. För kulturskapare
            blir det också allt svårare, för att inte säga omöjligt, att skaffa
            annat eller kompletterande arbete på arbetsmarknaden.
          </note>
          <note>
            Kulturskapare som vänder sig till arbetsförmedlingen eller till
            AMS får sällan eller aldrig någon sysselsättning eller någon utbildningsmöjlighet.
            Även i fråga om vidareutbildning och omskolning är möjligheterna
            ytterligt begränsade.
          </note>
          <note>
            Denna fråga måste uppmärksammas och åtgärdas.
          </note>
          <note>
            Kärnpunkten i min frågeställning är att kulturskapare bedöms
            som rörelseidkare. Det betyder att de inte har någon arbetslöshetskassa.
          </note>
          <note>
            Omkring 15 000 ansökningar om KAS avslogs
          </note>
          <note>
            1991. Förra året var siffran betydligt högre. Större delen av
            dessa ansökningar avser just rörelseidkare.
          </note>
          <note>
            För många återstår ingenting annat än att vända sig till socialtjänsten.
            På andra områden vidtas extraordinära åtgärder. Budgetpropositionen
            innehåller en hel del förslag som är värda uppskattning, men de
            är ändå i den nu rådande situationen otillräckliga.
          </note>
          <note>
            Vad kulturministern svarar på frågan om handläggningen av en
            särskild egenavgift är väl känt, inte minst för mig och Thage
            G. Peterson som har motionerat i ärendet.
          </note>
          <note>
            Jag anser att det fordras speciella åtgärder på kulturskaparområdet.
            Jag menar att förslaget om en särskild egenavgiftsform bör omprövas,
            möjligen i reviderad form. Den nuvarande skattelagstiftningen
            drabbar kulturskapare, i förhållande till löntagare, alldeles
            för hårt.
          </note>
          <note>
            Då kulturministern avvisar Konstnärsutredningens förslag -- och
            det inte heller finns något reviderat förslag, såvitt jag förstår
            -- borde hon ha något annat förslag, men det redovisas inte i
            interpellationssvaret.
          </note>
          <note>
            Hon hänvisar till en ny parlamentarisk utredning som nyligen
            har tillsatts. Vad direktiven innebär känner jag inte till, men
            jag undrar om de innebär möjligheter till så radikala förändringar
            att kulturarbetarnas villkor kan förbättras.
          </note>
          <note>
            Hur länge dröjer det innan regeringen kan lägga fram förslag
            på grundval av en sådan utredning? Jag antar att det tar både
            två och tre år. Men något måste göras nu, utöver de förslag som
            finns. Jag tänker inte bara på budgetpropositionen, utan också
            på den socialdemokratiska motionen, som innehåller en del ytterligare
            förslag som skulle förbättra situationen. Men sammantaget är detta
            ändå otillräckligt.
          </note>
          <note>
            Jag upprepar: I nuvarande mycket allvarliga läge måste extra
            åtgärder sättas in för kulturskaparnas sysselsättning.
          </note>
          <note>
            Anf. 3 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Hans Göran Franck och jag kan vara överens om att
            kulturskaparna över huvud taget, även när det inte råder stora
            bekymmer på arbetsmarknaden, har en besvärlig situation. Det hänger
            samman med att inkomsterna är för låga, och det är det egentliga
            grundproblemet.
          </note>
          <note>
            I det sysselsättningsläge som råder är situationen smärtsam också
            för kulturskaparna. Vi vet alla att arbetslösheten ofta är mycket
            högre bland kulturskaparna än bland andra grupper.
          </note>
          <note>
            Nu har ju riksdagen, på förslag av regeringen, inrättat möjligheter
            till ett friare användande av arbetsmarknadsstöd av olika slag.
            Inom ramen för detta finns ett utvecklingsstöd, som man kan diskutera
            med länsarbetsnämnderna. Detta stöd är särskilt bra för kulturskapare
            av olika slag. Det är viktigt att utnyttja den möjligheten.
          </note>
          <note>
            Nu diskuteras i riksdagen förslag om särskilda sysselsättningsåtgärder,
            som också kommer att omfatta konstnärerna. Det gäller bl.a. konstnärlig
            utsmyckning av bostäder.
          </note>
          <note>
            En förändring av upphovsrättslagen diskuteras.
          </note>
          <note>
            Där kommer också några förslag att aviseras. De har direkt inverkan
            på kulturskaparnas möjligheter att få inkomster.
          </note>
          <note>
            Vi följer naturligtvis upp dessa frågor i budgetarbetet. Konstnärerna
            har signalerat att de tycker att biblioteksersättningar och stipendier
            är viktiga. Även om det inte är några jättelika reformer som har
            presenterats, sker det ändå successivt en höjning i de budgetar
            som har lagts fram.
          </note>
          <note>
            Vidare har vi frågan om framtiden och den utredning som regeringen
            har tillsatt. I 1974 års kulturpolitiska mål fanns inget nämnt
            om kulturskaparnas ekonomiska villkor. Lika litet fanns det mål
            som angav kvalitetskriterier för stödet till kulturen. Jag har
            i utredningsdirektiven särskilt pekat på att man som en punkt
            skall ta upp de ekonomiska villkoren för kulturskaparna.
          </note>
          <note type="speaker">
            Anf. 4 HANS GÖRAN FRANCK (s):
          </note>
          <note>
            Herr talman! Det är bra att kulturministern inte invänder mot
            min beskrivning av hur allvarligt läget är för kulturskaparna.
            Det förefaller som att vi i stort sett har samma uppfattning om
            detta.
          </note>
          <note>
            Skillnaden består i att jag är mera angelägen om att det nu skall
            vidtas ytterligare åtgärder utöver de som regeringen har redovisat.
            Det kulturministern sade om arbetsmarknadsstödet var bra. Jag
            utgår från att det kommer tillräckligt med information och anvisningar
            om detta. Det finns ett påtagligt behov.
          </note>
          <note>
            Men åter till kärnfrågan. I
          </note>
          <note>
            Inkomstskattekommitténs betänkande fanns det en reservation.
            I reservationen sades det att ett särskilt inkomstslag för konstnärlig
            verksamhet borde finnas. Det sades vidare att konstnärer behöver
            stöd från framsynta och kulturmedvetna politiker och partier för
            att kunna få sina rättmätiga krav tillgodoseda.
          </note>
          <note>
            Jag hade gärna sett att detta hade varit mina egna ord, herr
            talman. Men det var nuvarande finansministerns ord. Det innebär
            att Birgit
          </note>
          <note>
            Friggebo borde ha goda förutsättningar för att kunna bryta en
            lans för en omprövning av det som min interpellation rör, nämligen
            om hur kulturskaparnas inkomster skall bedömas.
          </note>
          <note>
            Jag vill gärna i det här sammanhanget referera till vad en f.d.
            kulturminister, Wikström, har sagt i denna fråga. Han anser att
            det är hög tid att fritt arbetande konstnärer av olika kategorier
            får ett inkomstslag där hänsyn tas till ojämnheten i inkomster,
            de ofrånkomliga kostnaderna för verksamheten och vilka sociala
            avgifter som verkligen hänför sig till konstnären själv.
          </note>
          <note>
            Yttrandena, som även ger uttryck för min uppfattning, ger anledning
            till en omprövning.
          </note>
          <note>
            Möjligtvis kan omprövningen ske i en reviderad form. Jag hoppas
            att just kommittén som kulturministern hänvisar till skall ta
            upp frågan om en revidering. Men det fordrar snabbare åtgärder
            än vad kommittéförslaget kan leda till.
          </note>
          <note>
            Anf. 5 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är helt rätt att det behövs framsynta politiker
            om det skall fattas bra beslut.
          </note>
          <note>
            Gud ske lov spelar individerna fortfarande en roll i politiken!
            Det har på många olika sätt uppmärksammats, att vi trots den svåra
            ekonomiska situationen och att vi tvingas göra nedskärningar,
            besparingar och omstruktureringar på nästan varje budgetpost i
            den stora budgeten, har lyckats hålla kulturbudgeten intakt --
            och t.o.m.
          </note>
          <note>
            fått utrymme för nya reformer under de senaste två budgetarna.
            Den allmänna reformverksamheten kommer naturligtvis också kulturskaparna
            till del.
          </note>
          <note>
            Hans Göran Franck redovisar en reservation av finansministern
            i Inkomstskattekommitténs betänkande. Det är helt riktigt att
            Folkpartiet sedan länge har engagerat sig för dessa frågor och
            talat om ett särskilt inkomstslag för konstnärerna.
          </note>
          <note>
            När vi sedan skulle fatta beslut i riksdagen om skattereformen
            blev det desto mera viktigt att vi inte vidtog sådana åtgärder
            som skulle drabba konstnärerna. Det fanns en rad olika förslag
            som skulle ha påverkat konstnärerna negativt. Sådana exempel är
            att ta bort upphovsmannakontot, att ändra vinstkriteriet i näringsverksamhet
            och inskränkningar i kvittningen av underskotten mellan olika
            inkomstslag. Under förhandlingarna mellan Socialdemokraterna och
            Folkpartiet blev en viktig åtgärd att säkerställa dessa möjligheter.
            I
          </note>
          <note>
            propositionen finns hänvisningar till att förändringarna har
            vidtagits, bl.a. för att säkerställa konstnärernas villkor.
          </note>
          <note>
            Det var nog bra att det fanns en reservation från
          </note>
          <note>
            Anne Wibble i själva utredningen. Det blev en grund för att ganska
            kraftfullt driva fram att det inte skulle bli förändringar på
            den punkten. Jag tycker att inte bara Folkpartiet skall ta åt
            sig äran, utan även den socialdemokratiska regeringen som slutligen
            skrev propositionen.
          </note>
          <note>
            Jag kan slutligen bara hänvisa till de direktiv som regeringen
            antog i går, där det särskilt pekas på att det i 1974 års kulturpolitiska
            mål inte fanns någonting nämnt om kulturskaparnas ekonomiska villkor,
            som ju är grunden för att vi över huvud taget får ett kulturellt
            skapande, som vi andra som inte är riktigt lika duktiga kan få
            njuta av.
          </note>
          <note type="speaker">
            Anf. 6 HANS GÖRAN FRANCK (s):
          </note>
          <note>
            Herr talman! Låt mig ge ett exempel på hur situationen är. Jag
            kunde nyligen läsa i en
          </note>
          <note>
            Stockholmstidning att 300 konstnärer tvingas lämna sina ateljéer
            i Stockholm på grund av den ekonomiska situationen och drastiska
            höjningar av omkostnader.
          </note>
          <note>
            Jag sade något om den socialdemokratiska motionen. Det finns
            några saker i den som jag tycker att det i det här sammanhanget
            finns anledning att nämna, bl.a. förslaget att återinföra stödet
            för konstnärlig utsmyckning i bostadsområden. Motionärerna anger
            en ram för detta om 15 miljoner kronor. Man tar också upp frågan
            om lönebidrag och en del annat som jag inte hinner gå in på.
          </note>
          <note>
            Det gäller nu verkligen att samla upp goda förslag som kan ge
            snabbare resultat än som kan komma fram genom den nytillsatta
            utredningen. När jag utarbetat min interpellation har jag fått
            kontakt med åtskilliga av kulturskaparnas organisationer.
          </note>
          <note>
            Jag vet att kulturministern i samband med budgetarbetet har haft
            reguljära kontakter med dem, och det är bra.
          </note>
          <note>
            Jag vill till slut säga, herr talman, att jag tycker att kulturministern
            i det nuvarande allvarliga ekonomiska läget, som är särskilt betungande
            för många konstnärer -- jag har personlig kontakt med åtskilliga
            av dem -- skulle överväga att ha en ny träff med kulturskaparorganisationerna
            för att göra en uppföljning av situationen just nu och se om man
            inte skulle kunna lägga fram ytterligare förslag, framför allt
            för att förbättra konstnärernas uppdrags- och sysselsättningsläge,
            men också för att skapa bättre möjligheter till inkomster åt dem.
          </note>
          <note>
            Många av dem är nu ekonomiskt mycket hårt trängda.
          </note>
          <note>
            Överläggningen var härmed avslutad.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:121 och 172 till bostadsutskottet
          </note>
          <note>
            1992/93:173 till socialutskottet
          </note>
          <note>
            1992/93:178 till socialförsäkringsutskottet
          </note>
          <note>
            1992/93:182 till finansutskottet
          </note>
          <note>
            1992/93:183 och 184 till jordbruksutskottet
          </note>
          <note>
            Motionerna
          </note>
          <note>
            1992/93:K24 och K25 till konstitutionsutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:168 Reserabatter för studerande, m.m.
          </note>
          <note>
            1992/93:180 Riktlinjer för en kretsloppsanpassad samhällsutveckling
          </note>
          <note>
            5 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 25 februari
          </note>
          <note type="speaker">
            1992/93:91 av Bertil Måbrink (v) till kulturministern om Peru
            och de mänskliga rättigheterna:
          </note>
          <note>
            Rapporter om kränkningar av de mänskliga rättigheterna i Peru
            från organisationerna Amnesty
          </note>
          <note>
            International och America's Watch talar ett tydligt och skrämmande
            språk.
          </note>
          <note>
            I maj förra året publicerade Amnesty International rapporten:
            Peru, Mänskliga rättigheter under president Alberto Fujimoris
            regering.
          </note>
          <note>
            Innehållsförteckningen till den 31-sidiga rapporten talar för
            sig själv: Försvinnanden, utomrättsliga avrättningar, tortyr och
            misshandel, hot, attacker och mord utförda av paramilitära grupper,
            försvinnanden och utomrättsliga avrättningar utförda av civila
            försvarspatruller, godtyckliga frihetsberövanden och åsiktsfångar.
          </note>
          <note>
            I rapporten framhålls att lag 24 150 tillhandahåller den politisk-militäre
            kommendanten utomordentliga maktbefogenheter som används för att
            kringgå viktiga rättsäkerhetsgarantier för mänskliga rättigheterna
            i Peru.
          </note>
          <note>
            Militären har rätt att göra husrannsakningar utan domstolsbeslut
            och också gripa människor utan rättslig kontroll. Det utbredda
            användandet av icke erkända gripanden är en orsak till det stora
            antalet försvinnanden, utomrättsliga avrättningar och tortyr i
            de zoner där undantagstillstånd råder.
          </note>
          <note>
            Amnesty fortsätter med att konstatera att upplösandet av kongressen
            i april 1992 stoppade arbetet för alla parlamentsutskott inkluderande
            de som arbetade med mänskliga rättigheter.
          </note>
          <note>
            Den 9 april utfärdades tre förordningar som avsatte alla domare
            i domstolen för konstitutionella garantier, 13 domare i Högsta
            domstolen och alla medlemmar i det nationella domarrådet och av
            domarnas distriktsråd.
          </note>
          <note>
            Den 23 april utfärdades ytterligare en förordning genom vilken
            mer än 120 domare i Lima och Callao avskedades. På detta sätt
            har de strukturer och procedurer som skyddar de mänskliga rättigheterna
            i Peru allvarligt undergrävts enligt Amnesty.
          </note>
          <note>
            Under president Fujimoris första 21 månader vid makten fram till
            utgången av april 1992 har
          </note>
          <note>
            Amnesty International mottagit information om
          </note>
          <note>
            495 ''försvinnanden'' efter gripanden utförda av säkerhetsstyrkor.
            Den verkliga siffran kan vara mycket högre.
          </note>
          <note>
            Amnesty International har fått oavbrutna rapporter om tortyr
            och misshandel utförd av Perus säkerhetsstyrkor. Under president
            Fujimoris första
          </note>
          <note>
            21 månader vid makten har man informerats om 62
          </note>
          <note>
            fall av tortyr. Detta reflekterar dock inte det verkliga antalet.
            Många fall av tortyr rapporteras aldrig därför att offret fruktar
            repressalier, medan andra som rapporterats som ''försvinnanden''
            eller utomrättslig avrättning också föregåtts av tortyr.
          </note>
          <note>
            Systematisk misshandel, nästan dränkning, elchocker, upphängning
            i armarna under lång tid och hot om stympning eller dödande är
            de vanligaste formerna av tortyr. Det finns också många rapporter
            om att soldater har torterat kvinnor och unga flickor genom att
            våldta dem, ibland upprepade gånger.
          </note>
          <note>
            Amnesty International har också fått många rapporter om övergrepp
            som begåtts av den väpnade oppositionen Partido Communista del
          </note>
          <note>
            Peru (Sendero Luminoso) och Movimiento
          </note>
          <note>
            Revolucionario Túpac Amaru (MRTA). Det gäller bl.a. tortyr, stympning
            och mord på försvarslösa civila.
          </note>
          <note>
            En annan välkänd organisation som arbetar med frågor som rör
            mänskliga rättigheter, America's
          </note>
          <note>
            Watch, publicerade i augusti 1992 en rapport med titeln: ''Peru
            Civilt samhälle och demokrati under eld''.
          </note>
          <note>
            De bedömningar som görs i denna 34-sidiga rapport överensstämmer
            i allt väsentligt med Amnesty
          </note>
          <note>
            Internationals rapportering. America's Watch pekar särskilt på
            att definitionen på terrorism ändrades i maj förra året så att
            den inte längre bara innefattar våldshandlingar utan även brottet
            att skapa oro i samhället. Under denna nya definition kan journalister
            och människorättsaktivister falla på grund av vad de skrivit och
            straffas med fängelse i minst tjugo år.
          </note>
          <note>
            I artikel 7 i terroristlagen anges att ''ursäktande av terrorism''
            är ett brott som ger 6--12 års fängelse.
          </note>
          <note>
            Denna artikel hotar enligt America's Watch yttrandefriheten och
            kan leda till att legitimt journalistiskt arbete bestraffas liksom
            arbete för de mänskliga rättigheterna och advokaters arbete som
            försvarare.
          </note>
          <note>
            Mot denna bakgrund har den svenska regeringen i ett antal pilotfall
            som beslutades i juli 1992 gjort bedömningen att den som rest
            ut ur Peru med eget pass inte har anledning att frukta förföljelse
            i flyktingkonventionens bemärkelse från peruanska myndigheter
            eller paramilitära grupper.
          </note>
          <note>
            Dessutom har man slagit fast att den som ''kan antas ha verkat
            för'' Sendero Luminoso, MRTA
          </note>
          <note>
            eller en organisation med anknytning till dessa på grund av särskilda
            skäl under inga förhållanden kan få uppehållstillstånd som de
            factoflykting.
          </note>
          <note>
            Detta har lett till att ett antal personer, som utan att det
            ifrågasatts av regeringen, upprepade gånger utsatts för ohygglig
            tortyr av den peruanska polisen nu skall skickas tillbaka till
            Peru. Det gäller också ungdomar som har syskon som försvunnit
            efter att ha gripits av den peruanska polisen.
          </note>
          <note>
            Min fråga till kulturministern blir därför:
          </note>
          <note>
            Vilka garantier har den svenska regeringen för att de som nu
            skall avvisas till Peru inte drabbas av
          </note>
          <note>
            ''försvinnande'', tortyr eller annan omänsklig behandling?
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 25 februari
          </note>
          <note type="speaker">
            1992/93:417 av Margitta Edgren (fp) till kulturministern om asylsökandes
            rätt att arbeta:
          </note>
          <note>
            Från 1 juli 1992 har asylsökande rätt att ta ett arbete på den
            reguljära arbetsmarknaden i de fall
          </note>
          <note>
            Invandrarverket gör bedömningen att de kommer att få vänta mer
            än fyra månader på ett besked om uppehållstillstånd.
          </note>
          <note>
            Det visar sig att detta beslut inte är så entydigt som det synes
            vara. Vid ett studiebesök på en socialförvaltning framförde socialsekreterarna
            att detta gäller fram till den asylsökande fått avslag på sin
            begäran om uppehållstillstånd. De asylsökanden som haft arbete
            men fått avslag och överklagar avslaget får alltså inte fortsatt
            rätt att arbeta i väntan på definitivt besked. Fakta är att
          </note>
          <note>
            99 % som får avslag överklagar och finns kvar i
          </note>
          <note>
            Sverige ytterligare tid.
          </note>
          <note>
            Denna tolkning av beslutet om tillfälligt arbetstillstånd för
            vilken jag här har redogjort kan knappast vara korrekt. Avser
            statsrådet att klargöra att den asylsökande som vill och kan försörja
            sig själv bör få göra det under hela väntetiden?
          </note>
          <note type="speaker">
            1992/93:418 av Ewa Hedkvist Petersen (s) till statsrådet Beatrice
            Ask om de små skolorna:
          </note>
          <note>
            I Läroplanskommitténs förslag till ny läroplan och timplan för
            grundskolan föreslås en ämnessplittring som innebär att samhälls-
            och naturläran skall delas upp i sju ämnen i årskurs 6. Då skall
            också ett nytt språk tillkomma som ämne.
          </note>
          <note>
            Många skolor är redan i dag beroende av elevunderlaget i de sex
            årskurserna i låg- och mellanstadiet för att överleva. Den ämnessplittring
            som föreslås kan därför bli ett hot mot små landsbygds- och glesbygdsskolor,
            om eleverna redan i sexan måste åka till centralskolor för att
            få ämnesundervisning.
          </note>
          <note>
            Min fråga är därför:
          </note>
          <note>
            Är skolministern beredd försvara de små skolornas existens under
            beredningen av
          </note>
          <note>
            Läroplanskommitténs förslag?
          </note>
          <note type="speaker">
            1992/93:419 av Harald Bergström (kds) till kulturministern om
            försäkringsskydd för flyktingar:
          </note>
          <note>
            Om en asylsökande, boende på en SIV-
          </note>
          <note>
            förläggning, blir orsak till skada vid en olyckshändelse under
            sin fritid, finns inget försäkringsskydd, detta såvitt inte vederbörande
            själv tecknat en försäkring, vilket torde höra till undantagen.
            Sker däremot olyckan under s.k.
          </note>
          <note>
            ''organiserad sysselsättning i Invandrarverkets regi'' finns
            försäkring gällande med både olycksfallsdel och ansvarsdel.
          </note>
          <note>
            Jag har exempel där en man själv måste betala reparationen av
            sin skadade bil efter att ha blivit påkörd av en fritidscyklande
            flykting.
          </note>
          <note>
            En följd av en olycka av ovan beskrivet slag är att flyktingfientlighet
            tenderar spridas och fördjupas.
          </note>
          <note>
            Finns det planer på att t.ex. utvidga den redan tecknade SIV-försäkringens
            giltighet att gälla även fritidsaktiviteter?
          </note>
          <note type="speaker">
            1992/93:420 av Barbro Westerholm (fp) till kulturministern om
            asyl för homosexuella:
          </note>
          <note>
            Homosexuella förföljs och straffas i en rad länder, bl.a. i Ryssland.
            Enligt uppgift får ett par ryska homosexuella medborgare inte
            asyl i Sverige trots att de är åtalade för brott mot § 121 i den
            ryska strafflagen, som förbjuder homosexuella förbindelser.
          </note>
          <note>
            Med anledning av det ovan anförda vill jag fråga:
          </note>
          <note>
            Vilka åtgärder ämnar statsrådet vidta för att flyktingar som
            förföljs i sitt hemland på grund av sin sexuella läggning skall
            kunna beviljas asyl i
          </note>
          <note>
            Sverige?
          </note>
          <note type="speaker">
            1992/93:421 av Berith Eriksson (v) till kulturministern om uppföljningen
            av avvisningsärenden:
          </note>
          <note>
            Både den förra och den nuvarande regeringens invandrarminister
            har många gånger försäkrat här i kammaren att svenska myndigheter
            noga följer vad som händer de asylsökande som man utvisar ur landet.
          </note>
          <note>
            Under senaste tiden har många, alltför många, rapporter kommit
            om att avvisade personer fängslats redan på flygplatsen när de
            återvänt. Ett exempel är en gravid kvinna från Syrien, ett annat
            en man från Iran som utvisades trots att han försökt ta sitt liv
            och trots att både polis och läkare vädjat om att utvisningen
            skulle vänta. Det finns många fler sådana exempel.
          </note>
          <note>
            Jag vill fråga kulturministern:
          </note>
          <note>
            Vilka åtgärder har regeringen vidtagit för att följa upp vad
            som händer avvisade personer vid återkomsten till hemlandet och
            hur har denna information återförts till Invandrarverket och
          </note>
          <note>
            Utlänningsnämnden?
          </note>
          <note type="speaker">
            1992/93:422 av Berith Eriksson (v) till socialministern om ensamförälderstödet:
          </note>
          <note>
            Det har uppstått en olägenhet med det engångsbidrag som skall
            utgå för att kompensera ensamstående föräldrar för skattereformen.
            Det var tänkt att de skulle få ut 1 800 kr.
          </note>
          <note>
            Alla som har rätt att få bidraget har inte kunnat ansöka om detta
            eftersom de inte nåtts av någon information. Ofta är det just
            de personer som är i störst behov av pengarna; nyskilda och ensamstående
            som har ekonomiska problem.
          </note>
          <note>
            Det behövs en förändring av systemet för nu måste många ensamstående
            föräldrar överklaga till länsrätterna.
          </note>
          <note>
            Jag vill därför fråga socialministern:
          </note>
          <note>
            Avser regeringen att komma med förslag som underlättar för de
            grupper som har missat informationen om ensamförälderstödet att
            på ett enklare sätt än att överklaga få sin kompensation?
          </note>
          <note>
            den 26 februari
          </note>
          <note>
            1992/93:423 av Claus Zaar (nyd) till finansministern om den svenska
            kronan och småföretagen m.m.:
          </note>
          <note>
            Kronans fall riskerar att fortsätta att försämra situationen
            för många små och medelstora företag.
          </note>
          <note>
            Enligt finansiella bedömare är förtroendet för den svenska kronan
            nu sviktande.
          </note>
          <note>
            Vilka åtgärder kommer finansministern att vidta för att på kort
            sikt förbättra situationen för den svenska kronan och det allvarliga
            finansiella läget för små och medelstora företag?
          </note>
          <note>
            7 § Kammaren åtskildes kl. 9.25.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
