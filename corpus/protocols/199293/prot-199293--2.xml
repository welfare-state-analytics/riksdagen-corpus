<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--2</head>
          <docDate when="1992-10-06 00:00:00">1992-10-06 00:00:00</docDate>
        </div>
      </front>
      <body>
        <div>
          <note>
            Efter gudstjänst i Storkyrkan, där predikan hölls av ärkebiskop
            Bertil Werkström, öppnades riksmötet i kammarens plenisal enligt
            det program som i bilaga fogats till detta protokoll.
          </note>
          <note>
            1 § Öppnandet av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Ers Majestät! Jag hemställer att Ers Majestät måtte förklara
            1992/93 års riksmöte öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Fru talman, ärade riksdagsledamöter! När Ni, valda ombud för
            Sveriges folk, i dag samlas här i
          </note>
          <note>
            Stockholm, inleds ett nytt arbetsår för riksdagen.
          </note>
          <note>
            Ni har ett ansvarsfullt och krävande arbete framför
          </note>
          <note>
            Er. Många frågor av stor vikt för vårt land och dess medborgare
            kommer att bli föremål för diskussion och beslut.
          </note>
          <note>
            Den ekonomiska situation som vi för närvarande upplever visar
            bl.a. hur beroende vi är av vår omvärld. Vi kan inte skapa våra
            egna regler utan måste lösa problemen inom de ramar som det internationella
            samarbetet ger. Osäkerheten om den närmaste tidens utveckling
            inom
          </note>
          <note>
            Gemensamma marknaden kommer att påverka vår anpassning.
          </note>
          <note>
            Men vi har också egna ekonomiska problem. De måste behandlas
            med stor omsorg och omtanke såväl om den enskilde medborgaren
            som om hela vårt land. Att minska arbetslösheten är därför en
            uppgift av hög prioritet. Förståelsen för lösningar i samförstånd
            är stor.
          </note>
          <note>
            Den oro som vi för ett år sedan kände inför den politiska utvecklingen
            i världen visade sig vara befogad. Frigörelsen och demokratiseringsprocessen
            i flera länder är ett positivt skeende, som dock i nuet medför
            både svårigheter och motsättningar samt stort lidande för många
            människor, bl.a. i Jugoslavien och delar av det forna Sovjetunionen.
          </note>
          <note>
            I samband med våra statsbesök i Estland och
          </note>
          <note>
            Lettland har Drottningen och jag på nära håll fått ta del av
            det behov av stöd och hjälp som man har i strävandena att lindra
            de umbäranden som drabbar enskilda människor. Därutöver föreligger
            önskemål om långsiktigt samarbete för uppbyggnad och utveckling
            av både samhällsfunktionerna och näringslivet i de baltiska staterna.
          </note>
          <note>
            Behovet av stöd till länder och regioner i olika delar av världen
            är stort. Men tillgången på ekonomiska resurser är begränsad.
            Därför måste varje insats noggrant övervägas och förberedas.
          </note>
          <note>
            Miljöproblemen i världen har inte minskat. Det framgick av överläggningarna
            vid Förenta nationernas miljö- och utvecklingskonferens i Rio
            de Janeiro. Samtidigt visade det sig ännu en gång hur svårt det
            är att internationellt nå enighet om prioriteringar och ekonomiska
            åtaganden. Det framgick dessutom hur viktigt det är att man skapar
            större medvetenhet om miljöproblemen för att gemensamt kunna avhjälpa
            dem.
          </note>
          <note>
            Inom skolan samt universitets- och högskoleverksamheten pågår
            förändringar. Ökad satsning på forskning har aviserats. Likaså
            är sjukvården, äldrevården och barnomsorgen föremål för omorganisation.
            Vi berörs alla av dessa verksamheter. Förändringarna kommer därför
            att få stor betydelse för varje medborgare, liksom för samhället
            i stort.
          </note>
          <note>
            Med dessa exempel på viktiga frågor som kommer att finnas med
            i Ert arbete vill jag understryka riksdagens centrala roll för
            samhällsutvecklingen.
          </note>
          <note>
            Vi kommer att med uppmärksamhet och intresse följa Er i arbetet
            för vårt lands bästa. Jag önskar Er välgång i detta viktiga värv
            och förklarar härmed
          </note>
          <note>
            1992/93 års riksmöte öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister CARL BILDT (m):
          </note>
          <note>
            Eders majestäter, Eders Kungliga högheter, fru talman, ledamöter
            av Sveriges riksdag!
          </note>
          <note>
            För ett år sedan bildade Moderata samlingspartiet,
          </note>
          <note>
            Folkpartiet liberalerna, Centerpartiet och
          </note>
          <note>
            Kristdemokratiska samhällspartiet regering för att förändra och
            förnya Sverige.
          </note>
          <note>
            I regeringsförklaringen den 4 oktober 1991, som lade fast inriktningen
            av politiken fram mot mitten av 1990-talet, angavs de fyra stora
            uppgifter som stod i centrum för vårt program.
          </note>
          <note>
            Den första var att fullt ut föra Sverige in i det europeiska
            samarbetet genom förhandlingar om medlemskap i den Europeiska
            gemenskapen.
          </note>
          <note>
            Den andra var att bryta den ekonomiska stagnationen och att återupprätta
            Sverige som en tillväxt- och företagarnation med en stark och
            växande ekonomi.
          </note>
          <note>
            Den tredje var att förbättra vår välfärd och sociala omsorg genom
            en valfrihetsrevolution i välfärdspolitiken och genom särskilda
            insatser för de sämst ställda.
          </note>
          <note>
            Den fjärde uppgiften var att forma en långsiktig och hållbar
            utveckling mot ett samhälle med frisk luft och rent vatten, levande
            sjöar och skogar.
          </note>
          <note>
            På alla dessa fyra områden har framsteg gjorts.
          </note>
          <note>
            Men samtidigt är det i dag än tydligare att mer behöver göras.
            Förnyelse och omvandling är nyckeln till att lösa Sveriges problem.
          </note>
          <note>
            ***
          </note>
          <note>
            Europa befinner sig i snabb och dramatisk förändring. Det finns
            risker för att Europa sjunker tillbaka i nationella motsättningar
            och konflikter.
          </note>
          <note>
            Men det finns också möjligheter att etablera en varaktig och
            stark europeisk freds- och samarbetsordning.
          </note>
          <note>
            Vår Europapolitik strävar efter att ge Sverige en plats i det
            europeiska samarbetets kärna. Också för oss är det ett vitalt
            intresse att dagens europeiska samarbete fördjupas. Arbetet med
            att förbereda de kommande förhandlingarna om medlemskap i EG
          </note>
          <note>
            fortsätter. Ett brett samförstånd i riksdagen eftersträvas.
          </note>
          <note>
            Formella förhandlingar med EG bör kunna inledas i början av nästa
            år. Målet är att ett ställningstagande till ett avtal om medlemskap
            skall kunna ske i en folkomröstning 1994 för att möjliggöra ett
            svenskt medlemskap 1995.
          </note>
          <note>
            Redan dessförinnan tas betydelsefulla steg. Efter godkännande
            av riksdagen beräknas EES-avtalet träda i kraft vid årsskiftet.
            Sverige blir därigenom en del av en stor gemensam marknad med
            fri rörlighet för individer, tjänster, varor och kapital.
          </note>
          <note>
            EES-avtalet ger oss emellertid inte något medbestämmande i den
            europeiska utvecklingen.
          </note>
          <note>
            Utan medlemskap ställs vi utanför områden som direkt berör vitala
            nationella intressen: den gemensamma utrikes- och säkerhetspolitiken
            och arbetet med att förverkliga den ekonomiska och monetära unionen.
          </note>
          <note>
            Bara genom medlemskap i EG kan Sverige fullt ut medverka i och
            få inflytande över det europeiska samarbetet. Det handlar om att
            ge Sverige och oss svenskar rösträtt i det nya Europa.
          </note>
          <note>
            ***
          </note>
          <note>
            I fjolårets regeringsförklaring redovisades Sveriges ekonomiska
            problem.
          </note>
          <note>
            Det hette bl.a. att vår ekonomiska utveckling i början av 1990-talet
            kännetecknades av ''en snabb utslagning av arbetsplatser och företag,
            starkt sjunkande investeringar i näringslivet, en minskande produktion
            av varor och tjänster och försämrade statsfinanser''.
          </note>
          <note>
            Regeringens ekonomiska politik har mot denna bakgrund inriktats
            på att återställa förutsättningarna för tillväxt, företagande
            och sparande i Sverige.
          </note>
          <note>
            De grundläggande villkoren för investeringar och produktion har
            förbättrats. Stora besparingar har gjorts i stat och kommun. Den
            förödande inflationen är borta. Produktiviteten ökar snabbt.
          </note>
          <note>
            Våra kostnader sjunker nu i förhållande till omvärlden. Investeringshinder
            har tagits bort.
          </note>
          <note>
            En rad förändringar har förbättrat klimatet inte minst för de
            små och medelstora företagen.
          </note>
          <note>
            Förmögenhetsskatten på det arbetande kapitalet är borta. Förmögenhetsskatten
            i övrigt liksom arvsoch gåvobeskattningen har sänkts.
          </note>
          <note>
            Löntagarfonderna har avskaffats.
          </note>
          <note>
            Men samtidigt som viktiga steg har tagits är problemen uppenbara.
            Sedan nedgången började
          </note>
          <note>
            1989 har 170 000 industrijobb gått förlorade.
          </note>
          <note>
            Statsfinanserna har visat sig vara i ett sämre skick än vad någon
            tidigare ville medge. Problemen förstärks dessutom av den kraftiga
            ekonomiska nedgången.
          </note>
          <note>
            Det finansiella systemet drabbas av den ena krisen efter den
            andra, som en bitter efterbörd av 1980-
          </note>
          <note>
            talets spekulativa klimat.
          </note>
          <note>
            Till våra inhemska svårigheter kommer att den internationella
            ekonomiska uppgången dröjer.
          </note>
          <note>
            Oron i det europeiska valutasystemet har inneburit störningar
            som bidragit till detta.
          </note>
          <note>
            ***
          </note>
          <note>
            Krisuppgörelsen mellan regeringen och den socialdemokratiska
            oppositionen är ett uttryck för den gemensamma insikten om djupet
            och vidden av de ekonomiska problem som Sverige i dag står inför.
          </note>
          <note>
            Vi har under de senaste veckorna avvärjt upprepade hot mot kronans
            värde. Med kraft och beslutsamhet har regeringen, oppositionen
            och
          </note>
          <note>
            Riksbanken försvarat kronan. Uppslutningen i samhället kring
            denna politik är i det närmaste total.
          </note>
          <note>
            Förutsättningarna för att fullfölja denna politik är därmed goda.
            Norden har blivit Europas låginflationsområde och Sverige ett
            land med låga prisökningar.
          </note>
          <note>
            Krisuppgörelsens kärna är åtgärder i syfte att påtagligt minska
            det strukturella underskottet i de offentliga finanserna, säkerställa
            stabiliteten i det finansiella systemet och stärka företagens
            konkurrenskraft. Detta är avgörande för förtroendet för den fasta
            växelkursen.
          </note>
          <note>
            ***
          </note>
          <note>
            Att inte handla nu och än en gång försöka uppskjuta den nödvändiga
            saneringen av svensk ekonomi skulle leda till en så djup nedgång
            att dramatiska välfärdsförluster vore oundvikliga. De åtgärder
            som riksdagen kommer att få ta ställning till skall ses mot denna
            bakgrund.
          </note>
          <note>
            Tillväxt i näringslivet och minskade offentliga utgifter är i
            denna situation förutsättningen för att bevara och utveckla välståndet.
            Sveriges deltagande i det ekonomiska och monetära samarbetet i
            Europa och vår hårdvalutapolitik är också väsentliga för att klara
            denna uppgift.
          </note>
          <note>
            Vissa av de åtgärder som kommer att föreläggas riksdagen innebär
            uppoffringar för alla. Vår strävan har varit, är alltjämt och
            kommer att förbli att dessa uppoffringar skall fördelas rättvist
            med medborgarnas bästa och Sveriges framtida ekonomiska styrka
            för ögonen.
          </note>
          <note>
            Det strukturella underskottet i de offentliga finanserna måste
            elimineras. I allt väsentligt måste detta ske genom att offentliga
            utgifter minskas.
          </note>
          <note>
            Den översyn som pågår av transfereringssystemen kompletteras
            därför med en grundläggande genomgång av olika offentliga insatsers
            syfte och utformning. Saneringen av de offentliga finanserna måste
            genomföras i ett medelfristigt perspektiv.
          </note>
          <note>
            Skattepolitiken inriktas på att i första hand sänka skadliga
            och tillväxthämmande skatter.
          </note>
          <note>
            För att förbättra konkurrenskraften för det enskilda näringslivet
            sänks arbetsgivaravgifter med
          </note>
          <note>
            4,3 procentenheter från årsskiftet och minskas den lagstadgade
            semestern med två dagar. Detta bidrar till en snabbare förstärkning
            av näringslivets konkurrenskraft gentemot omvärlden.
          </note>
          <note>
            För att förbättra de långsiktiga möjligheterna för tillväxt och
            företagande sänks kapitalinkomstbeskattningen till 25 % och avskaffas
            förmögenhetsbeskattningen fr.o.m. 1995.
          </note>
          <note>
            Skattebelastningen på mindre företag kommer att lindras. För
            egenföretagare och handelsbolag införs regler i syfte att ge dessa
            en med övriga företag likvärdig skattebehandling.
          </note>
          <note>
            Integrationen i Europa innebär att vissa förändringar av vår
            skattepolitik måste ske. Förslag läggs om att kilometerskatten
            avskaffas och ersätts med höjd skatt på dieselolja.
          </note>
          <note>
            Denna skattepolitik innebär att skattetrycket successivt sänks.
          </note>
          <note>
            Företagens möjligheter att utnyttja sina investeringsfonder utvidgas
            och förlängs.
          </note>
          <note>
            I syfte att säkerställa ett väl fungerande betalningssystem och
            stabiliteten i det finansiella systemet kommer regeringen under
            hösten att begära riksdagens bemyndigande att besluta om generella
            åtgärder som stärker betalningssystemet och säkerställer kreditförsörjningen.
            Det finns en bred politisk uppslutning kring dessa åtgärder.
          </note>
          <note>
            Sveriges näringsliv måste ges bättre förutsättningar att växa.
            Nyföretagandet och småföretagsamheten måste få en renässans. Det
            är främst där som de nya möjligheterna och de nya jobben finns.
          </note>
          <note>
            Av stor betydelse, inte minst för de små företagen, är spelreglerna
            på arbetsmarknaden. En översyn av arbetsrätten pågår. Regeringen
            avser att förelägga riksdagen förslag till förenklingar i den
            arbetsrättsliga lagstiftningen.
          </note>
          <note>
            Det är regeringens strävan att sådana förändringar kan beslutas
            i bred politisk enighet.
          </note>
          <note>
            En fungerande riskkapitalmarknad är av största vikt för företagsamheten,
            särskilt för nyföretagandet. En proposition om riskkapitalförsörjningen
            läggs fram. Nya riskkapitalbolag bildas med medel från de nu avvecklade
            löntagarfonderna. Därutöver kommer förslag att framläggas om förmånligare
            lånevillkor för nyföretagande.
          </note>
          <note>
            Det utländska intresset för investeringar i Sverige har stimulerats
            bl.a. genom att förvärvslagstiftningen för företag och aktier
            har avskaffats. Under hösten läggs förslag om en liberalisering
            av förvärvslagstiftningen för fastigheter. Särskilda regler kommer
            att gälla för fritidsfastigheter i vissa områden.
          </note>
          <note>
            En livskraftig ekonomi förutsätter konkurrens mellan företag.
            En ny och hårdare konkurrenslagstiftning införs. EES-avtalet innebär
            att reglerna för konkurrens vid offentlig upphandling skärps.
            Förslag i syfte att öka konkurrensen även inom den kommumnala
            verksamheten framläggs. Valfrihetsreformerna i välfärdspolitiken
            ger anställda, oftast kvinnor, verksamma inom vård och omsorg
            nya möjligheter att starta eget.
          </note>
          <note>
            Förberedelserna för privatiseringen av statliga företag fortsätter.
            Ingångna avtal respekteras.
          </note>
          <note>
            Omstruktureringar och andra nödvändiga förändringar fullföljs.
            Marknadssituationen nu motiverar emellertid att det i princip
            införs ett moratorium för privatisering av statliga företag.
          </note>
          <note>
            En väl fungerande infrastruktur i hela landet är en viktig förutsättning
            för ekonomins växtkraft.
          </note>
          <note>
            Under detta budgetår görs investeringar i infrastrukturen som
            är tre gånger större än årsgenomsnittet under 1980-talet.
          </note>
          <note>
            Överenskommelsen om trafikinvesteringar i
          </note>
          <note>
            Stockholm syftar till att förbättra trafikmiljön.
          </note>
          <note>
            Avregleringen av järnvägstrafiken fortsätter.
          </note>
          <note>
            Statens järnvägar bolagiseras. Förslag har förelagts riksdagen
            om att ansvaret för inlandsbanan övertas av ett regionalt trafikbolag.
            I avvaktan på riksdagsbeslutet förlängs rådrummet för viss trafik
            på banan.
          </note>
          <note>
            Förslag läggs om en ny telelag som öppnar för konkurrens på telemarknaden.
            Televerket bolagiseras.
          </note>
          <note>
            Konkurrensen på postområdet stärks. Monopolen på brevbefordran
            och statliga betalningar avskaffas. Förslag framläggs om en ny
            postlag.
          </note>
          <note>
            Posten bolagiseras.
          </note>
          <note>
            Svensk sjöfarts konkurrenskraft måste stärkas.
          </note>
          <note>
            Förslag läggs fram om en ny sjöfartspolitik.
          </note>
          <note>
            Fritidsbåtsregistret avvecklas, liksom Svensk
          </note>
          <note>
            Bilprovnings monopol.
          </note>
          <note>
            *
          </note>
          <note>
            Sverige är sedan tre år inne i den allvarligaste sysselsättningskrisen
            under efterkrigstiden.
          </note>
          <note>
            Kampen mot arbetslösheten följer tre huvudlinjer.
          </note>
          <note>
            Den första är att angripa de strukturella orsakerna, klara kostnadsläget
            och stärka Sveriges ställning som ett attraktivt investeringsland.
            Bara därigenom kan nya riktiga jobb skapas. Den andra är att tidigarelägga
            offentliga investeringar. Den tredje är att förnya och effektivisera
            arbetsmarknadspolitiken.
          </note>
          <note>
            Arbetslinjen ligger fast. Arbetslöshet kan aldrig vara ett medel
            i den ekonomiska politiken. Hög arbetslöshet försämrar förutsättningarna
            för tillväxt genom permanent utslagning och innebär en extra stor
            påfrestning på de offentliga finanserna.
          </note>
          <note>
            Den höga förvärvsfrekvensen bland kvinnor är en viktig tillgång
            för Sveriges ekonomi.
          </note>
          <note>
            Jämställdheten i arbetslivet är ett centralt mål som kräver ökad
            uppmärksamhet när arbetslösheten växer.
          </note>
          <note>
            Särskilda krav måste ställas på kostnadseffektivitet i arbetsmarknadspolitiken.
            Åtgärder vidtas för att effektivisera och sänka kostnaderna för
            de arbetsmarknadspolitiska medlen. AMU
          </note>
          <note>
            bolagiseras.
          </note>
          <note>
            De statliga arbetsförmedlingarna får en tillfällig förstärkning.
            Privat arbetsförmedling tillåts.
          </note>
          <note>
            De arbetsmarknadspolitiska medlen koncentreras på insatser för
            att öka kompetensen och därigenom stärka individernas ställning
            på arbetsmarknaden.
          </note>
          <note>
            Andra insatser görs för att motverka sociala och ekonomiska problem
            för individer,för familjer och för handikappade vid arbetslöshet.
          </note>
          <note>
            Riksdagsbeslutet att inrätta särskilda ungdomspraktikplatser
            har inneburit att 37 000
          </note>
          <note>
            ungdomar i dag finns ute i företagen. Ytterligare
          </note>
          <note>
            36 000 platser kommer att inrättas.
          </note>
          <note>
            *
          </note>
          <note>
            Hela Sverige skall leva.
          </note>
          <note>
            Lågkonjunkturen slår hårt mot redan tidigare utsatta delar av
            vårt land. Vår delaktighet i den europeiska integrationen innebär
            ökade möjligheter för och nya krav på regionalpolitiska insatser.
            Syftet är att hela landet skall dra nytta av fördelarna med en
            skärpt internationell konkurrens och en fri marknad.
          </note>
          <note>
            Ett viktigt inslag i tillväxtpolitiken är att tillvarata utvecklingsmöjligheterna
            i alla delar av landet.
          </note>
          <note>
            Utvecklingskraften i de mindre företagen är avgörande för den
            regionalt spridda sysselsättningen, liksom satsningar på infrastrukturen,
            servicen och miljön.
          </note>
          <note>
            Riksdagen har fattat beslut om sänkta socialavgifter i Norrlands
            inland. Också de skattesänkningar som syftar till att stärka utvecklingskraften
            i de små företagen ger företagen i de mest utsatta regionerna
            bättre villkor.
          </note>
          <note>
            *
          </note>
          <note>
            Omställningen av jordbruket fullföljs. En avstämning sker mot
            EG:s jordbrukspolitik för att uppnå en fullständig integrering
            från den dag
          </note>
          <note>
            Sverige blir medlem. Syftet är att Sverige vid inträdet i EG
            skall ha en stark och konkurrenskraftig jordbruksnäring och därvid
            ta till vara möjligheter till sänkta livsmedelspriser.
          </note>
          <note>
            Ett öppet och levande kulturlandskap skall bevaras bl.a. genom
            att jordbruket utnyttjas för att värna miljön.
          </note>
          <note>
            Jord- och skogsbrukets stora möjligheter att producera biobränslen
            utnyttjas som en resurs i omställningen av energisystemet.
          </note>
          <note>
            Regeringen avser att lägga fram förslag om en ytterligare avreglering
            av skogsbruket och fortsatta insatser för att skydda miljön.
          </note>
          <note>
            ***
          </note>
          <note>
            Välfärdspolitiken utvecklas under starkt förändrade förutsättningar.
            Staten har det övergripande ansvaret för att ange de nationella
            målen, utöva tillsyn och utvärdera.
          </note>
          <note>
            Kommunerna har fått ett större ansvar för utformningen av välfärdspolitiken.
            Samtidigt möter de ett växande gap mellan behov och resurser.
            Detta ställer krav på en effektivisering bl.a. genom rationaliseringar
            och konkurrens. Det nya statsbidragssystemet ger kommunerna större
            frihet att avgöra hur målen skall nås.
          </note>
          <note>
            I syfte att minska det strukturella budgetunderskottet måste
            även de sociala utgifterna begränsas. Socialförsäkringssystemen
            reformeras med den inriktningen samtidigt som de skall ge trygghet
            och stimulera till arbete och sparande.
          </note>
          <note>
            En karensdag införs och ersättningsnivåerna sänks i sjuk- och
            arbetsskadeförsäkringarna.
          </note>
          <note>
            Arbetsskadebegreppet stramas upp.
          </note>
          <note>
            En beredning tillsätts i syfte att genomföra en försäkringsmodell
            som innebär att sjuk- och arbetsskadeförsäkringarna flyttas ur
            statsbudgeten.
          </note>
          <note>
            Möjligheterna prövas att ge arbetsmarknadens parter huvudansvaret.
          </note>
          <note>
            Tandvårdsföräkringen reformeras i syfte bl.a. att minska det
            allmännas kostnader och uppnå ett bättre resursutnyttjande. Fri
            konkurrens införs även inom barntandvården. Frågan om reformerad
            tandvårdstaxa och fri etableringsrätt för tandläkare bereds med
            sikte på ikraftträdande 1994.
          </note>
          <note>
            Pensionssystemet reformeras. Målet är att skapa ett pensionssystem
            som utöver grundtryggheten är mera robust, stimulerar sparandet
            och stärker sambandet mellan inbetalda avgifter och utgående förmåner.
          </note>
          <note>
            Pensionsåldern kommer med början 1994 att höjas successivt till
            66 år. Ersättningsnivån i pensionssystemet kommer i vissa fall
            att sänkas samtidigt som särskilda åtgärder kommer att vidtas
            för att skydda pensionärer som bara får grundförmåner.
          </note>
          <note>
            Ett husläkarssystem införs för att säkerställa alla medborgares
            rätt att välja en egen läkare.
          </note>
          <note>
            Etableringsfrihet kommer att införas stegvis.
          </note>
          <note>
            Försök genomförs med finansiell samordning mellan försäkringskassa
            och hälso- och sjukvården.
          </note>
          <note>
            Sådan samordning prövas också med kommunernas socialtjänst.
          </note>
          <note>
            En översyn görs av sjukvårdens organisation och finansiering.
            Syftet är bl.a. att pröva olika sjukvårdsmodeller, exempelvis
            en obligatorisk sjukvårdsförsäkring. Utredningen skall också belysa
            hälso- och sjukvårdens resursbehov.
          </note>
          <note>
            En av de allra viktigaste utmaningarna för framtiden är att ge
            bättre förutsättningar för trygga familjer och för barnens uppväxt
            och omvårdnad.
          </note>
          <note>
            Familjepolitiken skall främja både valfrihet och jämställdhet
            mellan kvinnor och män. Det innebär att det måste finnas barnomsorg
            utanför hemmet av god kvalitet för dem som önskar det och bättre
            ekonomiska möjligheter för dem som önskar att stanna hemma när
            barnen är små. Den som väljer att förvärsarbeta måste få ett ekonomiskt
            utbyte av detta.
          </note>
          <note>
            Det till i höst aviserade förslaget om ett vårdnadsbidrag skjuts
            upp. Det kommer att framläggas när de ekonomiska förutsättningarna
            har förbättrats. Ett vårdnadsbidrag, lika för alla barn mellan
            ett och tre år, är en fortsatt högt prioriterad reform.
          </note>
          <note>
            Frågan om tidigare aviserade ändringar rörande barnomsorgen i
            socialtjänstlagen bereds vidare genom bl.a. överläggningar med
          </note>
          <note>
            Kommunförbundet och med beaktande av de samhällsekonomiska effekterna.
          </note>
          <note>
            Förslag kommer att framläggas om ett nytt ensamförälderstöd och
            om ändrade regler för och administration av bostadsbidragen.
          </note>
          <note>
            Ett förslag om inrättande av en barnombudsman som bl.a. skall
            följa upp hur Sverige uppfyller sitt åtagande enligt FN:s barnkonvention
            föreläggs riksdagen.
          </note>
          <note>
            En utvidgad rättighetslagstiftning för handikappade, grundad
            på handikapputredningens huvudbetänkande, föreläggs riksdagen.
            Syftet är att öka valfriheten och tryggheten för människor med
            svåra funktionshinder och för deras anhöriga.
          </note>
          <note>
            Alkoholpolitiken inriktas på att minska konsumtionen och minska
            skadorna.
          </note>
          <note>
            ***
          </note>
          <note>
            Att skydda och förbättra miljön är en framtidsutmaning i allas
            intresse. Den ekonomiska och tekniska utvecklingen skapar goda
            möjligheter för omställningen till mindre resurskrävande och miljöbelastande
            produktions-, energi- och transportsystem.
          </note>
          <note>
            Tydliga miljömål, bestämda miljökrav och effektiva styrmedel,
            som miljöavgifter, utnyttjas i arbetet.
          </note>
          <note>
            Sverige kommer att aktivt följa upp de beslut som fattades vid
            FN:s miljökonferens. Miljöhänsynen måste öka. Förslag läggs i
            syfte att bevara den biologiska mångfalden. En långsiktig klimatstrategi
            läggs fast.
          </note>
          <note>
            Sverige skall vara pådrivande i det europeiska miljövårdsarbetet.
            I förhandlingarna om svenskt medlemskap i EG skall Sverige utgå
            från att högsta tillämpade ambitionsnivå skall gälla på miljöområdet.
            Vi tar fasta på EG-kommissionens konstaterande att Sverige har
            mycket att tillföra
          </note>
          <note>
            EG:s miljöpolitik.
          </note>
          <note>
            Ansvaret för vattenmiljön förenar länderna kring
          </note>
          <note>
            Östersjön. Regeringen verkar för att i samarbete med övriga strandstater
            rena Östersjön.
          </note>
          <note>
            Miljöinsatser i Baltikum prioriteras.
          </note>
          <note>
            Miljölagstiftningen skärps och sammanförs i en miljöbalk. Förslag
            kommer att föreläggas riksdagen om riktlinjer för en mer kretsloppsanpassad
            utveckling innefattande ett mer effektivt resursutnyttjande, återanvändning
            och återvinning. Producenternas ansvar slås fast.
          </note>
          <note>
            Förslag läggs om skärpning av kärntekniklagen och förbud mot
            slutförvaring i Sverige av använt kärnbränsle från andra länder
            liksom om skydd av ytterligare älvar och älvsträckor.
          </note>
          <note>
            Plan- och bygglagen ses över med krav på större miljöhänsyn,
            stärkt medborgarinflytande och förenklad lagstiftning.
          </note>
          <note>
            En ändrad lagstiftning förbereds i syfte att förenkla möjligheterna
            att bilda små lantbruksfastigheter.
          </note>
          <note>
            En mer flexibel tillämpning av strandskyddsbestämmelserna i glesbygd
            förbereds.
          </note>
          <note>
            Energiöverenskommelsen från 1991 ligger fast.
          </note>
          <note>
            Omställningen av energisystemet måste, vid sidan av säkerhetskraven,
            ske med hänsyn till behovet av elkraft och elpriser som är internationellt
            konkurrenskraftiga.
          </note>
          <note>
            Beskattningen av energi ges en tydligare miljöprofil bl.a. genom
            en differentiering i samband med att bensinskatten höjs. I samband
            med EG-
          </note>
          <note>
            anpassningen av energibeskattningen bereds frågan om en övergång
            till ett system med bl.a.
          </note>
          <note>
            koldioxidbeskattning också på elkraft.
          </note>
          <note>
            Miljövänlig energi från biobränslen, solenergi och vindkraft
            utvecklas och stimuleras. Hushållning främjas.
          </note>
          <note>
            Ytterligare åtgärder mot utsläpp som skadar ozonskiktet förbereds.
          </note>
          <note>
            Miljöpolitiken skall utgå från vad naturen långsiktigt tål. Försiktighetsprincipen
            är en viktig ledstjärna, och miljökonsekvenserna skall redovisas
            före varje beslut som ger större miljöpåverkan.
          </note>
          <note>
            En miljökonsekvensbedömning sker just nu av den fasta Öresundsförbindelsen.
            Avgörande är att den s.k. nollösningen vad gäller vattenströmningen
            mellan Östersjön och Kattegatt kan säkerställas.
          </note>
          <note>
            ***
          </note>
          <note>
            Utbildningspolitiken inriktas på att stärka Sverige som en kunskapsnation.
            Under 1990-talet skall vi skapa Europas bästa skola.
          </note>
          <note>
            Skolans verksamhet skall grundas i de etiska normer som genom
            kristen etik och västerländsk humanism har en djup förankring
            i vårt land.
          </note>
          <note>
            Skolan skall ge barn och ungdomar en fast grund också för etiska
            ställningstaganden.
          </note>
          <note>
            Den första valfrihetsreformen inom skolväsendet är genomförd.
            De nya bidragsreglerna för fristående skolor ökar familjens rätt
            och möjligheter att välja skola för sina barn.
          </note>
          <note>
            Nya läroplaner för grundskolan, gymnasieskolan och den kommunala
            vuxenutbildningen föreläggs riksdagen.
          </note>
          <note>
            Ett nytt betygssystem som mäter elevernas kunskaper och bättre
            bidrar till utvärderingen av skolans prestationer läggs fram.
          </note>
          <note>
            Förslag kommer också att läggas fram om skolans internationalisering.
          </note>
          <note>
            Antalet utbildningsplatser vid universitet och högskolor har
            ökat väsentligt. Ytterligare platser kommer att inrättas. Åtgärder
            vidtas i syfte att höja kvaliteten i undervisningen.
          </note>
          <note>
            Universiteten och högskolorna ges större frihet att organisera
            utbildningen med utgångspunkt i studenternas val.
          </note>
          <note>
            Förslag till en ny forkningspolitik läggs fram. En förnyad prövning
            av hur löntagarfondsmedlen kan användas för att stärka forskningen
            görs.
          </note>
          <note>
            Studiefinansieringen ses över.
          </note>
          <note>
            *
          </note>
          <note>
            Brottsligheten måste bekämpas med kraft. All brottsbekämpning
            har betydelse, men den inriktas i ökad utsträckning mot vålds-
            och narkotikabrott.
          </note>
          <note>
            Förslag har överlämnats till riksdagen vad gäller avskaffandet
            av halvtidsfrigivningen. Inom kort föreslås vissa straffskärpningar
            för ringa narkotikabrott.
          </note>
          <note>
            Förslag framläggs med inriktning på sänkt promillegräns för grovt
            rattfylleri och skärpta straff samt ökad enhetlighet i tillämpningen.
          </note>
          <note>
            Frågan om kontraktsvård bereds.
          </note>
          <note>
            Försöksverksamhet pågår med möjligheter till livvakt för hotade
            kvinnor. Förslag läggs fram om skärpta straff för bl.a. hot och
            ofredande.
          </note>
          <note>
            Brottsoffren kommer att få ökat stöd, och en ny statlig vårdform
            för unga brottslingar utreds.
          </note>
          <note>
            Den enskildes rättssäkerhet stärks. Fri- och rättighetsutredningen
            bereder nu frågor om bl.a.
          </note>
          <note>
            förstärkt skydd för äganderätten, näringsfriheten, den negativa
            föreningsrätten liksom frågan om utvidgad lagprövningsrätt och
            domstolskontroll av förvaltningsbeslut.
          </note>
          <note>
            Frågorna om bl.a. mandatperiodernas längd och ökade inslag av
            personval i valsystemet är också under beredning genom överläggningar
            med riksdagens partier. Avsikten är att på grundval av en konstruktiv
            dialog finna en samlande lösning som vitaliserar vårt folkstyre.
          </note>
          <note>
            Förslag bereds nu för att skapa etiska och miljömässiga regler
            för biotekniken.
          </note>
          <note>
            *
          </note>
          <note>
            Stödet till ett fritt kulturliv är ett angeläget åtagande för
            att samhället skall vara öppet och dynamiskt.
          </note>
          <note>
            Kulturarvet värnas. Vår kultur förs ut i det övriga
          </note>
          <note>
            Europa.
          </note>
          <note>
            De kulturpolitiska målen ses över. Kvalitet och professionalism
            främjas. Det nya filmavtalet innebär en satsning på svensk film.
          </note>
          <note>
            Liberaliseringen av mediepolitiken fullföljs.
          </note>
          <note>
            Förslag läggs om ökad etableringsfrihet för radioverksamhet.
          </note>
          <note>
            Frågan om Svenska kyrkans framtida relationer med staten är föremål
            för beredning. En öppen dialog med alla berörda parter eftersträvas.
          </note>
          <note>
            Ansvar, befogenheter, uppgiftsfördelning mellan stat, kommuner
            och landsting belyses av regionberedningen.
          </note>
          <note>
            En översyn av konsumentlagstiftningen pågår i syfte att bl.a.
            klarlägga de offentliga regleringarnas påverkan på konkurrensen.
          </note>
          <note>
            En samlad samerättslig proposition kommer att läggas fram. Ett
            sameting inrättas.
          </note>
          <note>
            *
          </note>
          <note>
            Bostadspolitiken inriktas på att alla skall ha möjlighet att
            ha en bra bostad till ett rimligt pris.
          </note>
          <note>
            Möjligheterna att äga sin bostad skall förbättras genom att det
            blir lättare för de boende att omvandla fastigheter till bostadsrätter.
          </note>
          <note>
            Hyresgästernas ställning stärks genom förändringar i hyresförhandlingslagen.
          </note>
          <note>
            Riksdagen har fattat beslut om ett nytt bostadsfinansieringssystem
            och besparingar i de generella bostadssubventionerna.
          </note>
          <note>
            Byggkostnaderna sjunker. Ökad konkurrens kommer att pressa kostnaderna
            än mer. Förslag till ytterligare minskade subventioner kommer
            att föreläggas riksdagen.
          </note>
          <note>
            *
          </note>
          <note>
            Sverige skall vara ett land präglat av tolerans och öppenhet.
            Invandrar- och flyktingpolitiken förs i en anda av internationalism
            och humanitet.
          </note>
          <note>
            Främlingsfientlighet och rasism skall bekämpas.
          </note>
          <note>
            Det s.k. 13 december-beslutet har upphävts.
          </note>
          <note>
            Regeringen har framlagt förslag om principiellt förbud mot att
            ta barn i förvar. Ytterligare åtgärder mot diskriminering av invandrare
            vidtas.
          </note>
          <note>
            Regeringen verkar för att de europeiska staterna tar ett gemensamt
            ansvar för flyktingarna. Vårt land har en självklar skyldighet
            att ta sin del av ansvaret för den svåra flyktingsituationen i
            Europa på grund av kriget i f.d. Jugoslavien.
          </note>
          <note>
            Det är samtidigt nödvändigt att begränsa kostnaderna för flyktingmottagningen,
            och anspråken på vad Sverige kan erbjuda utöver en fristad måste
            anpassas därefter.
          </note>
          <note>
            Regeringen återkommer med förslag för att begränsa kostnaderna
            samt förnya och effektivisera flyktingmottagningen.
          </note>
          <note>
            ***
          </note>
          <note>
            Den svenska utrikespolitiken skall vara en klar röst för mänskliga
            rättigheter, frihet och demokrati.
          </note>
          <note>
            Det nordiska samarbetet kommer att reformeras.
          </note>
          <note>
            Resultatet av de nordiska statsministrarnas gemensamma arbete
            kommer att bli ett samarbete som stärker Nordens roll i det nya
            Europa.
          </note>
          <note>
            Statsministrarnas roll i samarbetet stärks.
          </note>
          <note>
            Diskussionen om utrikes- och säkerhetspolitiken förs in i det
            nordiska samarbetet och kulturfrågorna framhävs ytterligare.
          </note>
          <note>
            Samarbetet med Estland, Lettland och Litauen byggs ut. Sverige
            har som första land slutit frihandelsavtal med de baltiska staterna.
            Ett omfattande biståndssamarbete sker.
          </note>
          <note>
            I december i år kommer Sverige att överta ordförandeskapet i
            den Europeiska säkerhets- och samarbetskonferensen (ESK). Det
            innebär ett stort ansvar när det gäller att söka lösningar på
            konflikter och förebygga kriser på vår kontinent och ger Sverige
            möjlighet att spela en viktig roll i utformningen av en ny freds-
            och samarbetsordning i Europa.
          </note>
          <note>
            Sverige arbetar aktivt för att stärka Förenta nationernas möjligheter
            att verka för global fred och utveckling. Vi har framlagt och
            driver förslag som syftar till att förbättra FN:s fredsbevarande
            insatser.
          </note>
          <note>
            GATT-förhandlingarnas slutförande är av stor betydelse för Sverige,
            världsekonomin och inte minst utvecklingsländerna. Sverige skall
            vara pådrivande i dessa förhandlingar.
          </note>
          <note>
            Biståndspolitiken har fått en klarare inriktning på stöd för
            demokrati och marknadsekonomi. Så snart
          </note>
          <note>
            Sveriges ekonomi tillåter skall vi åter uppnå en biståndsnivå
            om 1 % av BNI. Trots den minskning av biståndsramen som ingår
            i krisuppgörelsen kommer satsningarna på katastrofbistånd och
            på enskilda organisationer inte att minska.
          </note>
          <note>
            *
          </note>
          <note>
            Sverige står utanför militära allianser. Det ställer krav på
            vår egen förmåga att upprätthålla ett tillräckligt starkt försvar.
          </note>
          <note>
            Försvarsbeslutets inriktning på materiell förnyelse och modernisering
            fullföljs. JAS-projektet visar styrkan i Sveriges säkerhetspolitik
            liksom bredden i vår nations teknologiska kompetens. Arbetet med
            att förstärka skyddet av våra gränser fortsätter.
          </note>
          <note>
            Ytterligare besparingar i försvaret kommer dock att bli nödvändiga.
            Karlsborgs flygflottilj avvecklas så snabbt som möjligt. Värnpliktsförmåner
            kommer att minska. Även anslagen till det civila försvaret kommer
            att minskas.
          </note>
          <note>
            ***
          </note>
          <note>
            Ett dynamiskt samhälle ställs inför nya etiska frågor. Inte minst
            de senaste årens ekonomiska utveckling visar moralens betydelse
            för samhällsklimatet. Där moralen sviktar, urgröps också tilltron
            till samhällets spelregler och institutioner.
          </note>
          <note>
            Nu skärps kraven i politiken på en fast etisk grundåskådning.
          </note>
          <note>
            Regeringens utgångspunkt är den syn på människors lika värde
            och människolivets helgd som genom Sveriges kristna och humanistiska
            tradition är så starkt förankrad i vårt land.
          </note>
          <note>
            Varje människa är unik. Varje människa har rätt att respekteras
            för sin särart. Kollektivet får aldrig kväva den enskildes frihet,
            ansvar, skaparförmåga och rätt att välja.
          </note>
          <note>
            Den svages rätt till trygghet och integritet och den ensammes
            rätt till delaktighet utgör grunden för en politik som slår vakt
            om människans värdighet och samhällets sammanhållning.
          </note>
          <note>
            ***
          </note>
          <note>
            Under året som gått har ett stort förnyelse- och förändringsarbete
            av betydelsefulla delar av vårt samhälle inletts. Samtidigt har
            djupet av den samhällsekonomiska kris som under lång tid växt
            fram kommit att stå allt klarare.
          </note>
          <note>
            Det är regeringens avsikt att även i fortsättningen möta oppositionens
            vilja till ansvarstagande med en uppriktig strävan efter samförstånd
            kring den väg som vi måste vandra för att svensk ekonomi skall
            börja växa igen.
          </note>
          <note>
            Det ställer stora och delvis nya krav på oss alla, inte minst
            i denna riksdag. Men det gäller också medborgare, familjer, företag
            och institutioner runt om i Sverige.
          </note>
          <note>
            Vi måste alla inse att det är i förändring, i arbete, i sparsamhet
            och i företagande som framtidens möjligheter ligger.
          </note>
          <note>
            Den kris som har sina rötter i det som ligger bakom oss är djup
            och svår. Men mitt i krisen skall vi alla se till allt det nya
            som börjar blomma och lägga grunden för ett framgångsrikt och
            starkt 1990-tal för Sverige.
          </note>
          <note>
            (Applåder)
          </note>
          <note>
            3 § Ceremonin avslutades kl. 15.04
          </note>
          <note>
            pm2 &gt;
          </note>
          <note>
            y1 &gt; c23,1,9,10 &gt; Bilaga till
          </note>
          <note>
            p10,11 &gt; Riksdagens protokoll
          </note>
          <note>
            1992/93:2
          </note>
          <note>
            c30 &gt; Program för öppnandet av riksmötet 1992/93 tisdagen den
            6 oktober 1992 kl.
          </note>
          <note>
            14.00
          </note>
          <note>
            p10,16 &gt; Musik under samlingen
          </note>
          <note>
            SVIT ur DROTTNINGHOLMSMUSIKEN
          </note>
          <note>
            av Johan Helmich Roman
          </note>
          <note>
            h1,5 &gt;
          </note>
          <note>
            p12,28 &gt; FANFAR
          </note>
          <note>
            KUNGSSÅNGEN
          </note>
          <note>
            p12,14 &gt; DANSLEK
          </note>
          <note>
            p10,12 &gt; ur Ran
          </note>
          <note>
            av Wilhelm Peterson-Berger
          </note>
          <note>
            p12,28 &gt; TALMANNEN
          </note>
          <note>
            HANS MAJESTÄT KONUNGEN
          </note>
          <note>
            FANFAR
          </note>
          <note>
            p12,14 &gt; BERCEUSE
          </note>
          <note>
            p10,12 &gt; av Armas Järnefelt
          </note>
          <note>
            p12,14 &gt; GLOBETROTTER
          </note>
          <note>
            p10,12 &gt; av Per Lundqvist
          </note>
          <note>
            f1,12,14 &gt; STATSMINISTERN
          </note>
          <note>
            f2,10,12 &gt; Regeringsförklaring
          </note>
          <note>
            p12,14 &gt; VALSE SOLENELLE
          </note>
          <note>
            p10,12 &gt; av Gösta Nystroem
          </note>
          <note>
            p12,14 &gt; NATIONALSÅNGEN
          </note>
          <note>
            h1,5 &gt;
          </note>
          <note>
            pGRANDE MARCHE
          </note>
          <note>
            p10,12 &gt; av Charles Voss
          </note>
          <note>
            h1 &gt;
          </note>
          <note>
            t4 &gt; c23 &gt; p8,9 &gt; MEDVERKANDE
          </note>
          <note>
            Fanfartrumpetare Joakim Agnas och Jonas Lindeborg
          </note>
          <note>
            Filharmonins Salongsorkester
          </note>
          <note>
            Stockholms Blåsarsymfoniker konserterar på Riksplan
          </note>
          <note>
            före riksmötets öppnande
          </note>
          <note>
            I trapphallen medverkar Adolf Fredriks musikskolas flickkör och
          </note>
          <note>
            nyckelharpsspelmän från Norduppland.
          </note>
          <note>
            Folkdansgillet Kedjan paraderar med Sveriges landskapsfanor.
          </note>
        </div>
      </body>
    </text>
  </TEI>
</teiCorpus>
