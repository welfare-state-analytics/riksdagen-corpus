<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--22</head>
          <docDate when="1992-11-12">1992-11-12</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 6 november.
          </note>
          <note>
            2 § Svar på interpellation 1992/93:8 och frågorna 1992/93:153
            och 154 om åtgärder på grund av avvecklingen av Volvos produktion
            i Uddevalla och Kalmar
          </note>
          <note type="speaker">
            Anf. 1 Arbetsmarknadsminister BÖRJE HÖRNLUND (c):
          </note>
          <note>
            Herr talman! Lennart Nilsson har ställt frågan om vilka åtgärder
            regeringen är beredd att vidta för att trygga Volvos fortsatta
            drift vid fabriken i
          </note>
          <note>
            Uddevalla.
          </note>
          <note>
            Lars Bäckström har frågat om vilka åtgärder jag som arbetsmarknadsminister
            avser att vidta med anledning av Volvos beslut att avveckla produktionen
            i Uddevalla år 1993 och Kalmar år
          </note>
          <note>
            1994. Lars Bäckström har ställt samma fråga till näringsministern.
          </note>
          <note>
            Jag besvarar interpellationen och frågorna i ett sammanhang.
          </note>
          <note>
            Bakgrunden till Lennart Nilssons fråga var den utredning om konsekvenserna
            av en eventuell nedläggning av vissa tillverkningsenheter, som
          </note>
          <note>
            Volvo tillsatte i oktober månad.
          </note>
          <note>
            Svaret på Lennart Nilssons fråga är att det ytterst är
          </note>
          <note>
            Volvo som beslutar om hur deras produktion skall organiseras.
          </note>
          <note>
            När vi nu vet att Volvo planerar att lägga ned såväl
          </note>
          <note>
            Uddevalla- som Kalmarfabrikerna samt ytterligare tillverkningsenheter
            i en omfattning som rör drygt
          </note>
          <note>
            4 000 anställda på olika platser i landet, finns det skäl att
            utveckla svaret.
          </note>
          <note>
            Jag ser med stort allvar på de problem som följer av de omfattande
            neddragningar som Volvo nu planerar.
          </note>
          <note>
            Regeringens övergripande ansvar är främst att skapa goda, allmänna
            förutsättningar för företagande och medverka till uppbyggnaden
            av en stark infrastruktur för näringslivet. Bland regeringens
            förslag och åtgärder kan nämnas minskning av företagsbeskattning
            och sänkning av arbetsgivaravgift. Avsikten med detta är att svenska
            företag skall investera i Sverige och att det blir intressant
            också för utländska företag att investera i Sverige.
          </note>
          <note>
            För den fulla sysselsättningen är också små- och nyföretagandet
            viktigt. Det gäller ytterst att skapa optimism och tilltro för
            att få befintliga företag att utvecklas och nya att starta. För
            nyföretagandet, som är av stor vikt för tillväxt och sysselsättning,
            har förslag lämnats till riksdagen rörande nya finansieringsmöjligheter
            i form av nyföretagarlån.
          </note>
          <note>
            För befintliga företags finansieringsmöjligheter vill jag peka
            på utvecklingsfondernas roll.
          </note>
          <note>
            Som arbetsmarknadsminister har jag att tillse att de människor
            som drabbas får bästa möjliga stöd av främst arbetsgivaren och
            i den mån detta inte räcker också av samhället.
          </note>
          <note>
            I detta sammanhang kan jag nämna att länsarbetsnämnden i Göteborgs
            och Bohus län i mitten av oktober fick extra medel med 804
          </note>
          <note>
            miljoner kronor utöver de tidigare tilldelade 1 859
          </note>
          <note>
            miljoner kronor för insatser mot arbetslösheten i länet.
          </note>
          <note>
            Jag följer utvecklingen mycket noga, och de fortsatta kontakterna
            med Volvos ledning, berörda kommuner och länstyrelser får utvisa
            vilka åtgärder som kan bli aktuella.
          </note>
          <note type="speaker">
            Anf. 2 LENNART NILSSON (s):
          </note>
          <note>
            Herr talman! Jag ber att få tacka arbetsmarknadsministern för
            svaret.
          </note>
          <note>
            För några år sedan hade vi i Sverige en finansminister som hette
            Gunnar Sträng. Han sade att det som är bra för Volvo är bra för
            Sverige. Man kan då konstatera att det som är dåligt för Volvo
            också är dåligt för Sverige, och det är naturligtvis därför som
            vi i dag debatterar denna fråga i riksdagen.
          </note>
          <note>
            Det är litet tragiskt att den tidigare förda politiken med ett
            intensivt samarbete med de företag som var bra för Sverige har
            övergetts. När man lyssnar på näringsminister Per Westerberg verkar
            det i varje fall som att det över huvud taget inte skall bedrivas
            någon slags industripolitik i Sverige, utan det skall andra klara
            av.
          </note>
          <note>
            Nu framgår av arbetsmarknadsministerns svar att han ser med oro
            på frågan, och jag tror honom på hans ord. Men vilken politik
            tänker regeringen bedriva för att försöka vidmakthålla den industrikapacitet
            som är på väg att raseras i
          </note>
          <note>
            Sverige? Vi har tappat åtskilliga tusentals jobb, inte minst
            i den del av landet jag kommer ifrån.
          </note>
          <note>
            Nedläggningen av Volvos fabrik i Uddevalla, som endast har varit
            i gång några få år, är en stor tragedi inte bara för löntagare
            och familjer som finns i regionen, utan också för Sverige som
            industrination. Det finns i fabriken i Uddevalla ett framtidsinriktat
            produktionssätt som nu antagligen kommer att gå i graven. Det
            är i ett sådant här läge som förhoppningarna och kraven ställs
            till att de politiskt ytterst ansvariga bedriver en industripolitik
            och att man bryr sig om dessa frågor, och det har Börje Hörnlund
            sagt att man gör.
          </note>
          <note>
            Med utgångspunkt i de uttalanden som näringsministern har gjort
            kan man ibland fundera över vilken inställning regeringen har
            till dessa frågor. Finns det inte ett nationellt intresse och
            ett intresse från regering och riksdag att vara med att försöka
            åstadkomma möjligheter för Sverige att överleva som industrination?
          </note>
          <note>
            Arbetsmarknadsministern säger i sitt svar att han har att tillse
            att de människor som drabbas får bästa möjliga stöd och att han
            har kontakter med Volvo.
          </note>
          <note>
            Jag utgår då ifrån att dessa kontakter leder fram till att man
            på något sätt kan behålla varaktiga jobb i
          </note>
          <note>
            Uddevalla, inte minst med tanke på den moderna fabrik som ju
            enligt många bedömare hör framtiden till.
          </note>
          <note>
            Vi förstår naturligtvis alla att det måste till olika grepp i
            en situation där det är svårt att sälja bilar, inte minst för
            Volvos överlevnad. Men när Volvo fick dessa möjligheter var bedömingen
            från Volvos sida att man skulle klara detta i framtiden.
          </note>
          <note>
            I motsats till den näringsminister vi nu har utgår jag ifrån
            att bedömningen vid det tillfället inte var att man gjorde en
            felsatsning, utan man skulle klara detta. Volvo har fått samhällets
            stöd i olika sammanhang och har därför ett ansvar för att klara
            av situationen, inte minst för alla anställda i
          </note>
          <note>
            Uddevalla som nu får bekymmer med familjeekonomin och sina hus
            på grund av att man inte har något annat jobb att gå till.
          </note>
          <note>
            Jag vill fråga om arbetsmarknadsministern i de fortsatta kontakter
            man kommer att ha -- och jag hoppas att näringsministern, även
            om det inte verkar så, är med på ett hörn i dessa diskussioner
            --
          </note>
          <note>
            utgår från att Volvo med sina internationella kontakter och breda
            kontaktnät försöker att finna lösningar som leder till varaktiga
            jobb. Kommer regeringen i de fortsatta kontakterna med
          </note>
          <note>
            Volvoledningen att försöka utverka en längre övergångsperiod
            så att man kan hitta olika alternativ för denna moderna fabrik,
            som ju enligt många bedömare tillhör framtiden?
          </note>
          <note>
            Jag vill rikta en vädjan till arbetsmarknadsministern, inte minst
            för alla de människor som finns i Västsverige. Detta handlar inte
            enbart om dem som arbetar på Volvo i
          </note>
          <note>
            Uddevalla, utan det berör ett stort antal underleverantörer som
            driver sin verksamhet i små och medelstora företag, och de kommer
            att få problem i detta sammanhang.
          </note>
          <note>
            Jag hoppas att arbetsmarknadsministern i sitt svar kan utveckla
            vilka kontakter och ambitioner regeringen har för att klara jobben
            i bl.a.
          </note>
          <note>
            Uddevalla.
          </note>
          <note type="speaker">
            Anf. 3 LARS BÄCKSTRÖM (v):
          </note>
          <note>
            Herr talman! Jag tackar statsrådet Hörnlund för svaret. Jag är
            inte nöjd med det, men det är ett svar i alla fall. Det hade varit
            bra om jag hade haft möjlighet att tacka närningsministern för
            hans svar, men det går inte.
          </note>
          <note>
            Den posten bekläds uppenbarligen av någon som bäst kan beskrivas
            med ett citat från filmerna om
          </note>
          <note>
            Röda Nejlikan, om ni minns dem: ''They seek him here, they seek
            him there. Is he in heaven, is he in hell?'' Vi borde i dag diskutera
            närings- och industripolitik, inte arbetsmarknadspolitik. Vi borde
            diskutera orsaker, inte symtom. Men det går inte med en regering
            som har en näringsminister som helt förlitar sig på Adam Smiths
            osynliga hand och själv bäst kan beskrivas som den osynlige mannen.
            Nu får Börje Hörnlund svara för bägges fögderi. Det är ingen avundsvärd
            uppgift.
          </note>
          <note>
            Jag sade att jag inte är nöjd med svaret. Det innebär inte att
            jag misstror statsrådet Hörnlunds goda vilja. Jag tror att den
            finns. Men även den bästa vilja kan ha svårt att hävda sig i dåligt
            sällskap.
          </note>
          <note>
            Statsrådet Hörnlund säger att ytterst är det Volvo som beslutar
            hur deras produktion skall organiseras. Ytterst är det kanske
            det i dagens verklighet. Men i begreppet ytterst ligger att frågan
            inte bara angår Volvo, och frågan angår inte bara
          </note>
          <note>
            Volvo, tvärtom. Om det hade varit en vanlig fabrik hade frågan
            innerst, i verkligheten, angått dem som jobbar där. Frågan angår
            i verkligheten en hel region. Men nu är det ju ingen vanlig fabrik.
            Den har kallats 70-talets velourfabrik.
          </note>
          <note>
            Några politiker, däribland vår nuvarande statsminister och näringsminister,
            har dömt ut
          </note>
          <note>
            Uddevallasatsningen. Men det är isolerade röster.
          </note>
          <note>
            En tämligen enig forskarkår anser att
          </note>
          <note>
            Uddevallafabriken är ett praktiskt exempel på att teorier om
            ett helt nytt tänkande för industriproduktion är möjliga att tillämpa,
            och det med framgång, i verkligheten. Därför handlar
          </note>
          <note>
            Uddevallafabrikens öde egentligen om Sveriges industriella framtid.
            Man kan inte möta ett nytt århundrade med produktionsteknik som
            i grunden är oförändrad sedan seklets början.
          </note>
          <note>
            Om krig är för allvarligt för att överlåtas till generaler, är
            det uppenbart att långsiktig industripolitik är för allvarlig
            för att helt överlåtas till marknadsgeneraler och börs.
          </note>
          <note>
            Herr Hörnlund, det är ju vanligt att man säger att den som står
            för fiolerna skall ha ett visst inflytande över tillställningen.
            Samhället, stat, kommun, dvs.
          </note>
          <note>
            skattebetalarna, har betalt mycket pengar till Volvo för Uddevallasatsningen.
            Förre industriminister
          </note>
          <note>
            Åsling har hävdat att notan låg på ca 3-4 miljoner per anställd
            i Uddevalla i öppna och dolda subventioner. Det är alltså 2,5-drygt
            3 miljarder.
          </note>
          <note>
            Åsling brukar inte vara någon överdrifternas mästare.
          </note>
          <note>
            Vi kan tvista om denna satsning, men vi kan ändå få veta hur
            stor den var. Vi vet att den var mycket stor. Då har vi rätt att
            kräva motprestationer av
          </note>
          <note>
            Volvo. Volvo måste ta sitt samhällsansvar.
          </note>
          <note>
            Statsrådet säger nu att det hjälper att sänka företagsskatt och
            arbetsgivaravgifter. Vi i
          </note>
          <note>
            Vänsterpartiet ställde upp på att sänka förmögenhetsskatten på
            arbetande kapital. Vi har läst finansdepartementets skrifter där
            det står att bolagsskatten är låg i Sverige och att arbetsgivaravgifterna
            ligger på EG-nivå. De ligger ju redan där, så det är ingen lösning.
            Det var det felet man gjorde i devalveringspolitiken. Vare sig
            man gör inre eller yttre devalveringar, är det samma fel.
          </note>
          <note>
            Statsrådet säger att man skall stärka nyföretagandet med krediter.
            Det är ju bra när bankväsendet har havererat. Men det är bättre
            med efterfrågan än med krediter. En företagare i min region sade
            till mig: '' Lars, vi missar inga order.
          </note>
          <note>
            Det finns inga order att få.'' Det är problemet i ett nötskal.
          </note>
          <note>
            Dagens Industri skrev att nu behövs det riktiga industrijobb.
            Staten kan beställa och ge krediter.
          </note>
          <note>
            Det var det jag hade hoppats att statsrådet
          </note>
          <note>
            Hörnlund skulle meddela att det andra statsrådet, näringminister
            Westerberg, tycker. Men statsrådet
          </note>
          <note>
            Hörnlund kan uppenbarligen inte meddela denna goda nyhet. Det
            är beklagligt.
          </note>
          <note>
            Sedan talar statsrådet Hörnlund om arbetsmarknadspolitik, och
            det är riktigt och bra.
          </note>
          <note>
            Men dessa extraanslag på 800 miljoner är redan intecknade. Enligt
            de informationer jag har, är de intecknade för redan gjorda åtaganden
            innan man fick beskedet om de ytterligare drastiska arbetslöshetshoten.
            Därför behövs det ytterligare ca 200 miljoner för att möta dessa
            hot. Min konkreta fråga är om man kommer att få dessa.
          </note>
          <note>
            Kommer man omedelbart att få besked om att man har rätt att överskrida
            budgeten för att klara de hot som finns i Uddevalla? Verksamheten
            behöver få sådana besked. Anser statsrådet Hörnlund, som har ansvaret
            för arbetsmarknadspolitiken, att statsrådet med arbetsmarknadspolitik
            kan klara den situation som uppstår om Uddevallaverken
          </note>
          <note>
            Volvo läggs ner? Räcker det med arbetsmarknadspolitik från statsrådet
            Hörnlund för att hanterna denna situation?
          </note>
          <note>
            Om statsrådet anser det, har vi en debatt. Men om statsrådet
            inser att det inte räcker med arbetsmarknadspolitik, har vi en
            annan debatt att föra. Den är nog viktigare enligt min bedömning.
          </note>
          <note>
            Kommer statsrådet att verka för att Volvo betalar tillbaka en
            del av de statsstöd de fick? Jag tar det som alldeles självklart
            att man betalar tillbaka ett hundratal miljoner, men egentligen
            finns det skäl att ställa krav på betydligt större återbetalningar.
          </note>
          <note>
            Jag delar naturligtvis Lennart Nilssons frågor. Även jag vill
            ha svar på dem. Kommer man att få en förlängd rådrumstid om man
            skall avveckla fabriken? Borde inte också en central arbetsgrupp
            tillsättas för att möta krisen inom bilindustrin? Det borde vara
            en central grupp i Stockholm med
          </note>
          <note>
            Arbetsmarknadsstyrelsen, andra centrala verk och ansvariga ministrar
            för att hantera situationen. Det är ju inte bara en Uddevallafråga.
            Det är en nationell industripolitisk fråga, och måste mötas som
            en sådan.
          </note>
          <note type="speaker">
            Anf. 4 ELVING ANDERSSON (c):
          </note>
          <note>
            Herr talman! Jag vill också tacka arbetsmarknadsministern för
            det här svaret, även om det inte innehåller särskilt mycket konkret.
            Jag kan i och för sig förstå att arbetsmarknadsministern inte
            i det här skedet kan ge särskilt många konkreta besked. Det visar
            trots allt att det finns ett engagemang från arbetsmarknadsministerns
            sida för att försöka hjälpa till att lösa den här situationen
            som uppstår i Uddevalla med omnejd.
          </note>
          <note>
            Jag vill också direkt säga att jag i stor utsträckning kan instämma
            i det inlägg som Lennart Nilsson och
          </note>
          <note>
            Lars Bäckström har gjort här. Det visar att vi känner en oro
            på Bohusbänken och att vi också har en ganska likartad syn på
            orsak och verkan och vad som behöver göras framöver.
          </note>
          <note>
            Från det att dessa interpellationer och frågor har skrivits har
            situationen förvärrats ytterligare för den här regionen i och
            med Saabs besked om kraftiga nerdragningar i Trollhättan. Som
            Börje
          </note>
          <note>
            Hörnlund vet ligger dessa städer och bilfabriker så nära varandra
            att de utgör en gemensam arbetsmarknad.
          </note>
          <note>
            I efterhand kan vi konstatera att de paket som den dåvarande
            socialdemokratiska regeringen lade fram när man avvecklade de
            stora statliga varven, där man i stor omfattning förlitade sig
            på svensk bilindustri, inte var särskilt framgångsrika. Saabs
            fabriker i Malmö fick några månaders livslängd. Nu ser vi också
            att Volvo i Uddevalla bara fick en livslängd på drygt tre år.
          </note>
          <note>
            Jag vill också anknyta litet till det som Lars
          </note>
          <note>
            Bäckström tog upp om Volvos ansvar i det här läget. Det var ju
            trots allt rejäla statliga subventioner till Volvo i samband med
          </note>
          <note>
            Uddevallapaketet. De fick ta ut 12,5 miljarder ur sina investeringsfonder.
            Av detta användes 1,6
          </note>
          <note>
            miljarder till att bygga Uddevallafabriken. De fick köpa den
            gamla varvstomten i Uddevalla till ett billigt pris. Där fanns
            900 miljoner kronor nerplöjda i ackumulerade förlustavdrag som
            Volvo kunde tillgodogöra sig. Dessutom fick de ett direkt lokaliseringsstöd
            på 165 miljoner kronor.
          </note>
          <note>
            Efter dessa gigantiska statliga stöd och subventioner till Volvo
            i samband med
          </note>
          <note>
            Uddevallapaketet kan de nu inte bara dra sig ur och säga att
            de inte längre har något ansvar för utvecklingen i Uddevalla.
            Jag skulle vilja fråga
          </note>
          <note>
            Börje Hörnlund om han delar min uppfattning i den frågan.
          </note>
          <note>
            Det är naturligtvis riktigt som arbetsmarknadsministern säger
            i sitt svar, att det ytterst är Volvo självt som måste fatta besluten
            om hur de skall sköta sin produktion och var den skall ske.
          </note>
          <note>
            Förra måndagen ordnade vi som sitter på
          </note>
          <note>
            Bohusbänken ett miniseminarium i Uddevalla för att diskutera
            och få belyst de nya formerna för att producera bilar och modeller
            för framtidens industriproduktion, som bl.a. tillämpas i
          </note>
          <note>
            Uddevallafabriken. Där var ett antal forskare från områden som
            arbetsmiljö och industriutveckling och som studerar arbetsinnehåll
            osv. Samtliga forskare gav ett mycket klart besked, nämligen att
            den modell för bilproduktion som Volvo har utvecklat i Uddevalla
            hör framtiden till.
          </note>
          <note>
            En internationell auktoritet på bilproduktion, filosofie doktor
            Kanehira Maruo, uttryckte sig på följande drastiska sätt. En nedläggning
            av
          </note>
          <note>
            Uddevallafabriken leder till en säker död för
          </note>
          <note>
            Volvo.
          </note>
          <note>
            Nu kan naturligtvis varken riksdagen eller regeringen överpröva
            Volvos beslut. Men jag är övertygad om att Volvoledningen har
            gjort och gör ett strategiskt misstag inför framtiden när
          </note>
          <note>
            Volvofabriken avvecklas.
          </note>
          <note>
            Vad kan göras inför framtiden? Jag tror att det är viktigt att
            försöka medverka till att skapa optimism och framtidstro i regionen.
            Naturligtvis vilar mycket på statsmakten i det här sammanhanget.
          </note>
          <note>
            Den fundamentalistiskt lagde näringsminister
          </note>
          <note>
            Westerbergs uttalande i TV häromdagen och i Ekot i morse medverkar
            inte till att skapa den optimism och framtidstro som behövs i
            dag.
          </note>
          <note>
            Det finns mycket idéer och tankar i regionen om vad som kan hända.
            Bl.a. behövs det traditionella arbetsmarknadspolitiska insatser.
            Det behövs ett snabbt principbeslut om Bohusbanans utbyggnad.
          </note>
          <note>
            Det finns många viktiga investeringar i vägbyggen som kan göras
            i regionen. Högskolan utgör en utvecklingsresurs. Med viss statlig
            medverkan finns det möjlighet att Uddevallaregionen kan utvecklas
            till ett elbilcentrum, osv. Det finns en mängd positiva idéer
            och funderingar inför framtiden men där regionen behöver statens
            occh regeringens stöd för att komma igång.
          </note>
          <note>
            En av de viktiga krav som jag vill lyfta fram i det här sammanhanget
            är att omedelbart fatta beslut om att lyfta in Uddevalla och norra
            Bohuslän tillfälligt, under några år framöver, i stödområdet.
            Jag skulle vilja höra vad arbetsmarknadsministern säger om det
            förslaget.
          </note>
          <note type="speaker">
            Anf. 5 KARL-ERIK SVARTBERG (s):
          </note>
          <note>
            Herr talman! Det är lätt att instämma i det mesta av vad de föregående
            talarna har anfört.
          </note>
          <note>
            Jag har studerat Börje Hörnlund i opposition. Det var mycket
            intressant. Trots den försynta apparitionen var han mycket aggressiv
            i rollen som oppositionspolitiker; den socialdemokratiska regeringen
            gjorde aldrig tillräckligt.
          </note>
          <note>
            Nu ingår Börje Hörnlund i en regering där näringsminister Per
            Westerberg ställer sig vid sidan när Volvo beslutar att lägga
            ned sin fabrik i
          </note>
          <note>
            Uddevalla och göra 820 personer arbetslösa. Det är frestande,
            Börje Hörnlund, att utnyttja alla de argument som Börje Hörnlund
            själv använde under
          </note>
          <note>
            80-talet. Jag skall inte falla för den frestelsen. Jag tror nämligen
            att Börje Hörnlund är en engagerad och medkännande arbetsmarknadsminister.
            Därför har jag också förhoppningen att Börje Hörnlund i sin roll
            som arbetsmarknadsminister skall kunna sätta fart på regeringen
            och få den att ta tag i problemen.
          </note>
          <note>
            Det är självklart att beslutet att lägga ned är Volvos eget --
            som Börje Hörnlund sade i sitt svar. Men vi måste först och främst
            ställa krav på Volvo i den här situationen, och vi från Bohuslän
            måste ställa krav på regeringen. Det får alltså inte bli regionens
            ensak att lösa problemen, dvs. fyrstadskretsen och mellersta Bohuslän.
          </note>
          <note>
            Egentligen borde regeringen, som flera talare har varit inne
            på, föra ett ordentligt industripolitiskt resonemang med Volvo.
            Volvofabriken i Uddevalla var tänkt som en spjutspets i svensk
            industriproduktion och fröet till en framtida svensk industristruktur.
            Det talades om 2000-talets bilfabrik. Volvos image kommer att
            få sig en allvarlig knäck internationellt på grund av beslutet
            att lägga ned Volvo Uddevalla.
          </note>
          <note>
            Volvo Uddevalla är ingen vanlig bilfabrik. Det är framtidens
            bilfabrik där en mänsklig produktionsmetod används enligt människans
            sätt att tänka, lära och arbeta. Risken är att visionen om en
            mänsklig bilfabrik förverkligas någon annanstans av en konkurrent
            till Volvo. Nu är beslutet fattat.
          </note>
          <note>
            Jag återkommer till det jag sade tidigare.
          </note>
          <note>
            Regeringen kan i den här situationen inte ställa sig vid sidan
            om så som näringsministern gör. Vi har förhoppningar på arbetsmarknadsministern.
            Men egentligen är det fråga om en närings- och industripolitisk
            framtid för Sverige.
          </note>
          <note>
            Volvo kan självfallet inte smita ifrån sitt ansvar.
          </note>
          <note>
            Här krävs en lösning i samverkan. Kommunerna i mellersta Bohuslän
            är beredda att ställa upp. Staten måste ställa upp. Näringslivet
            måste ställa upp.
          </note>
          <note>
            Självfallet finns det ett intresse hos de anställda att ställa
            upp i den samverkan som krävs.
          </note>
          <note>
            Vilka initiativ tänker regeringen ta för att åstadkomma denna
            samverkan? Hur tänker sig regeringen skapa optimism och framtidstro
            för
          </note>
          <note>
            Uddevallaregionen?
          </note>
          <note type="speaker">
            Anf. 6 BENGT KRONBLAD (s):
          </note>
          <note>
            Herr talman! Arbetsmarknadsministern säger att han ser med stort
            allvar på problemen som följer av de nedläggningar Volvo nu planerar.
          </note>
          <note>
            Volvo Kalmarverken är en modern och effektiv fabrik med den bästa
            Volvokvaliteten -- som alla olika analyser visar. Under de år
            som
          </note>
          <note>
            Kalmarverken har funnits har stora investeringar gjorts i fabriken
            så att modern teknik skall användas. Senast i år har stora investeringar
            gjorts i hela fabriken såväl produktionsmässigt, tekniskt som
            miljömässigt. Med tanke på de uppgifter som nu har kommit fram
            lider folk svårt, och hela familjer ser egentligen ingen framtid.
            Diskussionen bör, som flera har sagt, föras kring näringspolitiken.
          </note>
          <note>
            Herr talman! Det bör klart framgå i budskapet till näringsministern
            att under den senaste tiden har det i Kalmar län genomförts stora
            nedläggningar inom hela tillverkningsindustrin.
          </note>
          <note>
            Låt mig nämna några exempel: träsektorn och husoch bostadstillverkningen.
            Det innebär att 50--
          </note>
          <note>
            60 % av Träindustriarbetarförbundets medlemmar i avdelning 8
            är i dag arbetslösa. Det gäller speciellt i Vimmerby- och Hultsfredområdet.
          </note>
          <note>
            Vid Överums Metallindustrier har omfattande nedläggningar och
            varsel genomförts. I helgen lades en redovisning fram om de två
            kommuner som har det svårast och den högsta arbetslösheten.
          </note>
          <note>
            60 % av Metalls medlemmar i det området är i dag arbetslösa.
          </note>
          <note>
            För övrigt kan nämnas nedläggningar av sockerbruk på Öland och
            nedläggningar av mejerier och slakterier i Kalmar -- som det fördes
            diskussioner om bara för några månader sedan.
          </note>
          <note>
            Vidare har vi grossistföretagen ICA och Dagab, statliga organ
            och myndigheter som i flera fall har lämnat regionen.
          </note>
          <note>
            Till detta kommer beslutet om nedläggning av
          </note>
          <note>
            Volvo Kalmarverken. Tillsammans med underleverantörer och multiplikatoreffekter
            för andra verksamheter påverkas ca 4 000 personer och deras familjer.
          </note>
          <note>
            Läget är dock inte helt omöjligt att påverka. Vi vill från regionen
            skicka ett budskap till hela regeringen, att man med en omläggning
            av den ekonomiska politiken kan förhindra ökningen av arbetslösheten.
            Med strategiska insatser för utbildning och kompetenshöjning samt
            tidigareläggning av investeringar kan vi skapa arbete och tillväxt.
          </note>
          <note>
            Det finns många nyttiga projekt som går att sätta i gång med
            kort varsel. Det gäller ROT-program för bostäder och fastigheter
            samt om- och tillbyggnad av skolor, sjukhem och ålderdomshem,
            likaså underhåll och utbyggnad av vatten- och avloppsanläggningar.
            En satsning på järnvägar, t.ex kust-till-kust-banan, Mönsterås--Kalmar,
          </note>
          <note>
            Stångådalsbanan och den vagnmateriel som kan behövas där skulle
            skapa arbete för ABB Kalmar
          </note>
          <note>
            Trains. Det är mycket angeläget att omedelbart få i gång detta.
            Annars står vi snart här igen arbetsmarknadsministern och diskuterar
            Kalmar
          </note>
          <note>
            Trains framtid.
          </note>
          <note>
            Totalt rör det sig om 30 objekt till en investeringskostnad på
            drygt 1,1 miljarder kronor i vårt län. Det är viktigt att de kommer
            till stånd. Vi upprepar också att det är angeläget att en utbyggnad
            av Mönsterås bruk blir verklighet, för att tillse att utnyttja
            den utomordentligt goda kompetens som finns och den förbättring
            i miljöarbetet som skapat en mycket god produkt.
          </note>
          <note>
            Därmed utnyttjar vi också den mycket stora skogstillväxt som
            finns i regionen och länet.
          </note>
          <note>
            Det är viktigt med en fördelning av medel för upphandling av
            arbetsmarknadsutbildning. Jag vill som ordförande i AMU-företaget
            i Kalmar län säga att vi behöver utvecklingsmöjligheter och ytterligare
            medel för att skapa den kompetensutveckling som behövs. Vi har
            utvecklat ett mycket gott utbildningsprogram, där moduloch lagarbete
            har gett en mycket god kvalitet. Vi vill gärna utveckla det för
            att skapa en bättre kompetens i området.
          </note>
          <note>
            Utvecklingen av företagens arbetsorganisation är också viktig
            samt fler platser på komvux osv. Vi har en teleskola som är väl
            utvecklad, med en mycket hög kompetens. Vi bör se till att den
            utvecklas på ett bättre sätt.
          </note>
          <note>
            Herr talman! För att höja den tekniska nivån på företagen och
            för att Kalmar län skall bli ett konkurrenskraftigt industrilän
            bör också ett industri- och utvecklingscenter tillskapas. Om dessa
            projekt sätts i gång och vi får en regionalpolitiskt motiverad
            fördelning av olika aktuella anslagsposter, skulle arbetslösheten
            kunna pressas tillbaka. Samtidigt skulle länet stå bättre rustat
            inför framtiden.
          </note>
          <note>
            Kalmar län har redan i dag en arbetslöshet som är högre än rikets
            genomsnitt. När de varsel som nu ligger har genomförts har länet,
            enligt länsarbetsnämnden, 18--20 % av befolkningen utanför den
            ordinarie arbetsmarknaden. Dessutom har ca 35 % av länets tillverkningsindustrier
            slagits ut de senaste två åren. Jag vill ställa tre frågor till
            arbetsmarknadsministern:
          </note>
          <note>
            Vilka åtgärder avser regeringen ställa till Kalmar läns förfogande
            för att skapa jobb?
          </note>
          <note>
            Är regeringen beredd att placera Kalmar län i stödområde?
          </note>
          <note>
            Vilka krav avser regeringen ställa på Volvo, för att tillse att
            sysselsättningen och Volvo Kalmarverken har en framtid?
          </note>
          <note type="speaker">
            Anf. 7 BIRGITTA HAMBRAEUS (c):
          </note>
          <note>
            Herr talman! Också jag vill tacka statsrådet
          </note>
          <note>
            Hörnlund för att denna debatt har kommit till stånd i dag.
          </note>
          <note>
            Sverige är ett av jordens absolut rikaste länder. Vi har nått
            vår höga materiella standard till stor del genom den svenska blandekonomiska
            modellen, som blivit berömd i hela världen. Förutom ett förtroendefullt
            samarbete mellan anställda och företagare har staten sedan länge
            samverkat med näringslivet om stora satsningar, som inget svenskt
            företag är stort nog att klara själv. Det är hög tid att regering
            och riksdag nu åter tar ett sådant initiativ.
          </note>
          <note>
            Vårt nuvarande trafiksystem är ett hot mot miljön.
          </note>
          <note>
            Det gäller att börja bygga morgondagens system, kretsloppssamhället.
            Järnvägar för gods- och persontrafik är viktigast. Men i dag diskuterar
            vi bilen, som också är nödvändig i vårt glest befolkade land.
          </note>
          <note>
            Framtidsfabrikerna i Uddevalla och Kalmar bör bli basen för en
            stor gemensam satsning av stat och företag. Detta sätt att samarbeta
            är inget nytt. Låt mig nämna ett exempel. Ni kanske blir förvånade
            över att jag nämner det exemplet.
          </note>
          <note>
            På 1950-talet beslöt Sveriges riksdag att byta energisystem och
            göra en storsatsning på kärnkraft.
          </note>
          <note>
            Asea-Atom bildades i samarbete mellan stat och företag. Forsknings-
            och utvecklingsarbetet finansierades av skattemedel. Likaså byggdes
            hälften av landets kärnkraftverk i statlig regi.
          </note>
          <note>
            Under 70- och 80-talen anslogs årligen miljard på miljard för
            att bygga kärnkraftverken. Det var alltså skattemedel som anslogs.
            Den avkastning som staten begärde på investeringarna var mycket
            blygsam. Amorteringar av kapitalet var det inte tal om. Anläggningarna
            ägdes ju av staten och förvaltades av det affärsdrivande statliga
            verket
          </note>
          <note>
            Vattenfall.
          </note>
          <note>
            På den tiden ansågs kärnkraften allmänt vara framtidens säkra
            och billiga energikälla. Vi vet bättre nu. Kärnkraften håller
            på att avvecklas i världen. Kärnkraften är ute. Men företagsidén
            med ett organiserat samarbete mellan stat och företag är
          </note>
          <note>
            Sveriges chans att utveckla vårt lands näringsliv och behålla
            vårt land som en industristat, så att vi kan bo och arbeta här
            också i framtiden.
          </note>
          <note>
            Vid sidan av privata initiativ och en småföretagsamhet som lätt
            får riskvilligt kapital och inte hindras av stel byråkrati, behöver
            vi också stora projekt som kan stimulera Sveriges näringsliv in
            i kretsloppssamhället.
          </note>
          <note>
            Nu är det dags att göra en storsatsning för att skapa framtidens
            bil, som passar i kretsloppssamhället, som inte har några avgaser
            alls och som är sammansatt av material som lätt kan återvinnas.
            I
          </note>
          <note>
            Uddevalla och Kalmar har Volvo skapat framtidens modellfabrik,
            där arbetarnas skapande förmåga tas till vara. Staten bör nu ta
            initiativet att utveckla och producera denna framtidsbil där,
            tillsammans med
          </note>
          <note>
            Volvo och Saab, eller, om inte de så önskar, kanske tillsammans
            med ett annat bilföretag.
          </note>
          <note>
            Kapitalet kunde Sverige låna till låg ränta utomlands, om utlandslånenormen
            upphävs. Detta vore helt försvarligt för en framtidsinvestering
            som ger jobb och ökad ekonomisk tillväxt inom socialt och ekologiskt
            ansvarsfulla ramar.
          </note>
          <note>
            Framtidens drivmedel kommer sannolikt att baseras på vätgas.
            Sverige kunde t.ex. erbjuda
          </note>
          <note>
            Tanzania samarbete om produktion av vätgas.
          </note>
          <note>
            Genom en stor solenergidriven anläggning kunde man producera
            vätgas av havsvatten, med enkel, i dag känd teknik. Samma investeringsmodell
            som vid kärnkraftsbyggena i Sverige kunde tillämpas.
          </note>
          <note>
            Tanzania skulle självfallet ha rätt att successivt överta anläggningen
            för pengar som vätgasförsäljningen inbringade.
          </note>
          <note>
            Nickelhydridforskningen på KTH håller på att skapa framtidens
            lätta batteri, med vätgas som energikomponent. Bensinstationerna
            kan komplettera sin bensinförsäljning med service till vätgasbatterierna.
          </note>
          <note>
            Det är sannolikt att den som blir först med en sådan satsning
            kommer att finna en stor internationell marknad.
          </note>
          <note>
            Vill arbetsmarknadsministern undersöka intresset för denna idé?
          </note>
          <note type="speaker">
            Anf. 8 INGVAR JOHNSSON (s):
          </note>
          <note>
            Herr talman! Vi skall senare ha en interpellationsdebatt om behovet
            av insatser i fyrstadsområdet, i anledning av att nu också Saab
            beslutat om kraftiga neddragningar.
          </note>
          <note>
            I dag vill jag börja med att säga att vi alla i fyrstadsregionen
            upplever nedläggningen av
          </note>
          <note>
            Volvos Uddevallafabrik som en tragedi. Det är en tragedi för
            de anställda och deras anhöriga, för kommunen och för hela regionen.
          </note>
          <note>
            Som en följd av Volvos nedläggning minskar också sysselsättningen
            hos underleverantörerna. Vi kan varje dag läsa om stora nedskärningar
            på orter som
          </note>
          <note>
            Dals-Ed och Bengtsfors. Vi kan läsa om oron i
          </note>
          <note>
            Färgelanda, som är starkt beroende av bilindustrin.
          </note>
          <note>
            Fyrstadsregionens bilindustrier har på några år faktiskt minskat
            antalet anställda med ca 3 000.
          </note>
          <note>
            Genom Volvos nedläggning och Saabs kraftiga personalminskning
            förlorar nu ytterligare minst
          </note>
          <note>
            3 000 inom regionens bilindustri sina jobb.
          </note>
          <note>
            Fyrstadsregionen drabbas oerhört hårt. Jag tror därför att det
            är viktigt att lösa regionens stora problem i samarbete, att vi
            lägger ett fyrstadsperspektiv på de åtgärder som nu måste vidtas.
            Vad jag vet förs också sådana diskussioner mellan representanter
            för kommunerna. Det tycker jag är positivt. Vi socialdemokrater
            från fyrstadsregionen har i dagarna här i riksdagen lämnat in
            en gemensam motion, där vi redovisar situationen och för fram
            förslag till åtgärder.
          </note>
          <note>
            Det gäller att satsa på utbildning på alla nivåer. Det gäller
            att satsa på utvecklingsprojekt som bygger på den starka industritradition
            som finns i regionen, inte minst inom transportteknik. Det gäller
            att satsa på regional infrastruktur.
          </note>
          <note>
            I fråga om utbildning vill jag särskilt nämna regeringens hitintills
            njugga inställning när det gäller att satsa på de små högskolorna.
            Detta drabbar vår gemensamma högskola i fyrstadsregionen. Den
            bör nu byggas ut kraftigt.
          </note>
          <note>
            150 nya studieplatser borde kunna tilldelas redan nu med de medel
            som finns i krispaketet. Kan inte arbetsmarknadsministern hjälpa
            till att övertyga
          </note>
          <note>
            Per Unckel om detta?
          </note>
          <note>
            Herr talman! Till sist vill jag, som de tidigare talarna, betona
            att regeringen nu måste ta sitt ansvar för situationen. Den passivitet
            och nonchalans som regeringen, och främst industriministern, visat
            hitintills kan inte accepteras. Kan inte arbetsmarknadsministern
            passa på att övertyga industriministern om att hans nyliberala
            teser inte klarar mötet med verkligheten?
          </note>
          <note type="speaker">
            Anf. 9 KENT OLSSON (m):
          </note>
          <note>
            Herr talman! Jag skall också be att få tacka arbetsmarknadsministern
            för svaret. Det kan inte vara lätt att vara arbetsmarknadsminister
            i dessa tider. Jag tyckte ändå att arbetsmarknadsministern tog
            fram det som regeringen gör och försöker göra.
          </note>
          <note>
            Han nämnde sänkningen av arbetsgivaravgifterna och företagsskatten
            samt lånen för nyföretagande, som visar att man från regeringens
            sida försöker göra en hel del.
          </note>
          <note>
            Vi som bor i norra Bohuslän och fyrstadsregionen känner en stor
            oro inför nedläggningen av Volvo.
          </note>
          <note>
            Vi vet att det blir en stor arbetslöshet. Vi vet också att regeringen
            inte kan påverka om Volvo skall fortsätta eller inte. Det är ett
            beslut som måste fattas av företaget självt. Vi riksdagsmän i
          </note>
          <note>
            Bohuslän har gemensamt beklagat detta och försökt få Volvo att
            ompröva. Men vi inser att detta är något som ligger utanför regeringens
            kontroll.
          </note>
          <note>
            Det som är bekymmersamt är den stora arbetslösheten och vad som
            kan komma ut av den.
          </note>
          <note>
            Vi hoppas att det skall gå att få ut någonting av
          </note>
          <note>
            Volvos fabrik. Det finns bl.a. förslag om utveckling och tillverkning
            av elbilar. På så sätt skulle man kunna få riktiga industriarbeten
            till regionen. Nu talar vi med arbetsmarknadsministern, och då
            handlar det mer om de arbetsmarknadspolitiska åtgärder som kan
            avhjälpa en del av arbetslösheten. Problemet är att vi behöver
            riktiga industriarbeten. Det man får hoppas på är att någon av
            de planer som finns, på exempelvis elbilar, kan ge effekt.
          </note>
          <note>
            Under denna interpellationsdebatt har framförts annat som rör
            detta. Det är viktigt att vi får en utbyggnad av E 6 så snabbt
            som möjligt. Det är viktigt att det blir ett beslut från regeringen
            i järnvägsfrågan så snabbt som möjligt, så att vi kan skapa arbetstillfällen.
            Man bör också tänka på att det inte bara är i Norrland som det
            finns skogsvägar. Det finns även i fyrstadsområdet behov av att
            bygga ut vägar. Det skulle kunna ge möjligheter till mer arbete.
            Det är viktigt att de 115
          </note>
          <note>
            miljoner som Volvo har fått kommer att ligga kvar i fyrstadsregionen,
            så att man kan utnyttja dem för olika arbetsmarknadspolitiska
            åtgärder. Jag antar att man också kommer att ge mer pengar till
            länsstyrelserna, så att de skall kunna satsa på projekt som de
            bedömer vara viktiga.
          </note>
          <note>
            En tanke är att vi skulle kunna få ett riskkapitalbolag till
            fyrstadsregionen, till trakten kring Uddevalla. Det jag nu har
            räknat upp är en del av de förhoppningar vi har på arbetsmarknadsministern,
            så att fyrstadsområdet inte skall få behålla den höga arbetslösheten.
            Jag vet att det har gått kort tid, men jag hoppas att arbetsmarknadsministern
            kan ge några besked på dessa punkter.
          </note>
          <note>
            Anf. 10 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ledamöterna må försöka förlåta mig, om jag inte
            hinner till fullo bemöta åtta engagerade talare.
          </note>
          <note>
            Först vill jag säga till Lennart Nilsson att jag denna vecka
            har suttit i en och en halv timme med Sören
          </note>
          <note>
            Gyll och en av hans medhjälpare. Jag vädjade då dels att man
            skulle se vad Volvo och Procordia kunde göra själva, eftersom
            båda de komplexen har stort inflytande, dels att Gyllenhammar,
            Gyll och andra med mycket omfattande internationella kontakter,
            inte bara i Europa utan i USA och egentligen hela världen, skall
            hålla sina ögon öppna för att den vägen försöka tillföra saker
            och ting.
          </note>
          <note>
            Jag kommer att besöka Volvo en heldag den 4
          </note>
          <note>
            december. I nära anslutning till det besöket önskar jag också
            direkt besöka Uddevallafabriken.
          </note>
          <note>
            Lennart Nilsson och jag har samma målsättning.
          </note>
          <note>
            Målet måste vara att så snart det bara går komma tillbaka till
            en fullgod ordinarie arbetsmarknad.
          </note>
          <note>
            Det är orimligt att vi någon gång före jul kommer att få uppleva
            att var tionde invånare är utanför ordinarie arbetsmarknad. Nu
            återstår ju där nere också att föra MBL-förhandlingar. Frågan
            om övergångstid eller icke övergångstid kommer väl då upp i första
            hand.
          </note>
          <note>
            Jag är naturligtvis beredd att i de fortsatta samtalen ta med
            mig allt vad ni har sagt. Som Lars Bäckström påpekar, har olika
            ministrar sina ansvarsområden, men det hindrar inte att regeringen
            svarar som en helhet.
          </note>
          <note>
            Jag noterar för min del att Volvo är i ett allvarligt förlustläge,
            beroende på dålig efterfrågan. Det är riktigt att frågan om nedläggning
            angår var och en som jobbar på Volvo, men det unika, som understryker
            allvaret, är att de fackliga företrädarna också har deltagit i
            besluten.
          </note>
          <note>
            Jag kan berätta att Sören Gyll omtalade för mig att produktivitetsutvecklingen
            har varit mycket mycket god, både i Uddevallafabriken och i
          </note>
          <note>
            Kalmarfabriken. Då är det ju dubbelt tragiskt att det ändå inte
            håller just nu.
          </note>
          <note>
            Till Elving Andersson kan jag säga att jag för närvarande bereder
            och ser över läget på alla lokala arbetsmarknader, i syfte att
            diskutera eventuella inplaceringar i stödområde, som det fortfarande
            heter. I samband därmed ges svar på den fråga som
          </note>
          <note>
            Elving Andersson ställde.
          </note>
          <note>
            Till Karl-Erik Svartberg vill jag väl säga att jag var i stort
            sett mycket försynt i oppositionsrollen, utom i fråga om något
            enstaka debattområde, där jag kanske var litet tuff.
          </note>
          <note>
            Vad det ytterst gäller är att vi behöver ett ytterligare förbättrat
            kostnadsläge. Det är allvarligt att mellan
          </note>
          <note>
            220 000 och 250 000 industriarbetstillfällen försvinner över
            en så kort tidsperiod som fyra år.
          </note>
          <note>
            Skall vi ha balans i affärerna och balans i sysselsättningen,
            måste den blödningen upphöra, och det måste bli en annan utveckling.
          </note>
          <note>
            Ni har hört mig säga ett antal gånger att jag vädjar till parterna
            att gå upp ur sina skyttegravar, diskutera långsiktigt och sluta
            avtal som ger ytterligare förbättrad konkurrenskraft. Det är vad
            vi behöver.
          </note>
          <note>
            Beträffande Kalmarområdet, som i debatten företräds av Bengt
            Kronblad, vill jag säga att jag är medveten om situationen där.
            Svar har Kronblad fått genom att jag talade om vad jag överväger
            i fråga om Uddevalla och eventuell inplacering i stödområde. Om
            jag skall vara riktigt riktigt optimistisk, eftersom Kalmar kommer
            senare i den tänkta tidtabellen, vill jag säga att det vore underbart
            om konjunkturen kunde ta sig, så att det gick att göra nya överväganden
            innan tiden för nedläggning är inne.
          </note>
          <note type="speaker">
            Anf. 11 LENNART NILSSON (s):
          </note>
          <note>
            Herr talman! Arbetsmarknadsministern säger att regeringens inriktning
            är att man skall försöka klara en fullgod arbetsmarknad. Då är
            det väl bara att uppmana Kent Olsson, som säger att det ligger
            utanför regeringens bord, och övriga moderater på
          </note>
          <note>
            Bohusbänken, när vi nu har hört all den massiva kritik som riktas
            mot näringsministern, partikamrat till Kent Olsson: Sätt er ner
            och resonera med den här Per Westerberg!
          </note>
          <note>
            Vi kan tydligen inte påverka honom, med den ideologiska inriktning
            han har. Det verkar som om inte heller arbetsmarknadsministern
            klarar av att resonera med näringsministern, även om han säger
            att det är regeringen som kollektiv som beslutar.
          </note>
          <note>
            Jag hoppas att Kent Olsson kan tala med näringsministern på ett
            sätt som leder fram till att denne i varje fall inte sprider omkring
            sig en massa skymfer mot de människor som blir drabbade av arbetslösheten.
            Jag tycker att näringsministerns sätt att uttrycka sig är mycket
            upprörande. En sådan partikamrat skulle i vart fall jag ta avstånd
            ifrån, om jag hade någon som uttalade sig på det sättet.
          </note>
          <note>
            Sedan vill jag poängtera för arbetsmarknadsministern att lokaliseringsbidrag
            och stöd inte är det viktigaste, åtminstone inte för mig. Jag
            är glad över att Birgitta Hambraeus talade om att både Uddevalla
            och Kalmar borde kunna utgöra en bas för framtiden.
          </note>
          <note>
            Om nu 800 människor i Uddevalla skickas ut på gatan, innebär
            det att a-kassan får betala ut bortåt
          </note>
          <note>
            100 miljoner kronor om året. Då är lokaliseringsbidragspengarna
            egentligen en liten del av det samhället ändå måste betala för
            att människor inte har något att göra. Därför tycker jag att det
            är en utmärkt idé att man vid överläggningarna med Volvo tar upp
            det som
          </note>
          <note>
            Birgitta Hambraeus var inne på, nämligen att fabrikerna kan utgöra
            en bas för framtidssatsningar.
          </note>
          <note>
            Det tragiska, som flera har berört här tidigare, är ju att om
            man avhänder sig de möjligheter som finns i dessa moderna anläggningar
            blir det ett stort glapp som gör att det blir svårt att komma
            igen i framtiden. Spinn gärna vidare på Birgitta
          </note>
          <note>
            Hambraeus synpunkter och använd de pengar som finns tillsammans
            med Volvo. Här är inte läge för att hugga Volvo i huvudet med
            att säga att företaget inte har uppfyllt villkoren, för Volvos
            bedömning var naturligtvis att satsningen skulle lyckas.
          </note>
          <note>
            Produktiviteten vid Volvos Uddevallafabrik är i stort sett lika
            bra som vid andra fabriker. I
          </note>
          <note>
            Uddevalla har man haft tre och ett halvt år på sig, medan löpande
            bandet har funnits i 60 år. Om diskussionerna med Volvo inriktas
            på att de resurser som finns skall utnyttjas för nya satsningar,
            då tror jag att det finns en possitiv framtid för regionen och
            även för Sverige som industrination.
          </note>
          <note type="speaker">
            Anf. 12 LARS BÄCKSTRÖM (v):
          </note>
          <note>
            Herr talman! Jag vill säga till statsrådet, som jag tror säkert
            är engagerad i frågan, att jag är
          </note>
          <note>
            Uddevallabo, och jag har anhöriga och vänner som arbetar på fabriken.
            Det unika med den är, som någon sade i en intervju: På en vanlig
            fabrik hade jag saknat arbetskamraterna. Här kommer jag att sakna
            själva arbetet.
          </note>
          <note>
            Efter beskedet att fabriken skall läggas ner gick man ut och
            fortsatte att bygga bilar. Det visar vilken anda som råder. De
            anställda har varit oerhört lojala mot företaget, och då har vi
            politiker rätt att kräva att företaget skall visa lojalitet med
            dem som har arbetat där.
          </note>
          <note>
            Men detta är framför allt en nationell fråga. Att arbetsmarknadsministern
            inte kan svara på alla frågor som han får, det inser jag. Men
            det finns en grundläggande fråga som går att svara på: Räcker
            det, enligt arbetsmarknadsministerns bedömning, med arbetsmarknadspolitik?
            Det är en grundbultsfråga i detta problemkomplex.
          </note>
          <note>
            Jag tror inte att det räcker. Jag säger som Dagens
          </note>
          <note>
            Industris ledare: Staten kan beställa och ge krediter. Detta
            kan förbättra situationen, om fabriken avvecklas, och det finns
            uppslag.
          </note>
          <note>
            Jag skall inte ställa retoriska frågor, och det förra var ingen
            retorisk fråga utan en konkret fråga.
          </note>
          <note>
            Samverkan mellan Procordiagruppen och Volvo för att finna möjligheter
            är ett uppslag. Ett annat kan vara elbilsprojektet. Det kanske
            finns utländska intressenter som är villiga att anta utmaningen
            att bygga bil på framtidens sätt.
          </note>
          <note>
            Det finns verkstadsföretag i regionen som, om staten satte fart
            på infrastrukturinvesteringar, skulle få ökad efterfrågan och
            snabb avsättning.
          </note>
          <note>
            Återigen, Börje Hörnlund: Oavsett kostnadsläget kan man inte
            ta order som inte existerar. Det klarar ingen företagare av.
          </note>
          <note>
            Jag blev mycket glad när statsrådet sade att han tänker besöka
            Uddevalla, och jag vill då ge ett råd till statsrådet Hörnlund:
            Ta med två regeringskolleger, kommunikationsministern och näringsministern,
            och kom före jul och lämna besked! Vi skriver inga stora önskelistor.
            Vi begär inte månen eller andra orimligheter, men vi begär konkreta
            åtgärder som kan rädda jobben. Jag tror att jag kan hälsa dessa
            tre statsråd välkomna på hela Bohusbänkens vägnar.
          </note>
          <note>
            Det vore välgörande att få beskedet att ni tänker göra någonting.
            Om ni inte vill kalla det paket, så kalla det påse eller vad ni
            vill, men det är handling som räknas. Hälsa de två andra ministrarna
            att mitt råd till dem är att de skall agera. Ta vägen till
          </note>
          <note>
            Uddevalla, redovisa konkret politik eller avgå! Det finns ingen
            som helst anledning att ha en näringsminister som säger: Jag tänker
            inte driva politik.
          </note>
          <note type="speaker">
            Anf. 13 KARL-ERIK SVARTBERG (s):
          </note>
          <note>
            Herr talman! Det var bra att Birgitta Hambraeus tog upp marknadsekonomin.
            Förra veckan var jag på en internationell konferens, där en deltagare
            sjöng den renodlade marknadsekonomins lov. Då ingrep i en replik
            en britt och sade: Jag välkomnar den föregående talaren till Storbritannien.
            Där ser vi resultatet av tolv års renodlad marknadsekonomi.
          </note>
          <note>
            Vad som behövs är ju, som Birgitta Hambraeus sade, det vi har
            kallat för blandekonomi. I ESK-
          </note>
          <note>
            prosessen har man slagit fast samma sak med en annan formulering,
            som jag tycker är bra:
          </note>
          <note>
            marknadsekonomi med en social dimension. För det krävs att statsmakterna,
            kommunerna och landstingen är med, och det är det kravet vi måste
            ställa här.
          </note>
          <note>
            Det går inte att som näringsministern sitta passivt.
          </note>
          <note>
            Till synes verkar han ju nöjd över att marknaden, som han säger,
            fungerar. Bara hans råd till de anställda, att starta eget, är
            ju cynism i kubik, skulle jag vilja formulera det.
          </note>
          <note>
            Den här fabriken som nu skall läggas ner enligt beslutet var
            en fabrik där man satte det goda arbetet i centrum. Trots det
            hade man en utomordentligt fin produktions- och produktivitetsutveckling,
            som flera av talarna har pekat på tidigare. Man var helt på det
            klara med att man skulle uppnå det mål man hade satt upp till
            den
          </note>
          <note>
            1 juli nästa år. Därför är det tragiskt att den här fabriken
            skall avveklas.
          </note>
          <note>
            Arbetsmarknadsministern talar om kostnadsutvecklingen. Jo, det
            är sant, men vi kunde i TV i går höra en företagsledare som sade
            att kostnadsutvecklingen inte är det problem i
          </note>
          <note>
            Sverige som man har velat göra gällande. Den har tvärtom i många
            fall utgjort en sporre. Jag tror således inte att vi skall hänga
            upp för mycket av resonemanget på kostnadsutvecklingen när vi
            nu skall försöka skapa den optimism och framtidstro som arbetsmarknadsministern
            talade om i sitt svar.
          </note>
          <note type="speaker">
            Anf. 14 BENGT KRONBLAD (s):
          </note>
          <note>
            Herr talman! Jag tackar arbetsmarknadsministern för de ytterligare
            kommentarerna. Jag vill dock säga att en nedläggning av Volvo
            Kalmarverken är en katastrof för folket i Kalmar län och i hela
            sydöstra Sverige. Det gäller underleverantörer, handel, service,
            grossister, transportsystem och offentlig verksamhet. Som jag
            sade tidigare berörs över 4 000 personer i regionen och deras
            familjer.
          </note>
          <note>
            Det är ett oförsvarbart slag mot löntagarna och hela samhället.
            Jag känner mycket för alla dem som drabbas och kräver därför att
            Volvo och den borgerliga regeringen -- oavsett vilka ministrar
            det gäller -- tar ansvar för regionen och dess invånare.
          </note>
          <note>
            En mängd olika förslag har redovisats dels av den socialdemokratiska
            riksdagsgruppen, dels av
          </note>
          <note>
            Landsorganisationen i programmet ''Om bara viljan finns...''
            Jag vill fråga arbetsmarknadsministern om viljan finns hos regeringen
            och dess politiska representanter i riksdagen.
          </note>
          <note>
            Det är också viktigt att diskutera utvecklingen. En förändring
            och en utveckling av arbetsorganisationen är en viktig del. Därför
            underströk jag i mitt tidigare inlägg vikten av arbetsmarknadsutbildning.
            AMU i Kalmar län satsar bl.a. på arbetsorganisationsutveckling.
            Det är där jag tror att vi kan göra de verkliga vinsterna.
          </note>
          <note>
            Precis som de övriga talarna har sagt tidigare i dag är det egentligen
            inte löneläget och lönekostnaderna som utgör det största problemet.
          </note>
          <note>
            Det kostar pengar. A-kassan kostar pengar, och skatteintäkterna
            blir mindre när arbeten försvinner. Därför är det viktigt att
            göra framtidssatsningar som medför att vi inte behöver göra neddragningar.
          </note>
          <note>
            Vägen till Uddevalla är säkert ganska smal och krokig, och det
            kommer att bli bekymmersamt för sysselsättningen. Jag vill dock
            säga att vägarna till
          </note>
          <note>
            Kalmar är väl utvecklade. Jag hoppas att arbetsmarknadsministern
            vänder sig till Kalmar.
          </note>
          <note>
            Jag vill gärna se honom som besökare, för att på plats diskutera
            utvecklingen i Kalmar och
          </note>
          <note>
            Kalmarregionen.
          </note>
          <note>
            Vilka åtgärder avser regeringen att ställa till
          </note>
          <note>
            Kalmar läns förfogande för att skapa jobb? Vilka krav ställer
            regeringen på Volvo? För att regeringen skall kunna komma med
            konkreta förslag och ställa krav vill jag till arbetsmarknadsministern
            -- med en hälsning från
          </note>
          <note>
            Kalmarregionen -- överlämna den utredning och beskrivning som
            ligger till grund för vår argumentation för att behålla Volvo
            Kalmarverken för att regionen skall ha en framtid. Jag ber att
            få överlämna den till arbetsmarknadsministern för studium.
          </note>
          <note type="speaker">
            Anf. 15 BIRGITTA HAMBRAEUS (c):
          </note>
          <note>
            Herr talman! Jag är mycket glad över Lennart
          </note>
          <note>
            Nilssons och Karl-Erik Svartbergs positiva kommentarer till mitt
            inlägg. Jag tycker att det är ett exempel på att vi har en gemensam
            syn på dessa frågor i Sverige.
          </note>
          <note>
            ESK säger ja till en marknadsekonomi med en social dimension.
            Centern säger ja till en marknadsekonomi med en social och ekologisk
            dimension. Vi vill ha ett kretsloppssamhälle, ett uthålligt samhälle.
            Vi skulle kunna bli ett modelland för ett sådant samhälle. Vi
            är tillräckligt små och samstämmiga för att kunna bli ett modelland.
            Men då måste vi alla samarbeta. Vår litenhet i industrin måste
            kompenseras med statens möjligheter. Det är en blandekonomisk
            satsning.
          </note>
          <note>
            Så länge det rullar en enda bil som är miljöfarlig på våra vägar
            finns det en marknad. Den marknaden måste vi upptäcka och inteckna.
            Mot bakgrund av hur mycket pengar som staten har satsat i
          </note>
          <note>
            Uddevalla borde vårt förhandlingsläge vara mycket bra. Volvo
            måste antingen betala tillbaka pengarna eller vara med i en satsning.
            I annat fall måste
          </note>
          <note>
            Volvo överlämna fabriken -- som någon talare var inne på här
            -- till ett annat företag, t.ex. ett japanskt företag, som kan
            dela utvecklingsbördan med oss.
          </note>
          <note>
            Vi måste komma ur depressionen -- även den mentala depressionen
            -- och sluta tro att Sverige skulle vara slut som industrination.
            Vad är det för konstiga synpunkter som högt uppsatta företagsledare
            kommer med? Det sägs att det bara finns en framtid nere på kontinenten
            och att det är bara där som företagen är tillräckligt stora. Sverige
            är betydligt rikare per person, mätt i BNP, än något land på kontinenten.
            Vi har en framtid, men det krävs framtidstro och självförtroende.
            Det brukar vi ha. Jag är övertygad om att vi under denna regerings
            ledning kommer att återfå det -- särskilt om Centerpartiet och
            arbetsmarknadsministern får ett ökat inflytande.
          </note>
          <note>
            Anf. 16 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Först vill jag för Birgitta Hambraeus nämna en organisation,
            den s.k.
          </note>
          <note>
            kollektivforskningen. Inom olika näringsgrenar har man ett samarbete
            mellan statlig insats och företagsinsatser. Sådana förslag kommer
            till riksdagen under 1993 när man skall se över forskningen. Jag
            anser att detta är angeläget.
          </note>
          <note>
            Volvo och Saab har en stor del av marknaden, ca
          </note>
          <note>
            20 %, när det gäller tunga fordon. När det däremot gäller mindre
            bilar har de mindre än 1,5 % av marknaden. Man måste därför vara
            mycket duktig om man skall klara sig framöver. Jag förutsätter
            att de båda företagen verkligen är inställda på att klara sig.
          </note>
          <note>
            Ett par talare tog upp frågan om högskolan. I dessa dagar pågår
            ett samråd mellan statsrådsberedningen och Socialdemokraterna
            om de diskuterade 2 000 platserna inför den proposition som skall
            läggas fram. Framöver kommer givetvis nya förslag.
          </note>
          <note>
            Kent Olsson, när det gäller stora och små vägar och järnvägar
            finns det väldigt mycket att göra. Vi måste diskutera förmågan
            att finansiera. Nu finns det ledig kapacitet för att bygga. Mindre
            objekt kan man sätta i gång snabbt. Stora objekt har en tendens
            att ta sin tid, t.ex. om de överklagas.
          </note>
          <note>
            I mitt förra inlägg glömde jag säga till Lennart
          </note>
          <note>
            Nilsson att jag naturligtvis fick svar på min vädjan till Sören
            Gyll. De skulle göra allt de kan för att gå kravet till mötes.
            Det tror jag att de skulle ha gjort även utan min vädjan. Det
            kan inte vara roligt att hamna i en situation då man måste friställa
            så många av sina medarbetare. Det är naturligtvis inte heller
            roligt att friställa ett litet antal av sina medarbetare.
          </note>
          <note>
            Lars Bäckström frågade om arbetsmarknadspolitiken räcker. När
            jag tillträdde för ett år sedan sade generaldirektören för AMS
            att det var lagom med 3 % i arbetsmarknadsåtgärder.
          </note>
          <note>
            Denna vinter kommer han att få ta hand om ca 5 %
          </note>
          <note>
            av vår arbetskraft i olika arbetsmarknadsåtgärder.
          </note>
          <note>
            Det är högt, och jag vill inte diskutera om det finns ytterligare
            utrymme eller inte. Jag vill med det snaraste komma i den situationen
            att jag behöver mindre pengar till mitt förfogande, dvs. en situation
            där vi åter har en ordinarie arbetsmarknad.
          </note>
          <note>
            Till Karl-Erik Svartberg vill jag säga att detta med kostnadsutvecklingen
            kan diskuteras. Vi lär enligt olika bedömare vara något bättre
            än Tyskland i dag, men sämre än en del andra. Jag vill dock peka
            på att vi tidigare på grund av de stora devalveringarna inte hade
            något omvandlingstryck.
          </note>
          <note>
            I slutet på 1980-talet kom vi i en situation där kostnadsläget
            var 10 % högre än i andra länder.
          </note>
          <note>
            Därmed fick vi något som närmast liknade ett utslagningstryck.
          </note>
          <note>
            Måttan är bäst. Just nu behöver vi återhämtning.
          </note>
          <note>
            Det är därför jag talar om kostnadsläge. På sikt behöver man
            ett tryck som ger en omvandling, så att man hänger med.
          </note>
          <note>
            Till kostnaden hör också det svenska ränteläget.
          </note>
          <note>
            Efter situationen på finansmarknaderna m.m. är det realt så högt
            att det håller tillbaka. Därtill har en stor del av företagen
            inte någon god likviditet, vilket gör att de inte vågar eller
            orkar satsa framåt.
          </note>
          <note>
            Vi måste alltså komma tillbaka till ett läge där ett stort antal
            företag vågar satsa framåt.
          </note>
          <note>
            Till Bengt Kronblad vill jag säga att jag självklart är beredd
            att diskutera Kalmarregionen på exakt samma sätt som Västsverige.
            Jag har besökt
          </note>
          <note>
            Vimmerby och de kommunerna för inte så länge sedan och vet mindre
            om situationen. Sydöstra
          </note>
          <note>
            Sverige är ju en av de regioner som brukar omnämnas från riksdagens
            sida i de regionalpolitiska betänkandena.
          </note>
          <note>
            Bengt Kronblad ifrågasatte viljan att återkomma.
          </note>
          <note>
            När arbetsmarknadsåtgärderna kostar ca 2000 kr i månaden per
            arbetande i vårt land, både företagare och anställda, i form av
            öppna ersättningar, åtgärder och minskade skatteinkomster, då
            måste det vara ett stort gemensamt intresse för samtliga partier
            både inom och utom regeringen att se till att man blir av med
            denna extra ryggsäck och kan komma åter till en ordinarie arbetsmarknad.
          </note>
          <note type="speaker">
            Anf. 17 LENNART NILSSON (s):
          </note>
          <note>
            Herr talman! Jag tror att det är viktigt att man har en framtidstro.
            Vi som sysslar med politik från olika utgångspunkter måste naturligtvis
            ha det.
          </note>
          <note>
            Min framtidstro har andra utgångspunkter än
          </note>
          <note>
            Birgitta Hambraeus. Jag utgår ifrån att vi vid nästa val får
            en annan regering, ledd av en socialdemokratisk statsminister.
            Det är utgångspunkten för min framtidstro.
          </note>
          <note>
            Man kan konstatera av denna debatt, och det är viktigt, att arbetsmarknadsministern
            -- som här talar för hela regeringen -- säger att man skall pröva
            alla uppslag, försöka medverka till varaktiga jobb bl.a. i Uddevalla.
            Arbetsmarknadsministern har resonerat med Volvoledningen, där
            Sören Gyll säger att han skall göra allt han kan för att åstadkomma
            resultat och för att inte behöva sparka ut dessa 800 människor.
          </note>
          <note>
            Sammantaget kan man konstatera att vi alla har ett gemensamt
            intresse och ett ansvar för det här landet och för de människor
            som riskerar att bli utan jobb. Man kan notera att den politik
            näringsministern gjort sig till tolk för inte är hela regeringens
            politik. Jag är glad för att arbetsmarknadsministerns synpunkter
            är avgörande för den politik som skall drivas framöver.
          </note>
          <note>
            Det finns förväntningar och krav. Bl.a. får arbetsmarknadsministern
            ta emot ett brev ifrån företrädare från sex kommuner i Bohus län.
            De har blandad ledning, alltifrån centerpartister till moderater.
            De ställer krav på staten och på Volvo.
          </note>
          <note>
            Socialdemokraterna ställer självklart upp. Vi har alltså ett
            gemensamt ansvar.
          </note>
          <note>
            Det är viktigt i denna situation att jobba i samma anda som man
            gjorde när Uddevallapaketet kom till. Då samlade man näringslivsfolk,
            politiker, anställa osv. för att konstruktivt försöka utveckla
            en region.
          </note>
          <note>
            Vi ställer kravet på regeringen att ta tag i de olika parter
            som finns för att klara en bra framtid i en region som jag tror
            har framtiden för sig.
          </note>
          <note>
            Men jag tror inte, som Birgitta Hambraeus gör, att vi då bör
            ha en moderat statsminister.
          </note>
          <note type="speaker">
            Anf. 18 LARS BÄCKSTRÖM (v):
          </note>
          <note>
            Herr talman! Man kan bedöma läget i svensk ekonomi på olika sätt.
            Jag brukar säga att det inte är så dåligt som det ser ut, utan
            något sämre efter att vi har haft denna regering en tid. Allt
            är inte regeringens fel, men en del.
          </note>
          <note>
            Visst kan vi från vänsterpartiet tala om positivism och en uthållig
            ekonomi, men man inser ju hur illa det står till i landet när
            Pehr Gyllenhammar skall tala fördelningspolitik, Kjell-Olof Feldt
            avveckla kärnkraften och Percy Barnevik stå för den industripolitiska
            framtidstron. Då kan man inse att det är illa ställt med politiken.
          </note>
          <note>
            Vad vi nu behöver göra är att få fart på denna region. Kom då
            med någonting innan jul! Ni kan se er som tre vise män som kommer
            till Uddevalla och den västsvenska regionen.
          </note>
          <note>
            Om ni inte vill kalla det paket, kalla det då Ny start för Västsverige.
            Det begreppet borde ligga er nära.
          </note>
          <note>
            Ni behöver redovisa att ni har kommit fram till någonting med
            Volvo, om Bohusbanan, om väginvesteringar, högskolan, riktade
            investeringsstöd och kreditstöd till befintlig företagssamhet.
          </note>
          <note>
            Det är en lärdom man kan dra att det kan vara riskfyllt att satsa
            på dessa nya företagare som dyker upp och vill ha bidrag. Satsa
            på regionens befintliga näringsliv med krediter! Rikta samhälleliga
            beställningar till befintlig verkstadsindustri i
          </note>
          <note>
            Västsverige! Där finns en tung verkstadsindustri, som kan få
            en oerhörd avsättning. Skapa en marknad! Sedan kan vi också diskutera
            kostnaderna, men först måste det finnas en marknad att konkurrera
            på.
          </note>
          <note>
            Det är otroligt viktigt att bekämpa arbetslösheten.
          </note>
          <note>
            Det är nu exakt 60 år sedan som Ernst Wigforss sade, år 1932:
            Vi har inte råd med arbetslöshet.
          </note>
          <note>
            Det är pinsamt att vi skall behöva ta upp denna fråga igen. Har
            vi verkligen kommit så långt tillbaka i den politiska debatten?
          </note>
          <note>
            Vi kan driva dessa miljösatsningar, och det skall vi göra. Men
            framför allt måste vi inse att det inte räcker med arbetsmarknadspolitik.
            En viktig sak för arbetsmarknadsministern att tänka på när det
            gäller Uddevallaregionen är att den under kort tid har klarat
            stora omställningar. Man har klarat det framgångsrikt med aktiv
            arbetsmarknadspolitik.
          </note>
          <note>
            Men det fungerar inte om man resonerar som i den gamla sagan:
            Orkar du den, så orkar du också den.
          </note>
          <note>
            Vi har redan gjort så många kreativa lösningar, så mycket utbildning,
            så mycket nytänkande i området att resurserna är ytterligt ansträngda.
          </note>
          <note>
            Vi klarade av jobb åt mängder av varvsarbetare. De gick inte
            till Volvo, utan till annan sysselsättning.
          </note>
          <note>
            Det finns inga platser kvar för dem som nu tvingas bort från
            Volvo. De platserna är till stor del redan fyllda med varvsarbetare,
            som vi då gjorde lösningar för. Det är den situationen som är
            så allvarlig i Uddevalla.
          </note>
          <note type="speaker">
            Anf. 19 KARL-ERIK SVARTBERG (s):
          </note>
          <note>
            Herr talman! Jag hade inte framställt någon interpellation eller
            fråga. Därför hade jag inte någon anledning att tacka i mitt första
            inlägg. Jag tyckte inte heller att svaret var så särskilt innehållsrikt.
          </note>
          <note>
            Det beror väl på att det var regeringens svar. På vanligt sätt
            har det nog cirkulerat i statsrådskretsen.
          </note>
          <note>
            Då blir svaren ofta litet utslätade.
          </note>
          <note>
            Däremot tycker jag att det finns mer substans i arbetsmarknadsministerns
            inlägg här i dag. Det kanske beror på att han har större inflytande
            över sina repliker än över det skrivna svaret.
          </note>
          <note>
            Därför vill jag nu passa på att tacka arbetsmarknadsministern
            för hans inlägg här i dag.
          </note>
          <note>
            Anf. 20 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag kan kort säga: Nu jobbar vi på, var och en av
            oss på allra bästa sätt, lokalt och centralt.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:11 om arbetsmarknadssituationen
            på Gotland
          </note>
          <note>
            Anf. 21 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ulla Pettersson har ställt följande tre frågor till
            mig med anledning av arbetsmarknadssituationen på Gotland.
          </note>
          <note>
            1. Är regeringen beredd att snabbt och i positiv anda pröva förslaget
            från länsarbetsnämnden om att göra Gotland till stödområde?
          </note>
          <note>
            2. Är regeringen beredd att medverka till en snabb start av uppförandet
            av en ny högskolebyggnad i
          </note>
          <note>
            Visby?
          </note>
          <note>
            3. Har regeringen andra planer för att förbättra arbetsmarknadssituationen
            på Gotland?
          </note>
          <note>
            Låt mig till att börja med nämna några generella åtgärder som
            regeringen vidtagit för att stimulera näringslivet och sysselsättningen.
            Det är åtgärder som rör utvecklingen i hela landet och därmed
            också Gotland. Bland de redan genomförda åtgärderna för tillväxt
            i näringslivet kan nämnas sänkningen av företagsbeskattningen
            och arbetsgivaravgifterna. Dessa åtgärder syftar till att svenska
            företag skall investera i landet men också göra det intressant
            för utländska företag att investera i Sverige. Regeringen har
            nyligen lämnat ett förslag om nyföretagarlån till riksdagen.
          </note>
          <note>
            Nyföretagande är av stor vikt för tillväxt och sysselsättning
            och förslaget innebär ökade möjligheter att starta eget företag.
            Arbetslösa erbjuds också bidrag och utbildning för start av företag.
            Det gäller ytterst att skapa optimism och tilltro för att få befintliga
            företag att utvecklas och nya företag att starta.
          </note>
          <note>
            Det är också viktigt under rådande konjunktur att tillförsäkra
            befintliga företag kapital. Jag vill i detta sammanhang nämna
            bankernas och utvecklingsfondernas finansieringsroll på det regionala
            planet.
          </note>
          <note>
            Vad gäller Ulla Petterssons första fråga har regeringen möjlighet
            att tillfälligt inplacera kommuner eller delar av kommuner som
            drabbas av mycket omfattande strukturförändringar i stödområde.
            Regeringen beslöt den 25 juni 1992 att förlänga inplaceringen
            av de områden som då var tillfälliga stödområden. Förlängningen
            gäller t.o.m. den 30 juni 1993. Regeringen kommer senare under
            detta budgetår att göra en ny bedömning av vilka kommuner som
            har sådana problem att de motiverar en inplacering i tillfälligt
            stödområde. Jag är därför i dag inte beredd att kommentera enskilda
            kommuner.
          </note>
          <note>
            Jag vill i detta sammanhang framhålla det arbete som länsstyrelsen
            utför inom ramen för det s.k.
          </note>
          <note>
            länsanslaget. Regeringen har för innevarande år anslagit 20 miljoner
            kronor till Gotland för utvecklingsarbete i form av projektverksamhet
            och glesbygdsstöd. Länsstyrelsen fattade förra budgetåret 96 beslut
            om glesbygdsstöd som beräknas skapa 112 nya arbeten.
          </note>
          <note>
            Jag vill också nämna att regeringen har utnyttjat sin möjlighet
            att lämna stöd till företagsprojekt utanför stödområdet. Regeringen
            beslöt t.ex. i juni i år att bevilja Slite Växthus AB lokaliseringsstöd
            för en expansion i Slite. Jag är beredd att pröva ytterligare
            ansökningar om regionalpolitiskt stöd som avser större och strategiska
            projekt på Gotland.
          </note>
          <note>
            Vad gäller lokaler för högskoleverksamhet på
          </note>
          <note>
            Gotland anvisar regeringen och riksdagen medel för högskoleutbildning
            som skall täcka kostnaderna för lokalhyran. Jag har erfarit att
            man för närvarande ser över det långsiktiga behovet av lokaler
            för högskoleändamål på Gotland. I den mån ny- eller ombyggnad
            av lokaler blir aktuell, kan länsarbetsnämnden pröva om ett sådant
            projekt är lämpligt att utföra som beredskapsarbete.
          </note>
          <note>
            Beträffande den tredje frågan vill jag anknyta till den proposition
            som regeringen nyligen förelagt riksdagen och som blev resultatet
            av fempartiuppgörelserna. Den innehåller bl.a.
          </note>
          <note>
            förslag till sysselsättningsfrämjande åtgärder för närmare 10
            miljarder kronor. När riksdagen har beslutat om de arbetsmarknadspolitiska
            medlen får
          </note>
          <note>
            AMS på regeringens uppdrag fördela dessa mellan länen utifrån
            situationen på arbetsmarknaden i varje län.
          </note>
          <note>
            Huvuddelen av dessa åtgärder är inriktade på att förhindra att
            människor blir långtidsarbetslösa och utförsäkrade. Olika åtgärder
            skall ge alla arbetslösa ungdomar möjlighet till arbete, utbildning
            eller praktik. I propositionen föreslås även en ny åtgärd som
            ger arbetslösa möjlighet att delta i olika aktiviteter med ersättning
            från arbetslöshetskassan, men i form av utbildningsbidrag. Syftet
            är att stärka den arbetslöses anknytning till arbetslivet.
          </note>
          <note>
            Det som är avgörande nu är att hela landet kommer tillbaka i
            ett läge av fullgod sysselsättning. Jag vill också kraftigt betona
            att regeringens och min mening är att få en positiv utveckling
            i alla regioner.
          </note>
          <note type="speaker">
            Anf. 22 ULLA PETTERSSON (s):
          </note>
          <note>
            Herr talman! När jag nu traditionsenligt tackar för svaret vill
            jag samtidigt ge statsrådet en eloge för att han är den i statsrådskretsen
            som i någorlunda rimlig tid svarar på viktiga frågor om Gotlands
            framtid -- detta sagt mot bakgrund av att jag får vänta ytterligare
            tre veckor på svaret på en annan, mycket enkel fråga. Jag vill
            ge Börje Hörnlund det erkännandet.
          </note>
          <note>
            Efter det att jag framställde denna interpellation har ytterligare
            minst 350 personer blivit arbetslösa på Gotland. Det är drygt
            1 % fler. Jag säger det med tanke på den våldsamma ökningen av
            antalet öppet arbetslösa människor och de bekymmer som följer
            därmed. Antalet arbetslösa har ökat med mer än 70 % under det
            senaste halvåret.
          </note>
          <note>
            Min första fråga handlade om Gotland som stödområde, och jag
            ville veta om regeringen snabbt och i positiv anda är beredd att
            pröva det här förslaget. Det har jag faktiskt inte fått något
            svar på. Att frågorna prövas över huvud taget kan man väl utgå
            ifrån. I arbetsmarknadsutskottets betänkande, reservation nr 8
            som handlar om regionalpolitiken inför 90-talet, argumenteras
            det för, bl.a. av Börje Hörnlund, att den tidigare stödområdesindelningen
            i A-, B- och C-områden skall bibehållas.
          </note>
          <note>
            Nuvarande arbetsmarknadsministern skrev att även Gotland och
            delar av Öland bör, med hänsyn till dessa regioners speciella
            förhållanden, ingå i område C. Vid det tillfället var arbetslösheten
            på
          </note>
          <note>
            Gotland mycket lägre, och framtidstron var ganska stor. I dag
            har Börje Hörnlund chansen att i regeringsställning göra det som
            han redan våren
          </note>
          <note>
            1990 ville göra.
          </note>
          <note>
            När det gäller Visbys högskoleutbildning ryms den inte i nuvarande
            lokaler. Det är för trångt. Det handlar inte om att se över behov
            på lång sikt, som statsrådet skriver, utan det är alldeles nödvändigt
            med fler lokaler. Högskoleutbildningen behöver också utökas på
            olika områden. Det finns färdiga planer på en nybyggnad, som avses
            ligga i
          </note>
          <note>
            Visbyhamn. Läget betraktas av alla som alldeles utmärkt. Den
            politiska enigheten om detta är fullständig, och bygget kan startas
            redan under första halvåret 1993, med färdigställande till höstterminen
            1993/94.
          </note>
          <note>
            Detta objekt borde kunna betraktas som perfekt med tanke på att
            dubbla syften uppnås, nämligen att dels rätta till de svåra problem
            som finns på byggarbetsmarknaden, med sammanhängande problem,
            dels utveckla kompetensen på Gotland.
          </note>
          <note>
            Inom parentes sagt är behovet av högskoleplatser på Gotland särskilt
            stort, därför att Gotland har en låg andel högutbildade. Detta
            är den allra viktigaste strukturinsatsen som kan göras på
          </note>
          <note>
            Gotland i dag.
          </note>
          <note>
            Trots att Gotlands kommun åkte på en rejäl ''smäll''
          </note>
          <note>
            i omläggningen av skatteutjämningsbidragen, som statsrådet förhoppningsvis
            känner till, är man beredd att rejält satsa på den här nybyggnaden.
            Vill regeringen vara med och starta den?
          </note>
          <note>
            Slutligen skulle det vara intressant att få veta om regeringen
            hade något i bakfickan som kunde allmänt hjälpa upp vår arbetsmarknadssituation.
          </note>
          <note>
            Jag fick inget riktigt svar på det, utan bara ett svar med svepande
            och generaliserande formuleringar.
          </note>
          <note>
            Jag välkomnar givetvis de tio miljonerna i och med krisuppgörelsen,
            men om man vill skulle man kunna tolka svaret så, att om det inte
            hade kommit någon krisuppgörelse till stånd hade inga medel heller
            tilldelats. Jag tycker att arbetsmarknadsministern skickade i
            väg frågan till
          </note>
          <note>
            Arbetsmarknadsverket på ett något nonchalant sätt. Bör jag tolka
            arbetsmarknadsministern så att enbart AMS har ansvaret för arbetsmarknaden
            på
          </note>
          <note>
            Gotland?
          </note>
          <note>
            Anf. 23 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Genom att jag föreslog riksdagen att höja glesbygdsstödet
            till 450 000 kr kan ju länsstyrelsen själv besluta om objekt i
            storleksordningen över 2 miljoner kronor. Flertalet objekt är
            ofta småföretag i den ordningen. Trots att
          </note>
          <note>
            Gotland för närvarande inte räknas som stödområde gick jag in
            och tog Slitefallet som exempel på ett större objekt. Jag säger
            i svaret att jag är beredd att återigen när det kommer intressanta
            förslag om objekt från Gotland pröva dessa i positiv anda.
          </note>
          <note>
            När det gäller de mindre högskolorna har jag i denna kammare
            gång på gång sagt att jag ser det som den allra viktigaste långsiktiga
            regionalpolitiska åtgärden att bredda de mindre högskolornas utbud.
            Det är ju inte bra att Sverige i dag har långt färre ungdomar
            i åldrarna 20--24 år i högskoleutbildning än flertalet länder
            runt om
          </note>
          <note>
            Sverige.
          </note>
          <note>
            Sedan till frågan om Arbetsmarknadsverket. Det är riksdagen som
            har fastslagit att -- efter riksdagens beviljande av dessa stora
            summor -- allt utom en mycket liten del skall gå till
          </note>
          <note>
            Arbetsmarknadsverket, som fördelar efter svårhetsgrad. Denna
            vecka har jag varit på möte med direktörerna för länsarbetsnämnderna
            och
          </note>
          <note>
            Arbetsmarknadsverket, och det diskuterades med stor kraft om
            fördelningen verkligen skedde rättvist. Det är inte lätt att fördela
            på ett bra sätt.
          </note>
          <note>
            Eftersom nästan alla var missnöjda är kanske fördelningen någorlunda
            bra.
          </note>
          <note>
            Diskussionen bidrog emellertid till att jag personligen kommer
            att ordentligt sätta mig in i hur den här fördelningen egentligen
            sker.
          </note>
          <note type="speaker">
            Anf. 24 ULLA PETTERSSON (s):
          </note>
          <note>
            Herr talman! Först vill jag säga några ord om projektet i Slite.
            I olika sammanhang har det sagts att särskilda hänsyn bör tas
            till Gotland när sådana här beslut fattas, eftersom Gotland inte
            längre ingår i stödområde. Tyvärr har vi på Gotland ofta fått
            erfara att dessa löften gjort att vi har hållits på sträckbänken
            genom att långa förhandlingar förts och att vi sedan fått ett
            negativt besked i slutändan.
          </note>
          <note>
            Börje Hörnlund tar upp exemplet Slite Växthus, vilket självfallet
            är utmärkt. Men vad tar han upp det som exempel på? Är det inte
            så att Slite
          </note>
          <note>
            Växthus är det klart lysande undantaget? I det skrivna svaret
            står att arbetsmarknadsministern är beredd att pröva ytterligare
            sådana framställningar, och det vore väl ytterst märkligt om regeringen
            inte skulle vara beredd till det. Jag uppfattade det muntliga
            svaret som ett uttryck för en något positivare inställning, och
            jag hoppas att jag uppfattade det rätt och att arbetsmarknadsministern
            korrigerar mig om jag har fel. Jag ser alltså fram emot att få
            fler och framför allt snabbare beslut i den här typen av frågor
            i fortsättningen. Detsamma gäller besluten om stödområdesplacering,
            som statsrådet inte berörde i sin replik. När kan vi förvänta
            oss något besked härom?
          </note>
          <note>
            Slutligen vill jag säga att jag är väldigt glad för det som arbetsmarknadsministern
            uttryckte i vad gäller högskoleutbildningen. Jag tolkar det så
            att vi bör kunna räkna med regeringens stöd i dessa frågor.
          </note>
          <note>
            Anf. 25 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag har satt i gång ett arbete på departementet
            för att se över samtliga arbetsmarknader, utifrån de kriterier
            som gäller för att placera in kommuner i tillfälligt stödområde.
          </note>
          <note>
            Ulla Pettersson nämnde i sitt första inlägg att jag önskade att
            Gotland skulle stå kvar när den socialdemokratiska regeringen
            lade fram förslag om nya stödområden. Mitt övervägande då grundade
            sig på att Gotland dels är en ö, dels stod inför stora omställningar
            inom jordbrukets område -- vilket många län gör. Jag vet inte
            hur Ulla
          </note>
          <note>
            Pettersson röstade då, men det brukar vara lättare att behålla
            områden i stödområde än att placera in nya där. Jag har erfarenhet
            av det också.
          </note>
          <note>
            När det gäller stöd till företag, har jag mött två fall.
          </note>
          <note>
            Jag kunde bifalla stöd i det ena fallet, men i det andra bedömdes
            det leda till nedläggning av motsvarande företag på annan ort
            i ett mycket svårt läge. Nu vet jag att de här företagen börjar
            närma sig varandra, och det kan eventuellt leda till ett annat
            beslutsläge framöver.
          </note>
          <note type="speaker">
            Anf. 26 ULLA PETTERSSON (s):
          </note>
          <note>
            Herr talman! Jag ser naturligtvis fram mot det arbete som arbetsmarknadsministern
            aviserar i fråga om att se över de lokala arbetsmarknaderna.
          </note>
          <note>
            Jag vill då bara poängtera att vi i dag är mitt inne i den omställning
            som Börje Hörnlund talade om att
          </note>
          <note>
            Gotland stod inför när beslutet om regionalpolitiken fattades.
            Det gäller två stora områden inom den gotländska arbetsmarknaden,
            dvs. jordbruket och den offentliga sektorn, där sysselsättningssiffrorna
            går åt helt fel håll i dag. Det gör att vi har hamnat i en mycket
            svår situation.
          </note>
          <note>
            Länsarbetsnämnden på Gotland räknar med att vi på tre till fem
            års sikt kan förlora mellan 1 000 och
          </note>
          <note>
            1 500 arbetstillfällen. Det är väldigt mycket på vår arbetsmarknad.
          </note>
          <note>
            Jag kan glädja Börje Hörnlund -- om det nu är till någon glädje
            -- med att jag t.o.m. i motioner har föreslagit att Gotland skall
            inplaceras i stödområde. I dag har vi alltså en sådan situation
            att det behövs.
          </note>
          <note>
            Jag skulle bara slutligen vara glad om jag kunde ta med mig det
            intrycket från den här debatten, att
          </note>
          <note>
            Börje Hörnlund har bevarat någonting av den ömsinthet som han
            uttryckte för de gotländska problemen vid de diskussioner som
            föregick beslutet om regionalpolitiken inför 1990-talet och att
            han är medveten om de särskilda problem och förutsättningar som
            finns på Gotland.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1992/93:13 om
          </note>
          <note>
            Lärarhögskolans i Stockholm lokalisering till
          </note>
          <note>
            Södertälje
          </note>
          <note>
            Anf. 27 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Sören Lekberg har frågat mig när jag tänker börja
            verkställa riksdagens beslut om att lokalisera Högskolan för lärarutbildning
            i
          </note>
          <note>
            Stockholm till Södertälje och när
          </note>
          <note>
            Byggnadsstyrelsen kommer att få i uppdrag att starta projekteringsarbetet.
          </note>
          <note>
            Sören Lekberg motiverar frågan med att han tycker att det var
            länge sedan riksdagsbeslutet fattades och framhåller att ett omfattande
            arbete redan satts i gång för att skapa bästa möjliga förutsättningar
            för omlokaliseringen.
          </note>
          <note>
            Arbetet med att finna lämplig lokalisering av lärarutbildningen
            i Stockholmsområdet pågår sedan länge. Riksdagsbeslutet om en
            lokalisering av Lärarhögskolan till Södertälje har inneburit delvis
            nya villkor, som för närvarande är föremål för analys. Att Sören
            Lekberg ännu inte ansett sig se tillräckliga resultat av denna
            är inte orsakat av att inget görs utan av att Lekberg är för otålig.
          </note>
          <note>
            Som Sören Lekberg framhåller måste ''bästa möjliga förutsättningar
            skapas för lokaliseringen''
          </note>
          <note>
            av lärarutbildningen i Stockholmsområdet -- dvs.
          </note>
          <note>
            lokalbeslutet måste grunda sig på verksamhetens behov. För att
            kunna ta ställning till hur lokalerna skall utformas och var de
            skall ligga måste man veta vilken utbildningsverksamhet som skall
            bedrivas i dem. Först därefter kan nödvändiga kostnadsberäkningar
            göras och finansiering övervägas. Om allt detta gav den reservation
            som ledde till riksdagens beslut ingen information alls.
          </note>
          <note>
            Sådana överväganden och sådant beräkningsarbete pågår därför
            nu i regeringskansliet.
          </note>
          <note>
            Lärarförsörjningen inom Storstockholmsområdet skulle utan tvekan
            starkt komma att påverkas av en utflyttning av lärarutbildningen
            till Södertälje.
          </note>
          <note>
            Utflyttningseffekter för norra Storstockholm måste noga övervägas
            och eventuella kompenserande insatser analyseras, för att utflyttningen
            inte skall leda till brist på lärare i andra delar av regionen.
          </note>
          <note>
            Vilken lärarutbildning som kan/bör flyttas till
          </note>
          <note>
            Södertälje måste mot denna bakgrund noga övervägas.
          </note>
          <note>
            Enligt det förslag som nu behandlas i riksdagen kommer universitet
            och högskolor fr.o.m. den 1 juli
          </note>
          <note>
            1993 att själva fatta beslut om hur utbildningen skall organiseras.
            Fördelningen av årsstudieplatser mellan HLS, Universitetet i Stockholm
            och fackhögskolorna måste i hög grad styras av efterfrågan på
            utbildning från studenternas sida.
          </note>
          <note>
            Lärarutbildningen är en viktig del av detta.
          </note>
          <note>
            Överväganden om hur de utbildningsuppdrag skall se ut som skall
            ges till HLS och Universitetet i
          </note>
          <note>
            Stockholm inför nästa treårsperiod pågår för närvarande inom
            Utbildningsdepartementet.
          </note>
          <note>
            Förslag till utbildningsuppdrag och resurstilldelning för HLS
            liksom för alla berörda universitet och högskolor kommer att föreläggas
            riksdagen i högskolepropositionen i februari nästa år.
          </note>
          <note>
            Låt mig för tydlighetens skull lämna ett exempel på överväganden
            som måste göras och som påverkar lokalbehovet. Det har från olika
            håll tidigare framhållits att det är angeläget att förskollärarutbildning
            ges i olika delar av
          </note>
          <note>
            Stockholmsområdet, vilket rimligen bör innebära att viss utbildning
            bör finnas kvar i den norra delen.
          </note>
          <note>
            Det förhållandet att förskollärarutbildningen i landet totalt
            sett är överdimensionerad och att därför överväganden måste göras
            om att minska denna utbildning påverkar självfallet hur stort
            utrymme som måste ges förskollärarutbildningen i
          </note>
          <note>
            Stockholmsområdet och var den skall finnas.
          </note>
          <note>
            Slutligen kan jag inte avhålla mig från att ge en kommentar till
            Sören Lekbergs uppfattning om vad som är lång tid. Hade beredningen
            av HLS
          </note>
          <note>
            lokalisering varit en enkel sak och gjord i en handvändning,
            hade säkert en Sören Lekberg närstående f.d. regering för länge
            sedan kommit fram till ett riktigt beslut. Men -- som redan denna
            regering insåg -- beslut i lokal- och lokaliseringsfrågor måste
            utgå från verksamheten, från utbildningspolitiska ställningstaganden,
            från möjligheterna att rekrytera studenter och från ekonomiska
            förutsättningar. Det är precis vad jag också anser. Därför måste
            nödvändiga analyser få ta nödvändig tid i anspråk.
          </note>
          <note>
            Som ytterligare ett exempel på tidsperspektivets relativitet
            skulle jag slutligen kunna nämna att riksdagen redan 1959 fattade
            beslut om
          </note>
          <note>
            Universitetets i Stockholm utflyttning till Frescati.
          </note>
          <note>
            Detta har ännu inte genomförts fullt ut.
          </note>
          <note type="speaker">
            Anf. 28 SÖREN LEKBERG (s):
          </note>
          <note>
            Herr talman! Jag ber att få tacka utbildningsministern för svaret
            på min interpellation.
          </note>
          <note>
            Det är bra att ministern har gjort en rättelse i sitt till mig
            utskickade interpellationssvar, men det räcker inte för att ge
            en rättvisande bild av händelseförloppet. Låt mig därför inledningsvis
            ge en korrekt historieskrivning när det gäller riksdagens befattning
            med HLS och dess lokalisering.
          </note>
          <note>
            Som bekant föreslog den dåvarande socialdemokratiska regeringen
            1988 att
          </note>
          <note>
            Lärarhögskolan i Stockholm skulle omlokaliseras till Södertälje.
            Riksdagen ville dock ha frågan ytterligare belyst. En särskild
            utredning tillsattes, och den kom fram till slutsatsen att Södertälje
            skulle förordas som ett utlokaliseringsalternativ.
          </note>
          <note>
            Efter sedvanlig remissbehandling, där tunga remissinstanser tillstyrkte
            utredningen, blev ärendet liggande för beredning i departementet
            över valet 1991.
          </note>
          <note>
            Den borgerliga regeringen föreslog sedan i en särskild proposition
            att HLS tills vidare skulle ligga kvar i centrala Stockholm och
            om möjligt placeras i det numera så känsliga Brunnsvikenområdet.
          </note>
          <note>
            Riksdagen hade dock i våras en annan mening och beslutade att
            HLS skulle omlokaliseras till
          </note>
          <note>
            Södertälje. Efter år av utredningar och överväganden gavs äntligen
            ett klart besked om var
          </note>
          <note>
            Lärarhögskolan skulle ligga.
          </note>
          <note>
            Det är detta som är bakgrunden till min interpellation och mina
            frågor om när utbildningsministern skall börja verkställa riksdagsbeslutet
            och när Byggnadsstyrelsen kan få erforderligt uppdrag att starta
            sitt projekteringsarbete.
          </note>
          <note>
            För mig är det enkla och självklara frågor, som är naturliga
            att ställa för en riksdagsledamot från den berörda valkretsen.
            Jag är därför något förvånad över den kyliga tonen i interpellationssvaret.
            Jag är inte ute efter att jaga utbildningsministern, utan efter
            att få besked i en fråga som är mycket angelägen för berörda parter
            och som väcker stort allmänt intresse i Stockholms län.
          </note>
          <note>
            När man tar del av svaret får man tyvärr intrycket att utbildningsministern
            inte vill acceptera riksdagens beslut. Svaret är fyllt med reservationer
            och förbehåll. På flera ställen påstår utbildningsministern att
            ytterligare utredningar och analyser krävs, och han ger intryck
            av att HLS
          </note>
          <note>
            lokalisering fortfarande är en öppen fråga. Per
          </note>
          <note>
            Unckel citerar också min interpellation på ett sådant sätt att
            man får uppfattningen att även jag vill ha ytterligare utredningar
            om HLS lokalisering.
          </note>
          <note>
            Det är självfallet fel. Jag vill därför fråga: Varför ägnar sig
            utbildningsministern åt en sådan citatkonst? Varför vill han inte
            acceptera riksdagens beslut?
          </note>
          <note>
            Utbildningsministern säger att riksdagsbeslutet är föremål för
            analys. Då vill jag fråga: Vad analyseras? Underkänner utbildningsministern
            riksdagens kompetens? Skall riksdagsbeslutet överprövas av utbildningsministern?
          </note>
          <note>
            Vad menas med följande mening i svaret: ''För att kunna ta ställning
            till hur lokalerna skall utformas och var de skall ligga måste
            man veta vilken utbildningsverksamhet som skall bedrivas i dem.''
          </note>
          <note>
            Ja, men svaret på frågan om var lokalerna skall ligga har riksdagen
            redan gett.
          </note>
          <note>
            Som jag sade, har nu riksdagen efter år av utredningar och överväganden
            fattat ett klart och entydigt beslut om HLS lokalisering. Visserligen
            gick beslutet emot regeringens förslag, men det får en minoritetsregering
            finna sig i och leva efter. Det är detta principbeslut som utbildningsministern
            nu skall utgå ifrån i sitt arbete och sin planering. Några ytterligare
            analyser och utredningar erfordras därför inte när det gäller
            själva lokaliseringen. Den frågan har riksdagen redan löst åt
            utbildningsministern.
          </note>
          <note>
            Vad utbildningsministern nu bör ägna all sin kraft åt är i stället
            att skyndsamt se till att projekteringen av de nya lokalerna för
            Lärarhögskolan kommer i gång, så snart som möjligt.
          </note>
          <note>
            Som framgår av min interpellation har också kommunen svarat mycket
            positivt och redan satt i gång ett arbete i samråd med HLS för
            att delta i denna planeringsuppgift. De som har gjort det väntar
            nu på ett besked.
          </note>
          <note>
            Herr talman! Utbildningsministern ger inte klara svar på mina
            frågor, och jag vill därför upprepa dem. Jag vill också ha ett
            förtydligande på en annan punkt.
          </note>
          <note>
            För det första: Kommer utbildningsministern att följa riksdagens
            beslut om att omlokalisera
          </note>
          <note>
            Lärarhögskolan i Stockholm till Södertälje?
          </note>
          <note>
            För det andra: Hur långt har beredningsarbetet kommit, och när
            får Byggnadsstyrelsen i uppdrag att sätta i gång projekteringen?
          </note>
          <note>
            För det tredje: Hur skall jag tolka det som står i svaret om
            att förslag ''till utbildningsuppdrag och resurstilldelning för
            HLS liksom för alla berörda universitet och högskolor kommer att
            föreläggas riksdagen i högskolepropositionen i februari nästa
            år''? Är det först då, nästan ett år senare, som vi här i riksdagen
            får besked om hur regeringen tänker förhålla sig till riksdagens
            beslut?
          </note>
          <note type="speaker">
            Anf. 29 ANITA JOHANSSON (s):
          </note>
          <note>
            Herr talman! Från socialdemokratins sida i
          </note>
          <note>
            Stockholms län har vi arbetat för att åstadkomma en spridning
            av högskoleutbildning inom
          </note>
          <note>
            Stockholmregionen. I dag är nästan all högre utbildning begränsad
            till centrala Stockholm. Den här obalansen avspeglar sig också
            i ungdomarnas val av utbildning och utbildningsnivån i olika delar
            av länet. Det är, enligt vår mening, starka skäl för att tillgången
            till högskoleutbildning på Södertörn nu måste öka. En decentralisering
            av utbildning och forskning inom Stockholms län kommer också att
            bidra till att stimulera kreativitet och mångfald.
          </note>
          <note>
            Jag säger som en byggnadsarbetare i Södertälje sade vid en demonstration:
            ''Bygg Lärarhögskolan nu!'' Han sade det med kraft. Han hette
            Pontus
          </note>
          <note>
            Åström. Kanske är det bara för att regeringen blev nedröstad
            i riksdagen, sade han, som man kan misstänka att papperen om Lärarhögskolan
            har hamnat längst ned i högen på Per Unckels bord.
          </note>
          <note>
            Han får faktiskt också medhåll av
          </note>
          <note>
            Byggmästareföreningens ordförande Bengt Flink i
          </note>
          <note>
            Södertälje. Misstankarna går åt det hållet, även om det inte
            finns några bevis.
          </note>
          <note>
            Hur är det, Per Unckel? Många i den här regionen ställer sig
            frågan: När kommer bygget i gång? Jag och många med mig har frågat
            hos
          </note>
          <note>
            Byggnadsstyrelsen, men där har man inte hört något från utbildningsdepartementet.
            Byggnads avdelning 40 har uppvaktat, och kommunen väntar på besked,
            men inga besked kommer.
          </note>
          <note>
            Riksdagen fattade beslutet i maj, men regeringen vill tydligen
            inte acceptera detta beslut om
          </note>
          <note>
            Lärarhögskolan.
          </note>
          <note>
            Långt över 500 byggnadsarbetare i Södertälje är arbetslösa. Jag
            förstår deras kritik mot den långhalning som Per Unckel nu håller
            på med.
          </note>
          <note>
            Bygg Lärarhögskolan nu! Det blir då fler som får sysselsättning,
            t.ex. med byggande av studentbostäder m.m.
          </note>
          <note>
            Ibland undrar jag, herr talman, om det är en medveten strategi
            hos den här regeringen att folk skall vara arbetslösa. Jag förväntar
            mig ett positivt besked i dag. Byggnadsarbetarna bara väntar.
          </note>
          <note>
            Bygg Lärarhögskolan nu, Per Unckel!
          </note>
          <note>
            Anf. 30 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Innan jag kommenterar några av frågorna och påståendena
            vill jag säga två saker.
          </note>
          <note>
            Det gäller först en komplettering till Sören
          </note>
          <note>
            Lekbergs historieskrivning som inte är alldeles oviktig. Frågan
            blev, Sören Lekberg, inte liggande över valet. Vad Sören Lekbergs
            parti föreslog före valet var den olyckligaste av alla lösningar,
            nämligen att man skulle dela Lärarhögskolan på mitten -- låta
            somt ligga kvar och låta somt flytta till
          </note>
          <note>
            Södertälje. Det är möjligt att detta var en metod att slita tvisterna
            inom det dåvarande regeringspartiet, men bra var förslaget inte.
          </note>
          <note>
            Det andra jag vill säga är att jag villigt medger att jag tycker
            att en utflyttning av Lärarhögskolan till
          </note>
          <note>
            Södertälje är ett vågspel.
          </note>
          <note>
            Mitt förslag var, som alla vet, att integrera utbildningen vid
            Lärarhögskolan i Stockholm med en den ämnesutbildning som finns
            vid Stockholms universitet. Regeringen förordade därför i första
            hand att man skulle pröva förutsättningarna att nybygga inom det
            område mellan Tekniska högskolan och Frescati som jag tror alla
            är överens om i betydande utsträckning skall reserveras för byggnation
            för högre utbildning och forskning. Jag tror att Lärarhögskolan
            hade blivit ett bra tillskott i den miljön. Jag tror också, liksom
            många på
          </note>
          <note>
            Lärarhögskolan, att den miljön hade blivit ett tillskott för
            lärarhögskolans kvalitativa utbildning.
          </note>
          <note>
            Så till kommentarer mera i sak.
          </note>
          <note>
            Sören Lekberg påstår att det inte finns några analyser kvar att
            göra. Riksdagen har löst regeringens analysproblem, säger Sören
            Lekberg.
          </note>
          <note>
            Ja tänk, herr talman, om det vore så enkelt! Men nu är studenter
            inte tunnor som man kan flytta hur som helst. Studenter är levande
            människor med krav på sin arbetsmiljö, och de beter sig på ett
            sätt som svarar mot de arbetsförutsättningar som bl.a.
          </note>
          <note>
            lokalisering av högskolor ger dem. Vi vet inte i dag hur studenter
            och, för den delen, lärare kommer att reagera vid en utflyttning
            rakt av till Södertälje. Vi kan anta, och ett antagande är att
            många studenter från norra Storstockholm inte kommer att vara
            beredda att resa milen till Södertälje, ity följande att, om inget
            utbildningsalternativ erbjuds, de gör någonting annat än att söka
            sig till lärarbanan.
          </note>
          <note>
            Regeringens skyldighet, men möjligen inte oppositionens, är att
            tillse att lärarförsörjningen på kvalitativt goda grunder säkerställs
            och att undersöka vilka konsekvenserna kan bli av en utflyttning
            till Södertälje. Detta är nödvändigt för att man skall få veta
            hur en utflyttning faktiskt kan gå till och vilka kompenserande
            åtgärder som måste vidtas för att man skall minimera de risker
            eller möjligen skador som kan följa i utflyttningens spår.
          </note>
          <note>
            Det är vår skyldighet att förebringa ett sådant underlag för
            riksdagen såsom konkretisering av det beslut som oppositionen
            drev igenom utan att för sin del analysera konsekvenserna.
          </note>
          <note>
            I frågan om motiven för en byggstart vill jag alltså framhålla
            att det för regeringens del handlar om att sätta i gång vid den
            tidpunkt då vi vet att vi kan klara de kvalitativa kraven. Även
            om arbetslösheten är hög, kommer vi inte att starta ett byggprojekt
            med arbetslösheten som motiv, om vi inte fullt ut kan bedöma de
            utbildningskvalitativa konsekvenserna.
          </note>
          <note>
            Så till de konkreta frågor som Sören Lekberg ställde till mig.
          </note>
          <note>
            Kommer regeringen att följa riksdagsbeslutet?
          </note>
          <note>
            frågade han. Självklart! Riksdagsbeslutet är emellertid till
            sitt innehåll oklart, vilket leder över till fråga nummer 3: Vad
            menas egentligen med det här med utbildningsuppdragen? Jag skall
            för att svara på denna fråga inte utesluta att vi kan komma att
            i utbildningsuppdragen till andra högskolor, t.ex. till Stockholms
            universitet, behöva ge besked om att universitetet måste ansvara
            för sådan lärarutbildning som inte naturligen söker sig till de
            södra regionerna.
          </note>
          <note>
            Den andra frågan var: Hur långt har vi kommit? Vi har kommit
            ett bra stycke på vägen. Vad beträffar frågan om när Byggnadsstyrelsen
            får besked om projektering måste jag av två skäl avvakta med ett
            svar. Det ena skälet är att jag ännu inte vet vilka de slutgiltiga
            slutsatserna av analyserna kommer att bli, dvs. hur mycket av
            HLS som faktiskt kommer att kunna flyttas till Södertälje. Det
            andra skälet är att kön för byggnadsinvesteringar efter 80-talets
            grava försummelser -- jag använder nu medvetet ett hårt språkbruk
            som jag hämtar från den förra regeringen -- ''oändligt lång''.
            Investeringar på miljdardbelopp väntar på klartecken från regeringen,
            och det är inte självklart att byggnadsinvesteringar i Södertälje
            står först på listan med många angelägna projekt runt om i landet.
          </note>
          <note type="speaker">
            Anf. 31 SÖREN LEKBERG (s):
          </note>
          <note>
            Herr talman! Först till frågan om hur detta ärende har behandlats
            i riksdagen. Jag måste än en gång korrigera utbildningsministern
            på den punkten.
          </note>
          <note>
            Den utredning som förordade Södertälje och som remissbehandlades
            låg för beredning i departementet. Men strax före valet gavs det
            ut ett pressmeddelande, där det talades om att inriktningen av
            beredningsarbetet var att flytta delar av skolan till Södertälje
            och andra delar till
          </note>
          <note>
            Haninge. Det fanns alltså inget regeringsbeslut, utan det var
            ett slags förhandsinformation.
          </note>
          <note>
            Riksdagen har först våren 1992 fattat beslut om lokaliseringen
            och därvid uttalat sig för Södertälje.
          </note>
          <note>
            Bakom det beslutet ligger naturligtvis de analyser som gjordes
            av regeringen 1988 och av den särskilda utredningsmannen. Analyser
            har vi alltså gott om, Per Unckel.
          </note>
          <note>
            Vad jag kan konstatera av utbildningsministerns svar är att han
            ger beskedet att han inte riktigt accepterar riksdagens beslut.
            Han vidhåller med stöd av en del dunkla motiv och krystade motiveringar
            att man på något sätt måste komma ifrån riksdagens principbeslut
            om lokaliseringen.
          </note>
          <note>
            Hur skall jag tolka följande meningar i slutet av det skriftliga
            interpellationssvaret:
          </note>
          <note>
            ''Som ytterligare ett exempel på tidsperspektivets relativitet
            skulle jag slutligen kunna nämna att riksdagen redan 1959 fattade
            beslut om
          </note>
          <note>
            Universitetets i Stockholm utflyttning till Frescati.
          </note>
          <note>
            Detta har ännu inte genomförts fullt ut.''
          </note>
          <note>
            Är det ett besked till Lärarhögskolans personal och elever att
            de inte kan förvänta sig några nya lokaler de närmaste 30 åren?
            Är det så, Per Unckel?
          </note>
          <note>
            Jag vill nu uppmana utbildningsministern att inte sätta sig över
            riksdagen genom att nonchalera dess beslut. Det är, herr talman,
            mycket allvarligt om man gör så. Jag anser att utbildningsministern
            bör inta en ödmjuk hållning till riksdagen. Jag frågar också:
            Innebär Per Unckels svar till mig att han inte vill acceptera
            riksdagens principbeslut om en lokalisering?
          </note>
          <note type="speaker">
            Anf. 32 ANITA JOHANSSON (s):
          </note>
          <note>
            Herr talman! Per Unckel sade att elever är människor, och det
            är vi Socialdemokrater mycket medvetna om. Jag är övertygad om
            att en lokalisering till Södertälje skulle innebära ändamålsenliga
            lokaler i en fin s.k. campusmiljö.
          </note>
          <note>
            Man håller på att bygga ut vägar och järnvägar.
          </note>
          <note>
            Avstånden i ett Mälardalsperspektiv kommer att krympa. Jag är
            således inte alls orolig för att eleverna inte skulle välja Södertäljealternativet,
            när det väl är färdigt där. Jag tycker också att Per
          </note>
          <note>
            Unckel borde bekymra sig över Sveriges nu kanske absolut största
            problem, nämligen sysselsättningen.
          </note>
          <note>
            Jag tycker att den är ett mycket allvarligt problem.
          </note>
          <note>
            Här finns det ett projekt, ett riksdagsbeslut och mark. Sätt
            i gång och bygg, Per Unckel!
          </note>
          <note>
            Anf. 33 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag är medveten om att det finns en långt framskriden
            planering i Södertälje. Ingen skugga skall falla på Södertäljepolitikerna
            och de i
          </note>
          <note>
            Södertälje ansvariga myndigheterna beträffande förberedelsearbetet.
            Jag kan emellertid försäkra --
          </note>
          <note>
            som jag tidigare antydde -- att listan över andra mycket väl
            förberedda projekt är lång, vilkas syften är lika angelägna som
            behovet av att ge HLS goda och ändamålsenliga lokaler.
          </note>
          <note>
            Om det under den förra regeringen hade byggts litet mera under
            80-talet inom högre utbildning och forskning, skulle flaskhalsen
            i dag ha varit mindre och kön ha varit kortare. Så ser verkligheten
            ut.
          </note>
          <note>
            Min hänvisning till Frescati skall inte tolkas så, att
          </note>
          <note>
            HLS måste vänta i 30 år på nya lokaler, Sören
          </note>
          <note>
            Lekberg. Det var bara i all ödmjukhet en påminnelse om tidsperspektiven
            så som de såg ut under den regering som den regering som jag tillhör
            hade äran att få efterträda för ett år sedan.
          </note>
          <note>
            Jag är visserligen luttrad i politiken och som gammal partisekreterare
            vet jag att det sägs ett och annat i valrörelser, där ordens valörer
            knappast vägs på guldvåg. Men det är klart att man gärna inbillar
            sig att uttalanden av statsråd, skrivna på departementens officilla
            brevpapper, icke bara är statsrådets i fråga egna personliga uppfattning
            utan också ett uttryck för vad den regering som statsrådet tillhör
            faktiskt anser. Så är det i vart fall när det gäller den nuvarande
            regeringen, och jag utgick ifrån att det var likadant under den
            förra regeringen.
          </note>
          <note>
            Kompromissen inom socialdemokratin, som kom till för att slita
            de olika viljorna, gick väl ut på att klyva Lärarhögskolan på
            mitten, Sören Lekberg.
          </note>
          <note>
            Det var den lösning som den nuvarande regeringen avvisade allra
            först.
          </note>
          <note>
            Så till frågan om huruvida jag accepterar riksdagsbeslutet eller
            inte. Jag vet inte om det finns ett tydligare ord än ''visst''.
            Det är självklart att jag accepterar detta. Samtidigt vill jag
            understryka att konsekvenserna av det som riksdagen har beslutat
            om ändå måste ligga till grund för den konkreta implementeringen
            av riksdagens ställningstagande.
          </note>
          <note>
            I det sammanhanget är problemen inte fullt så enkla som Socialdemokraterna
            velat göra gällande i diskussionen i samband med och efter riksdagsbeslutet
            förra året.
          </note>
          <note>
            Situationen är nämligen den att lärarutbildning bedrivs i samverkan
            mellan ämnesinstitutioner vid
          </note>
          <note>
            Stockholms universitet och den pedagogiska utbildning som i dag
            först och främst bedrivs vid
          </note>
          <note>
            Rålambshovsparken. Ett enkelt, schematiskt antagande är att Lärarhögskolan
            vid
          </note>
          <note>
            Rålambshovsparken enligt det socialdemokratiska riksdagsbeslutet
            flyttas till Södertälje, men att ämneskopplingen till universitet
            skall ligga kvar.
          </note>
          <note>
            Det innebär att studenter för viss del av sin utbildning skall
            fraktas 4--4,5 mil från den ena delen av högskoleområdet till
            den andra för att de skall få fullständig utbildning.
          </note>
          <note>
            Inte minst inom HLS påpekar man -- och det gör många andra också
            -- att det alls inte är självklart att alla studenter är beredda
            att utbilda sig under dessa villkor. Då inställer sig frågan:
            Vad gör en ansvarsfull regeringen i det fallet? Accepterar man
            att likväl flytta allt som i dag ingår i LHS till
          </note>
          <note>
            Södertälje i hopp om att det skall fungera, eller tvingar regeringen
            sig att i förhand försöka analysera vilka kompenserande åtgärder
            som måste vidtas för att dämma upp inför risken att det annars
            blir ett bortfall av lärarkandidater till förfång för utbildningen
            i skolan?
          </note>
          <note>
            Det är klart att socialdemokratiska oppositionspolitiker kan
            strunta i konsekvenserna och utgå ifrån att det går bra med det
            vackra campusområdet. Men mitt ansvar sträcker sig längre än så.
            Jag har nämligen att tillse att den svenska skolan har de bästa
            tänkbara lärarna. Jag måste veta att lokaliseringen till Södertälje
            kommer att fungera, innan ett projekteringsbeslut fattas.
          </note>
          <note type="speaker">
            Anf. 34 SÖREN LEKBERG (s):
          </note>
          <note>
            Herr talman! Det är bra att utbildningsministern börjar att bli
            litet mera konkret. Jag vill bara påpeka att riksdagen i den här
            frågan har lagt en väldigt viktig pusselbit på sin plats. Det
            gäller då lokaliseringen. Därmed har förutsättningarna klarlagts
            en hel del för det planeringsarbete som utbidningsministern skall
            utföra. Frågan om kommunikationer och sådant har ju tidigare berörts
            bl.a. i den utredning som riksdagen begärde. När riksdagen sedan
            fick ta del av allt material, kom man fram till den här lokaliseringen.
          </note>
          <note>
            Jag vill ge ett råd till utbildningsministern: Gör några resor
            då och då i Stockholms län! Då kan utbildningsministern se att
            det här pågår bl.a. ett omfattande järnvägsbyggande och en mycket
            kraftig utbyggnad av snabbtågsverksamheten. Det betyder att Södertälje
            snart kommer att vara en knutpunkt i södra länsdelen, där snabbtåg
            från
          </note>
          <note>
            Sörmland och andra delar av landet kommer att sammanbindas. Upptagningsområdet
            för
          </note>
          <note>
            Södertälje blir då väsentligt utvidgat.
          </note>
          <note>
            Kommunikationerna är alltså inte längre något problem.
          </note>
          <note>
            Herr talman! Till sist vill jag uppmana Per Unckel att acceptera
            riksdagsbeslutet. Varje försening kommer att uppfattas så, att
            det är en bitter utbildningsminister som försöker att hitta förevändningar
            för att kunna gå ifrån beslutet. Ta i stället vara på det positiva
            intresse som finns bl.a. i
          </note>
          <note>
            Södertälje för att skapa bästa möjliga betingelser för lärarhögskolan!
            Ägna alla krafter åt att se till att
          </note>
          <note>
            HLS inom en snar framtid kan flytta in i ändamålsenliga och fina
            lokaler i Södertälje! Det är mina uppmaningar till utbildningsministern.
          </note>
          <note>
            Anf. 35 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag skall gärna ta mig en extratur på pendeltåget
            för att lära mig mera om transportavstånd. Under tiden som jag
            åker pendeltåg, kan väl Sören Lekberg ta tunnelbanan ut till HLS
            och höra efter hur man där känner sig med tanke på de bekymmer
            man nu står inför.
          </note>
          <note>
            Bland de människor som var bittra, eller snarast ledsna, när
            riksdagen fattade sitt beslut fanns knappast utbildningsministern
            -- jag kan för egen del ta ett nederlag i riksdagen. Men de som
            var bittra och ledsna var de människor som misstänkte eller befarade
            konsekvenser av utflyttningen, konsekvenser som inte stod i överesstämmelse
            med dessa människors kvalitativa ambitioner i deras arbete och
            som befarade konsekvenser för studenterna. Dessa människor kommer
            säkerligen lojalt att följa riksdagens beslut -- precis som jag
            tänker göra --, men de kräver av mig att jag ser över vilka konsekvenserna
            faktiskt blir, utöver vad den torftiga reservation som vann riksdagens
            bifall har angett. Beträffande misstankarna om att volymen på
            och omfattningen av HLS som hamnar i
          </note>
          <note>
            Södertälje inte motsvarar Storstockholsregionens behov av lärare
            besannas, förutsätter dessa människor och skolan att dessa konsekvenser
            analyserats i förväg och att åtgärder vidtagits för att det man
            befarat inte skulle bli verklighet. I annat fall skulle regeringen
            illa ha skött sitt ansvar.
          </note>
          <note>
            Jag åker alltså gärna med pendeltåget, om Sören
          </note>
          <note>
            Lekberg åker med tunnelbanan till
          </note>
          <note>
            Rålambshovsparken och försöker övertyga alla på
          </note>
          <note>
            Lärarhögskolan om att det inte blir några negativa konsekvenser
            av utflyttningen.
          </note>
          <note>
            Herr talman! Det är ingen bitter utbildningsminister, men det
            är en utbildningsminister som vet att kinkiga skolproblem inte
            bara kan lösas med politiska besvärjelser.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:14 om
          </note>
          <note>
            Idrottshögskolan i Stockholm
          </note>
          <note>
            Anf. 36 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Eva Johansson har frågat mig dels av vilken anledning
            regeringen inte följer riksdagens beslut om anslaget till Idrottshögskolan
            i
          </note>
          <note>
            Stockholm, dels om jag är beredd att medverka till att det anslagna
            beloppet snarast kommer
          </note>
          <note>
            Idrottshögskolan till del.
          </note>
          <note>
            Idrottshögskolan i Stockholm som började sin verksamhet den 1
            juli 1992 har som huvuduppgift att utbilda idrottslärare. I propositionen
            om lärarutbildning föreslog regeringen -- i enlighet med nu gällande
            anslagssystem -- att riksdagen skulle anvisa ett anslag för all
            utbildning av lärare vid statliga universitet och högskolor, däribland
            idrottslärare. Riksdagen beslutade i enlighet med förslaget, och
            i regleringsbrevet har regeringen fördelat de anvisade medlen
            mellan berörda högskolor och universitet. Riksdagens beslut gäller
            anslagets storlek som helhet, däremot inte fördelningen av medlen
            mellan universitet och högskolor. Eva Johansson har således fel
            när hon påstår att regeringen inte följer riksdagens beslut.
          </note>
          <note>
            Däremot uppstod beklagligtvis ett tekniskt fel i redovisningen
            av fördelningen av anslaget mellan universitet och högskolor.
            Det belopp som regeringen angav i budgetpropositionen för
          </note>
          <note>
            Idrottshögskolans verksamhet överensstämmer inte med det som
            rätteligen skulle gälla.
          </note>
          <note>
            Jag beklagar att Idrottshögskolan på detta sätt kom att vilseledas
            i sitt planeringsarbete för budgetåret
          </note>
          <note>
            1992/93. Dess bättre har misstaget rättats till i regleringsbrevet.
          </note>
          <note>
            Det belopp som angivits i regleringsbrevet för
          </note>
          <note>
            Idrottshögskolan överensstämmer helt med de förutsättningar för
            Idrottshögskolans inrättande som föregående regering angav i förra
            årets budgetproposition.
          </note>
          <note>
            En annan sak är att en närmare analys har visat att förra årets
            beräkningar var för låga. En justering uppåt av beloppet har därför
            skett.
          </note>
          <note>
            I samförstånd med ledningen för Idrottshögskolan reddes saken
            ut redan i somras, något som jag hoppas att Eva Johansson känner
            till, eftersom hon är ledamot av högskolans styrelse.
          </note>
          <note type="speaker">
            Anf. 37 EVA JOHANSSON (s):
          </note>
          <note>
            Herr talman! Jag ber först att få tacka för svaret.
          </note>
          <note>
            Jag hade hoppats att svaret skulle innehålla ett något mer precist
            besked, vilket skulle kunna tjäna som vägledning för den som vill
            veta hur fördelningen av resurserna till Idrottshögskolan har
            gått till.
          </note>
          <note>
            I propositionen om lärarutbildning fastställs mycket riktigt
            en ram för lärarutbildningen. Sedan skall regeringen fördela till
            de olika högskolorna.
          </note>
          <note>
            När det gäller den rent formella hanteringen är svaret helt okej.
            Men Per Unckel säger i sitt svar ingenting om att en ansvarfördelning
            också presenterats i propositionen, vilken tjänat som underlag
            för riksdagens beslut och som naturligtvis också har tjänat som
            vägledning för de berörda högskolorna, åtsminstone efter det att
            riksdagen fattade beslut i frågan. Enligt detta underlag skall
          </note>
          <note>
            Idrottshögskolan för sin verksamhet tilldelas nära
          </note>
          <note>
            15 miljoner kronor. När regeringen i början av sommaren gav skolan
            besked visade sig anslaget vara endast 12 miljoner.
          </note>
          <note>
            Utbildningsministern talar nu om att detta är ett tekniskt fel.
            Jag är den första att överse med att misstag kan begås -- fel
            kan alla människor göra.
          </note>
          <note>
            Men jag är också angelägen att betona att om en regering har
            begått ett sådant misstag skall detta naturligtvis rättas till
            så gott det låter sig göras.
          </note>
          <note>
            Dessutom bör de som vilseförts så fort som möjligt få information
            i frågan.
          </note>
          <note>
            Jag tycker att riksdagen skall kunna lita på de underlag som
            lämnas. Framför allt får inte regeringen sedan göra litet grand
            som den vill, oavsett vad som har förespeglats riksdagen. Om underlaget
            hade sett annorlunda ut, skulle vi ha haft möjlighet att väcka
            frågor här i riksdagen före beslutet.
          </note>
          <note>
            Hur ser utbildningsministern på det underlag som är lämnat till
            riksdagen, och vilken roll anser utbildningsministern att de uppgifter
            som lämnas i en proposition skall spela för riksdagens beslut?
          </note>
          <note>
            Vidare vill jag ta upp konsekvenserna för
          </note>
          <note>
            Idrottshögskolan, som förespeglades ett anslag på
          </note>
          <note>
            15 miljoner kronor. Beloppet minskade emellertid.
          </note>
          <note>
            Jag noterade att utbildningsministern i stället för att säga
            ''anvisa'' först sade ''avvisa'' ett anslag. Jag förstår att även
            detta var ett misstag. Men det var faktiskt vad som höll på att
            hända genom att utbildningsministern ingrep och minskade det förespeglade
            anslaget med så mycket som drygt
          </note>
          <note>
            20 %. Det gör mycket för en liten högskola, vilken dessutom är
            alldeles ny och som står inför den ganska svåra uppgiften att
            bygga upp en bra kompetens inom sitt område.
          </note>
          <note>
            En motsvarande indragning när det gäller andra, större lärarutbildningar
            vid universiteten eller t.ex.
          </note>
          <note>
            vid Lärarhögskolan i Stockholm skulle te sig i det närmaste omöjlig.
            Jag har försökt att räkna på detta. En neddragning med 20 % skulle
            motsvara
          </note>
          <note>
            40 miljoner beträffande Lärarhögskolan i
          </note>
          <note>
            Stockholm, 25--30 miljoner beträffande
          </note>
          <note>
            Universitetet i Lund och nästan 40 miljoner beträffande Universitetet
            i Göteborg och lärarutbildningarna där.
          </note>
          <note>
            Var och en förstår att det här är en omöjlig tanke, särskilt
            som beslutet kommer när all verksamhet skall vara planerad --
            om det nu finns några som helst krav på framförhållning i verksamheten,
            och en sådan tycker jag att vi politiker skall ha. Men verksamheten
            skall också, tycker jag, kunna ställa krav på oss när det gäller
            att fastställa spelreglerna.
          </note>
          <note>
            Idrottshögskolan är, som sagt, ny i egenskap av egen högskola.
            Verksamheten har förvisso till en del bedrivits tidigare också.
            Men det är nödvändigt att bygga upp kompetensen. Därför är de
            resurser som förespeglats rakt inte i överkant.
          </note>
          <note>
            Nu ger utbildningsministern i sitt svar sken av att allt är tillrättalagt.
            Han säger att ''misstaget rättats till''. Han säger också att
            han redan i somras gjorde upp med Idrottshögskolan om detta. Dessutom
            säger han att jag som sitter med i Idrottshögskolans styrelse
            borde känna till detta.
          </note>
          <note>
            Men enligt den information som vi i styrelsen har fått kan vi
            faktiskt inte räkna med att för skolans verksamhet få det anslag
            som skolan förespeglades.
          </note>
          <note>
            Är det så, att vi kan räkna med de knappt 15
          </note>
          <note>
            miljoner som förespeglades oss för
          </note>
          <note>
            Idrottshögskolans verksamhet under det här budgetåret? Om svaret
            är nej, undrar jag: När tänker Per Unckel ge besked, så att vi
            säkert vet vad som gäller och kan planera den verksamhet som faktiskt
            redan är i gång?
          </note>
          <note>
            Det här är viktiga frågor. Även om det inte rör sig om så förtvivlat
            många miljoner vill jag, för att bra kunna fullgöra det uppdrag
            som jag har fått av Per
          </note>
          <note>
            Unckel att sitta med i den här högskolans styrelse, veta vad
            som gäller. Uppdraget är omöjligt om vi inte vet hur stora resurser
            vi har.
          </note>
          <note>
            Anf. 38 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag är den förste att återigen beklaga att det blev
            fel i propositionen. Jag krälar i stoftet för detta och ber dem
            om ursäkt som förespeglats annat än det som faktiskt till slut
            kom att gälla.
          </note>
          <note>
            I en sådan här situation har man att välja en av två möjligheter.
            Antingen säger man att verksamheten av misstag förespeglades större
            summor än vad som var riktigt och rimligt -- vi betalar ut en
            högre summa. Och det hade jag nog gjort om budgetläget varit ett
            annat än det nu är. Men när landet bokstavligen är på väg att
            mycket kraftigt leva över sina tillgångar är detta, även om det
            inte handlar om stora summor, inte en ansvarsfull politik. Ty
            följande fanns inte det alternativet.
          </note>
          <note>
            Då tvingas man att titta på det andra alternativet --
          </note>
          <note>
            nämligen att gå tillbaka till vad riksdagen tidigare uttalat
            skall gälla för högskolan i fråga. Det är den linje som regeringen
            har valt. Vi har alltså via regleringsbrevet anslagit den mängd
            pengar som står i överensstämmelse med de riktlinjer som riksdagen
            under den förra regeringen fastställde för
          </note>
          <note>
            Idrottshögskolan i fråga. Det handlar således inte om någon nedskärning
            i förhållande till vad
          </note>
          <note>
            Idrottshögskolan förespeglats i det beslut som gällde när den
            inrättades, utan det handlar faktiskt t.o.m. om mer pengar än
            man förespeglades vid den tidpunkten till följd av de alltför
            låga beräkningar som för den verksamhet som riksdagen fastslagit
            hade redovisats därefter.
          </note>
          <note>
            Återigen, herr talman! Jag beklagar misstaget.
          </note>
          <note>
            Men Idrottshögskolan har fått de pengar som den ursprungligen
            förespeglades av den förutvarande regeringen och därutöver litet
            till.
          </note>
          <note type="speaker">
            Anf. 39 EVA JOHANSSON (s):
          </note>
          <note>
            Herr talman! Jag kräver inte att utbildningsministern skall kräla
            i stoftet. Det behövs inte alls. Ge i stället ett klart och rakt
            besked om hur stora resurser Idrottshögskolan kan förvänta sig.
            Är det fråga om de knappt 12 miljoner som nämns i regleringsbrevet,
            om de 15 miljonerna eller om något mitt emellan? När kommer ett
            besked?
          </note>
          <note>
            Det vore mycket bra om den här regeringen i alla ärenden som
            den har att handskas med kunde följa samma princip som den tydligen
            följt i det här sammanhanget -- nämligen att den förra regeringens
            politik var bättre och att nuvarande regering kan grunda sina
            beslut på de riktlinjer som tidigare lades fast. Då skulle verkligheten
            både för
          </note>
          <note>
            Idrottshögskolan och måhända många andra verksamheter sannolikt
            ha sett annorlunda ut.
          </note>
          <note>
            Tänker utbildningsministern lämna något besked om Idrottshögskolans
            resurser under innevarande budgetår?
          </note>
          <note>
            Anf. 40 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Vi får nog välja och vraka litet grand bland de
            ståndpunkter som den förra regeringen intog innan vi bestämmer
            oss för vilka vi skall följa.
          </note>
          <note>
            Jag valde att följa den förra regeringens inriktning när det
            gäller Idrottshögskolans verksamhet.
          </note>
          <note>
            Beskedet är givet i regleringsbrevet. Det som står i regleringsbrevet
            är det anslag som
          </note>
          <note>
            Idrottshögskolan har att handskas med under det budgetår som
            för närvarande löper.
          </note>
          <note>
            För att återupprepa vad jag sagt, herr talman, är det här ett
            anslag som står i överensstämmelse med de riktlinjer som den förutvarande
            riksdagsmajoriteten har lagt fast plus viss kompensation som denna
            regering har tillfört för fördyringar som uppenbarligen inte korrekt
            kunde beräknas förra året. Detta är det slutgiltiga beskedet.
          </note>
          <note>
            Hur det blir i framtiden återstår att se, med hänvisning till
            ekonomin såsom denna utvecklas.
          </note>
          <note>
            Jag för min del, det vill jag gärna tillägga, menar att Idrottshögskolan
            är en viktig nyhet i det svenska högskolesystemet -- inte minst
            framtvingad av mitt eget parti i opposition.
          </note>
          <note type="speaker">
            Anf. 41 EVA JOHANSSON (s):
          </note>
          <note>
            Herr talman! Jag tvingas konstatera att det är ett mycket negativt
            besked som jag får ta med mig till mina styrelsekamrater och till
            dem som är verksamma på skolan. Jag hade faktiskt hoppats på ett
            något mera positivt besked.
          </note>
          <note>
            Kanske är det här, i belysning av hur idrottsämnet i övrigt hanteras
            i läroplansdebatten, ett tecken i tiden -- nämligen att detta
            inte längre anses vara så viktigt som Per Unckel här låter påskina.
            Det är ett trist besked.
          </note>
          <note>
            Anf. 42 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Vi kan söka sak länge om en felaktighet i en proposition.
            Avslutningsvis vill jag säga att vi bör vara medvetna om att det
            här landet inte är försett med sedelpressar i riksdagshusets källare.
          </note>
          <note>
            Hade vi haft pengar över, skulle jag gärna -- det försäkrar jag
            -- ha plussat på Idrottshögskolans anslag för att den vägen korrigera
            misstaget i budgetpropositionen. Men den möjligheten finns inte.
            Vem som bär ansvaret för detta kan vi kanske ägna oss åt att diskutera
            i en kommande riksdagsdebatt.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 14.22 på förslag av andre vice talmannen
            att ajournera förhandlingarna till kl.
          </note>
          <note>
            14.30, då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            6 § Muntliga frågor till regeringen
          </note>
          <note type="speaker">
            Anf. 43 ANDRE VICE TALMANNEN:
          </note>
          <note>
            Jag hälsar statsminister Carl Bildt (m), miljöminister Olof Johansson
            (c), finansminister
          </note>
          <note>
            Anne Wibble (fp), statsrådet Bo Lundgren (m) och utbildningsminister
            Per Unckel (m) välkomna.
          </note>
          <note>
            Jag erinrar om att det skall vara korta frågor och om möjligt
            korta svar.
          </note>
          <note>
            Näringsministerns besök i Trollhättan
          </note>
          <note type="speaker">
            Anf. 44 INGVAR JOHNSSON (s):
          </note>
          <note>
            Herr talman! Jag har en fråga till statsministern.
          </note>
          <note>
            Veckans svartaste nyhet kommer från Trollhättan, där tusentals
            anställda inom bilindustrin mister sina jobb. Men vad gör regeringen?
            frågar allt fler.
          </note>
          <note>
            Dagen då Saab beslutade att varsla nära 2 000
          </note>
          <note>
            anställda fanns näringsministern i Trollhättan. Men näringsministern
            orkade inte med att träffa vare sig anställda eller kommunledning.
            Han hade inga förslag åtgärder.
          </note>
          <note>
            Jag skulle därför vilja ställa en fråga till statsministern:
            Kan statsministern försvara en sådan makalös passivitet som den
            som näringsministern visade prov på?
          </note>
          <note type="speaker">
            Anf. 45 Statsminister CARL BILDT (m):
          </note>
          <note>
            Herr talman! Frågan innehöll en del insinuanta påståenden, och
            jag tycker inte att vi skall föra en diskussion om allvarliga
            ämnen i det tonläget.
          </note>
          <note>
            Låt mig säga att näringsministern var där för att träffa företagsledningarna
            i både Saab i Trollhättan och Volvo i Torslanda för att informera
            sig om det svåra läget för bilindustrin. Det har han gjort, och
            jag har i dag fått hans rapport.
          </note>
          <note>
            Jag kan meddela att jag också kommer att besöka såväl Trollhättan
            som Torslanda. Det viktiga nu är nämligen att säkerställa överlevnaden
            för svensk bilindustri på 90-talet. Frågan om bilindustrin är
            svår av två skäl: Dels har vi en börda av felaktig ekonomisk politik,
            med förlorade marknadsandelar och höga kostnader, vilket ger oss
            krisen i dag, dels har vi en jättelik omstrukturering i hela den
            europeiska bilindustrin. Där måste vi, för att klara detta, säkerställa
            konkurrenskraften för vår bilindustri liksom för vår verkstadsindustri
            i övrigt.
          </note>
          <note type="speaker">
            Anf. 46 INGVAR JOHNSSON (s):
          </note>
          <note>
            Herr talman! Carl Bildt kan naturligtvis som statsminister inte
            smita undan ansvaret för jobben.
          </note>
          <note>
            Men jag menar att statsministern inte heller kan smita undan
            ansvaret för att näringsministern möter de arbetslösa med hånfulla
            tillrop om att starta eget. Tror statsministern verkligen att
            det är så enkelt att starta några tusen nya företag i
          </note>
          <note>
            Trollhättan och Uddevalla?
          </note>
          <note>
            Kan statsministern inte klart säga ifrån att näringsministern
            borde visa litet respekt och litet ödmjukhet för dem som drabbas
            av arbetslöshetens gissel? Jag tycker att det är beklämmande att
            statsministern försvarar sin näringsministers passivitet.
          </note>
          <note type="speaker">
            Anf. 47 Statsminister CARL BILDT (m):
          </note>
          <note>
            Herr talman! Vad jag möjligtvis finner oförsvarbart i detta sammanhang
            är okunnigheten hos frågeställaren. Varför har vi kris i svensk
            bilindustri? Det är därför att vi har haft en felaktig ekonomisk
            politik. Vi har förlorat marknadsandelar under mycket lång tid.
            Vi har haft en kostnadsutveckling som har varit oacceptabel. Vi
            har långsamt eroderat basen för industriell tillverkning i Sverige.
            Vi har sedan hösten 1989, när den industriella krisen började,
            förlorat 200 000 jobb. Och vi kommer att förlora fler. Vi förlorar
            nu mycket i bilindustrin.
          </note>
          <note>
            När jag varnade för denna utveckling t.ex. i valrörelsen, med
            bilindustrin som konkret exempel, på möten i Göteborg, Trollhättan
            och
          </note>
          <note>
            Uddevalla, sade Socialdemokraterna att detta var svartmålning.
            Det fanns ingen kris. Det fanns inga problem. Alla problem var
            lösta. Det var grov osanning. Socialdemokraterna visste inte hur
            svensk industri såg ut. De hade ingen aning om hur de skulle hantera
            problemen. Nu är det vi som skall städa upp. Det är ett mycket
            tufft jobb, och det kommer att ta tid. Men det krävs en politik
            med den inriktning som vi har för att faktiskt klara detta.
          </note>
          <note>
            Gott statsmannaskick
          </note>
          <note type="speaker">
            Anf. 48 EVA JOHANSSON (s):
          </note>
          <note>
            Herr talman! Jag hade faktiskt tänkt att ställa en fråga om regeringsförklaringen.
            Men statsministerns svar till Ingvar Johnsson gör att jag i stället
            vill fråga statsministern om han tycker att det är gott statsmannaskick
            att kalla den som bekymrar sig om sysselsättningen i ett av de
            svåraste lägen som vårt land har upplevt för okunnig och anse
            det vara ett större bekymmer än tusentals människors arbetslöshet.
          </note>
          <note type="speaker">
            Anf. 49 Statsminister CARL BILDT (m):
          </note>
          <note>
            Herr talman! Nej, jag gör desperata försök att diskutera sakfrågorna.
            Men när det från frågeställarna bara kommer allmänna invektiv
            riktade mot t.ex. statsråd, tycker jag att det finns skäl att
            påpeka bakgrunden till den industriella kris som Sverige befinner
            sig i.
          </note>
          <note>
            Jag tror att detta är viktigt. Vi befinner oss i en industrikris.
            Vi borde ha tagit tag i den långt tidigare än vad vi har gjort.
            Bakom oss står ett förlorat 1980-tal när det gäller ansträngningarna
            att lösa och ta itu med de ekonomiska problemen. Nu får vi ta
            itu med dem i en mycket tuffare situation, därför att omvärlden
            ser ut som den gör och därför att vi själva har gjort så många
            fel. Av den anledningen får vi nu bära bördorna av detta. Det
            är den realitet som ingen politisk retorik kan befria oss från.
          </note>
          <note>
            Utfrågning om kärnkraftssäkerhet
          </note>
          <note type="speaker">
            Anf. 50 PER-RICHARD MOLÉN (m):
          </note>
          <note>
            Herr talman! Jag skulle vilja ställa en fråga till miljöminister
            Olof Johansson.
          </note>
          <note>
            Miljövårdsberedningen, i vilken miljöministern är ordförande,
            skall ha en hearing om kärnkraftens sårbarhet och säkerhet den
            4 december. Det visar sig, om jag är rätt informerad, att inledningstalare
            och deltagare i den panel som skall vara verksam består enbart
            av kärnkraftsmotståndare och representanter för gamla linje 3.
            Därför skulle jag vilja ställa följande fråga: På vilket sätt
            är miljöministern beredd att verka för att denna panel får en
            sammansättning som tillgodoser berättigade krav på objektivitet?
          </note>
          <note>
            Anf.51 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Detta är en sanning med modifikation. Men det är
            andra gången som jag hör den. Jag skall gärna svara. Göran Ahlström
            på
          </note>
          <note>
            Sydkraft har påpekat samma sak i ett brev.
          </note>
          <note>
            Jag tycker att det är helt riktigt att panelen har en kritisk
            ansats. Det är bara i det fallet som man möjligen kan härleda
            linje 3-ursprunget. Jag tycker att det är riktigt att man ställer
            kritiska frågor om kärnkraften i en krissituation. Därför är panelen
            utvald med sikte på kritiska frågor.
          </note>
          <note type="speaker">
            Anf. 52 PER-RICHARD MOLÉN (m):
          </note>
          <note>
            Herr talman! Panelen består av bl.a. Peter Steen,
          </note>
          <note>
            Tomas B Johansson, Per Kågeson, Lennart Daléus,
          </note>
          <note>
            Lars Nordström och några till, som naturligtvis inte är särskilt
            objektiva. Det finns inte något namn på någon person som företräder
            några andra intressen. Men de kan också ha anledning att ställa
            frågor vid en sådan hearing utifrån en panel. Jag tycker att detta
            verkar vara en aning för styrt.
          </note>
          <note>
            Anf. 53 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Panelens uppgift är inte att dra slutsatser, om
            Per-Richard Molén tror det.
          </note>
          <note>
            Slutsatserna när det gäller de fortsatta åtgärderna med anledning
            av utfrågningen dras efteråt av mig och av regeringen. Däremot
            är det riktigt och viktigt att man från kritisk utgångspunkt belyser
            vad som har hänt. Bland de personer som Per-
          </note>
          <note>
            Richard Molén räknade upp finns bl.a. f.d. chefen för Statens
            kärnkraftsinspektion. Det är en utmärkt person.
          </note>
          <note>
            Skatteplanering
          </note>
          <note type="speaker">
            Anf. 54 LARS HEDFORS (s):
          </note>
          <note>
            Herr talman! Jag tänkte ställa en fråga till skatteminister Bo
            Lundgren. Frågan lyder: Tänker skatteministern snabbt och resolut
            ingripa mot den mycket avancerade skatteplanering som just nu
            pågår i Sverige? Det lär röra sig om miljarder kronor som undandras
            beskattning. Man överlåter andelar i handelsbolag till aktiebolag.
            På detta sätt kan man förvandla högt beskattad förvärvsinkomst
            till lägre beskattad reavinst.
          </note>
          <note>
            Kan regeringen tänka sig ett snabbt och resolut ingripande?
          </note>
          <note type="speaker">
            Anf. 55 Statsrådet BO LUNDGREN (m):
          </note>
          <note>
            Herr talman! Ja.
          </note>
          <note type="speaker">
            Anf. 56 LARS HEDFORS (s):
          </note>
          <note>
            Herr talman! Det var ett precist svar. Kan jag också få fråga
            hur detta ingripande skall ske? Är regeringen beredd att avge
            någon form av skrivelse som så att säga kan täppa till detta hål
            omedelbart?
          </note>
          <note type="speaker">
            Anf. 57 Statsrådet BO LUNDGREN (m):
          </note>
          <note>
            Herr talman! Jag är beredd att inom en inte alltför avlägsen
            framtid ge vice ordföranden i skatteutskottet svar på den frågan,
            men inte just nu med tanke på de effekter som skulle kunna uppstå.
          </note>
          <note>
            Utveckling av miljövänliga fordon
          </note>
          <note type="speaker">
            Anf. 58 CHRISTER WINDÉN (nyd):
          </note>
          <note>
            Herr talman! Jag vill rikta mig explicit till miljöministern.
            Jag delar hans uppfattning att ett av de viktigaste globala miljöproblemen
            är ökande utsläpp av växthusgaser. Ett av de största bidragen
            till detta ger trafiken.
          </note>
          <note>
            Jag tror att ett mycket bra sätt att väldigt snabbt kunna minska
            trafikens bidrag i detta avseende, utan att minska trafikens volym,
            är en medveten satsning på alternativa motorer, t.ex.
          </note>
          <note>
            vätgasmotorer och elbilar. Det finns fungerande sådana i dag,
            men uppmuntran behövs i form av olika åtgärder, t.ex. skattelindring
            eller liknande.
          </note>
          <note>
            Nu vill jag fråga miljöministern om han är beredd att medverka
            till främjande av utveckling och framtagning av sådana framdrivningssystem
            i landet. Om svaret är ja, på vilket sätt kan då miljöministern
            tänka sig att medverka?
          </note>
          <note>
            Anf. 59 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Självklart är svaret ja. Jag kan säga det utan några
            reservationer, eftersom det dessutom finns pengar avsatta för
            ändamålet, bl.a.
          </note>
          <note>
            som en följd av energiöverenskommelsen.
          </note>
          <note>
            Det finns två metoder som man kan använda, kort uttryckt. Den
            ena är miljöklassning av fordon, och den andra är miljöklassning
            av bränslen. Vi använder bådadera och kommer att använda bådadera
            i allt större utsträckning. Det förslag som ligger på riksdagens
            bord om ökad differentiering inom bensinbeskattningen är ett exempel
            på just detta.
          </note>
          <note>
            Skatteutjämning mellan kommunerna
          </note>
          <note type="speaker">
            Anf. 60 INGER LUNDBERG (s):
          </note>
          <note>
            Herr talman! Jag har en fråga till finansministern.
          </note>
          <note>
            Om man ser på Kommunförbundets sammanställning av boksluten för
            kommunerna
          </note>
          <note>
            1991, ser man mycket stora skillnader i villkoren. I
          </note>
          <note>
            Danderyd betalade varje skattebetalare 17 kronor för sysselsättningen,
            i Hällefors betalade man över
          </note>
          <note>
            1 800 kronor.
          </note>
          <note>
            Har den här och liknande uppgifter fått finansministern att ompröva
            sin inställning att de rikaste kommunerna inte skall behöva bidra
            till besparingen på 7,5 miljarder?
          </note>
          <note>
            Anf. 61 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Frågan om fördelningen mellan kommunerna sköts i
            huvudsak via det nya skatteutjämningssystemet. Där finns betydande
            omfördelningar som just är ägnade att motverka en skillnad i skattesatser
            och andra skillnader mellan kommunerna.
          </note>
          <note>
            Just precis den skillnad i betalning eller i kostnader som frågeställaren
            tar upp är bara en del av de skillnader som finns. För att få
            en helhetsbild bör man titta på det sammantagna utfallet. Då finns
            det fortfarande mycket stora skillnader. Det beror på att det
            nya skatteutjämningssystemet ännu inte har nått sin fulla funktion.
            Det kommer att ske under de närmaste åren, och då är det min förhoppning
            att det skall ske en betydande utjämning av utdebitering och kostnader
            i de olika kommunerna.
          </note>
          <note type="speaker">
            Anf. 62 INGER LUNDBERG (s):
          </note>
          <note>
            Herr talman! Jag kanske får upplysa finansministern om att just
            frågan om sysselsättningen och arbetslösheten inte finns med i
            det nya omfördelningssystemet, trots att
          </note>
          <note>
            Socialdemokraterna krävde det och trots att det är en av de faktorer
            som skiljer allra mest mellan kommunerna.
          </note>
          <note>
            Jag vill också upplysa finansministern om att
          </note>
          <note>
            Danderyd inte deltar i det nuvarande skatteutjämningssystemet.
            Jag frågar finansministern än en gång: Kommer de rikaste kommunerna
            att få vara med och betala?
          </note>
          <note>
            Anf. 63 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Skatteutjämningssystemet har ett steg nummer två,
            som det kanske kunde vara angeläget att även riksdagens frågeställare
            var medveten om.
          </note>
          <note>
            I den strukturindexutredning som är tillsatt ingår alla de faktorer
            som har nämnts i olika sammanhang, bl.a. sysselsättningen, arbetslösheten
            och andra inslag i olika kostnadselement. Avsikten är att den
            utredningen skall lägga fram förslag som skall leda till en kompletterande
            och förbättrande utjämning mellan de olika systemen.
          </note>
          <note>
            Vad gäller frågan om alla kommuners bidrag i indragningar och
            regleringar mellan stat och kommun ligger det förslag på riksdagens
            bord nu som innebär att man gör sådana justeringar med hjälp av
            ett antal kronor per invånare, dvs. det berör alla kommuner.
          </note>
          <note>
            Småföretagandets villkor
          </note>
          <note type="speaker">
            Anf. 64 TAGE PÅHLSSON (c):
          </note>
          <note>
            Herr talman! Jag har en fråga till skatteministern.
          </note>
          <note>
            Den gäller den ekonomiska krisen och de kreditrestriktioner som
            en följd av denna.
          </note>
          <note>
            Det är stora problem, speciellt för de små företagen, med riskkapital
            och överlevnadskapital.
          </note>
          <note>
            Dessutom har vi en skattediskriminering av företagsformerna enskild
            firma och handelsbolag som missgynnar speciellt småföretag och
            nybildning.
          </note>
          <note>
            Avsikten var att i en proposition rätta till detta.
          </note>
          <note>
            Den propositionen blev uppskjuten på obestämd tid genom krisuppgörelsen.
            Jag skulle vilja fråga skatteministern vad han och regeringen
            avser att vidta för åtgärder för att snart och snabbt rätta till
            detta.
          </note>
          <note type="speaker">
            Anf. 65 Statsrådet BO LUNDGREN (m):
          </note>
          <note>
            Herr talman! Jag håller med om att kreditförsörjningen utgör
            ett problem. Det är i och för sig rätt naturligt att man i en
            finansiell kris, som den Sverige upplever i dag, får en tendens
            till restriktivitet som kan bli överdriven. När nu staten har
            gått in med det generella åtagande som man gör enligt den promemoria
            som vi har presenterat, och som har stöd också av socialdemokrater,
            finns det anledning, vilket jag vid flera tillfällen har betonat,
            för banksystemet att också ta sitt ansvar och se till att kreditförsörjningen
            faktiskt kommer att fungera.
          </note>
          <note>
            På skattesidan är det djupt olyckligt att vi fick denna förskjutning
            av småföretagens skattereform.
          </note>
          <note>
            Min ambition är att lägga fram förslag så att de förändringar
            som redan är aviserade kommer att träda i kraft den 1 januari
            1994. För att i någon mån kunna genomföra förbättringar som underlättar
            likviditetsförsörjningen kommer vi att lägga fram förslag senare
            i dag.
          </note>
          <note>
            Lokalisering av Nordiska rådets kansli
          </note>
          <note type="speaker">
            Anf. 66 INGELA MÅRTENSSON (fp):
          </note>
          <note>
            Herr talman! Jag vill ställa en fråga till statsministern angående
            det nya kansliet för
          </note>
          <note>
            Nordiska rådet. Vi fick en information häromveckan i riksdagen
            om de överläggningar som har pågått mellan statsministrarna i
            Norden.
          </note>
          <note>
            Bl.a. kom frågan upp om det samlokaliserade kansliet.
          </note>
          <note>
            På en fråga om statsministern var villig att driva frågan att
            kansliet förläggs till Sverige svarade han att Stockholm låg väldigt
            centralt till. Jag skulle vilja påstå att i det här sammanhanget
            ligger
          </note>
          <note>
            Göteborg betydligt mer centralt än Stockholm.
          </note>
          <note>
            Därför skulle jag vilja att regeringen, och statsministern i
            synnerhet, driver frågan att detta kansli förläggs till Göteborg.
            Är statsministern beredd att medverka till det?
          </note>
          <note type="speaker">
            Anf. 67 Statsminister CARL BILDT (m):
          </note>
          <note>
            Herr talman! Det är jag tyvärr inte, av den enkla anledningen
            att det handlar om en sammanläggning av två kanslier -- Nordiska
            ministerrådets kansli, som ligger i Köpenhamn, och Nordiska rådets
            presidiesekretariats kansli, som ligger i Stockholm.
          </note>
          <note>
            Det diskuteras nu modaliteter och former för denna, kan man tycka,
            relativt enkla sammanläggning. Men den är inte alls så enkel som
            man i förstone kan tro. Det är naturligt att diskussionen i första
            hand handlar om de bägge alternativen Stockholm och Köpenhamn.
            Jag tror inte att det är realistiskt att i detta läge föra in
            ett andra, tredje eller ytterligare alternativ i den diskussionen.
          </note>
          <note>
            Kommunernas ekonomi
          </note>
          <note type="speaker">
            Anf. 68 EVA ZETTERBERG (v):
          </note>
          <note>
            Herr talman! Jag vill fortsätta med ett par frågor till finansministern
            om kommunernas ekonomi. Det ser allt sämre ut. Inger Lundberg
            har redan varit inne på det. Jag undrar om finansministern har
            några funderingar på att lägga tillbaka en del av de indragna
            statsbidragen 7,5 miljarder kronor till kommunerna för att i någon
            mån förbättra ekonomin och förbättra möjligheterna att ha kvar
            kvinnor som arbetskraft.
          </note>
          <note>
            Den andra frågan är: Finns det planer på att omvärdera det kommunala
            skattestoppet för att undvika det som händer i min hemstad Stockholm,
            där man i dag tänker dra in mellanstadieverksamhet för barn och
            ungdomar i de allra flesta förorter och i delar av Stockholms
            stad?
          </note>
          <note>
            Anf. 69 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! På den första frågan som Eva
          </note>
          <note>
            Zetterberg ställde, om att ta tillbaka den föreslagna minskningen
            av statsbidragen på 7,5 miljarder, vill jag svara att det inte
            finns några planer från regeringens sida att ändra på detta. Jag
            noterar i dag att det inte heller från socialdemokratiskt håll
            framställs sådana krav.
          </note>
          <note>
            Skattestoppet, jag förmodar att Eva Zetterberg syftar på 1994,
            är en fråga som regeringen ännu inte har tagit ställning till.
            Det beslut som riksdagens kammare har fattat gäller fortsatt skattestopp
            för
          </note>
          <note>
            1993. Det skall naturligtvis inte ändras.
          </note>
          <note>
            Framtidsminister
          </note>
          <note type="speaker">
            Anf. 70 KARL-ERIK SVARTBERG (s):
          </note>
          <note>
            Herr talman! Jag skulle vilja fråga statsministern vem det är
            i regeringen som har uppgiften att vara framtidsminister.
          </note>
          <note>
            Bakgrunden till min fråga är denna. Vissa industriledare, en
            mängd ekonomer och nästan hela kopplet av ekonomijournalister
            i radio, TV
          </note>
          <note>
            och press tycks vara på jakt efter att finna den stora depressionen.
            Man upplever det som att de nästan tävlar om att vara först med
            att finna denna depression. Det är fruktansvärt deprimerande för
            hela vårt folk och hela västvärlden. Därför efterlyser jag en
            framtidsminister, som skulle kunna samla tänkare, framtidsforskare,
            kulturarbetare och andra för att försöka vända pessimismen till
            optimism och framtidstro, för att vända nedgången till en uppgång.
          </note>
          <note>
            Vi har unika förutsättningar, och det vet vi själva.
          </note>
          <note>
            Om vi inte visste det, fick vi besked om det i
          </note>
          <note>
            Financial Times Sverigebilaga i går. Därför, herr statsminister:
            Var är framtidsministern?
          </note>
          <note type="speaker">
            Anf. 71 Statsminister CARL BILDT (m):
          </note>
          <note>
            Herr talman! Framtidsministrar hoppas jag att vi alla är inom
            regeringen, och framtidsledamöter hoppas jag att alla är inom
            riksdagen. Vi har alla uppgiften att ge perspektiv, visioner och
            möjligheterna till framtid. I en något mera byråkratisk bemärkelse
            kan jag meddela att den enda myndighet som sorterar under statsrådsberedningen
            är Institutet för framtidsstudier, som det numera heter. Om detta
            har kommit med något verksamt bidrag i denna fråga vet jag inte.
          </note>
          <note>
            Får jag sedan säga till Karl-Erik Svartberg att jag delar den
            i grunden mycket optimistiska synen på
          </note>
          <note>
            Sveriges framtid också som industriland. Det har jag givit uttryck
            för bl.a. i de regeringsförklaringar som jag avgett två år i rad.
            Jag tror att vi går igenom en mycket svår omställningsperiod.
            Det vet alla.
          </note>
          <note>
            Det är produkten av misstag för vilka det politiska anvaret är
            litet spritt under nästan två decennier, och detta i en internationell
            ekonomisk miljö som är mycket besvärlig. Men klarar vi denna omställning
            -- det finns ingen anledning att tro att vi inte skulle göra det
            -- tror jag att Sverige har möjligheter att från mitten av 90-talet
            vara ett av de europeiska länder som har den bästa tillväxten
            och därmed de bästa förutsättningarna för full sysselsättning
            och de bästa förutsättningarna för att klara välfärdsmålen. Vi
            kanske kan ha litet olika uppfattningar om hur vi exakt skall
            klara av dem, men vi återskapar i alla fall den ekonomiska basen
            för vår välfärd.
          </note>
          <note>
            Financial Times Sverigebilaga i går, som jag också läst, knyter
            också dessa optimistiska framtidsperspektiv för Sverige just till
            den ekonomiska politik som vi för. Det är faktiskt, med ett litet
            slitet men icke desto mindre korrekt uttryck, den enda vägen för
            att vi skall kunna återerövra framtidstron.
          </note>
          <note>
            Förhandlingarna om inträde i EG
          </note>
          <note type="speaker">
            Anf. 72 HADAR CARS (fp):
          </note>
          <note>
            Herr talman! Jag skulle vilja ställa en fråga till statsministern.
            Det gäller de uttalanden som statsministern gjort efter möten
            med de nordiska statsministrarna om parallellitet i förhandlingarna
            inför EG-medlemskapet. Den ena frågan är om statsministern ser
            ett värde i att en viss parallellitet också kommer att omfatta
            andra EFTA-länder, i första hand Österrike och Schweiz som också
            har ansökt om medlemskap i Gemenskapen.
          </note>
          <note>
            Den andra frågan gäller tidpunkten då dessa förhandlingar skall
            vara avslutade. Ser statsministern ett egenvärde i att förhandlingarna
            avslutas vid samma tillfälle, eller kan man på den punkten tänka
            sig att förhandlingarna avslutas för vart och ett av länderna
            när de realite är avslutade, så att de länder som har större problem
            kan fortsätta att förhandla litet längre och de länder som har
            mindre att förhandla om kan bli färdiga tidigare?
          </note>
          <note type="speaker">
            Anf. 73 Statsminister CARL BILDT (m):
          </note>
          <note>
            Herr talman! Svaret på den senare frågan är entydigt ja. Det
            är vår strävan att vi för svensk del skall kunna avsluta förhandlingarna
            relativt tidigt.
          </note>
          <note>
            Mot bakgrund av de problem som vi har att lösa i förhandlingarna
            tror vi att vi skall klara av detta inom en ganska begränsad tid.
          </note>
          <note>
            Sedan finns det ett värde när det gäller parallelliteten i förhandlingarna
            framför allt med de andra nordiska länderna. Av mer tekniska skäl
            blir det självfallet en parallellitet framför allt med
          </note>
          <note>
            Österrike och kanske också med Schweiz. Men i det nordiska sammanhanget
            har vi vissa gemensamma intressen, inte minst då det gäller att
            skapa förståelse för de speciella klimatförhållanden och naturförhållanden
            som vissa delar av vårt land har och som ställer krav på politiken
            som är litet annorlunda än kraven på politiken i det kontinentala
            Europa eller i Sydeuropa.
          </note>
          <note>
            Kort om avslutandet av förhandlingarna: I
          </note>
          <note>
            kommunikén från Lissabonmötet i slutet av juni med EG:s stats-
            och regeringschefer sägs att parallellitet i förhandlingarna gäller,
            men varje förhandling skall skötas från dess egna förutsättningar.
            I detta ligger också från EG:s sida en öppning för att man kan
            tänka sig avslutande vid olika tidpunkter.
          </note>
          <note>
            Ekonomisk brottslighet
          </note>
          <note type="speaker">
            Anf. 74 WIDAR ANDERSSON (s):
          </note>
          <note>
            Herr talman! Traditionellt brukar, herr statsminister, debatten
            om brottslighet och kriminalitet mellan Moderaterna och mitt eget
            parti handla om att Moderaterna prioriterar satsningar mot våldsbrott,
            egendomsbrott och narkotikabrott, medan mitt parti brukar förorda
            ökade insatser mot den ekonomiska brottsligheten.
          </note>
          <note>
            Nu borde det, herr statsminister, vara dags att kliva upp ur
            dessa skyttegravar, när vi ser hur de olika grenarna av kriminalitet
            alltmer växer ihop, hur skattebrott, konkursbrott och andra former
            av ekonomisk brottslighet växer ihop med narkotika-, vålds- och
            egendomsbrottslighet, inte minst om man skall tro vad man hör
            på radio och läser i tidningarna. I ett par av de banker som statsministern
            närmast är att betrakta som en lycklig ägare till kan vi se tydliga
            tendenser till sådan sammanblandning.
          </note>
          <note>
            Min fråga till statsministern är alltså om ni är beredda att
            lämna den, som jag ser det, något pubertala, nyliberala uppfattningen
            att allt som marknaden gör är rätt och därmed beträda en annan
            väg, en mer moralisk och värdekonservativ väg, samt därmed vara
            beredd att bekämpa olika former av kriminalitet med all kraft.
          </note>
          <note type="speaker">
            Anf. 75 Statsminister CARL BILDT (m):
          </note>
          <note>
            Herr talman! Låt mig först korrigera Widar
          </note>
          <note>
            Andersson på en punkt. Jag är inte och regeringen är inte lycklig
            ägare till någon bank. Vi är olyckliga ägare till alltför många
            banker. Det bereder oss en del bekymmer, som också kommer att
            återspeglas i kammarens arbete vad det lider.
          </note>
          <note>
            Låt mig i sakfrågan komplettera Widar Anderssons beskrivning.
            Jag håller med om allt, men jag vill göra ett tillägg. Brottsligheten
            växer samman och den växer över nationsgränserna. Vi ser en internationellt
            förankrad och förgrenad brottslighet operera finansiellt med narkotika,
            med människosmuggling och med anknytning också till den konstiga
            värld som är förknippad med internationell terrorism. Det ställer
            enligt min mening krav på internationell och europeisk samverkan
            i brottsbekämpningen. Detta bara som ett tillägg till Widar Anderssons
            beskrivning.
          </note>
          <note>
            Vad gäller Widar Anderssons fråga tror jag inte att det råder
            något tvivel om att jag och det parti som jag företräder alltid
            har stått för en mycket moralistisk syn -- jag använder gärna
            det uttrycket -- när det gäller lag, rätt och ordning. Vi har
            alltid sagt att det måste vara lag och ordning i ett samhälle
            för att detta samhälle skall vara ett anständigt samhälle. Det
            gäller ingripanden mot minsta väskryckare eller mot största skattebrottsling.
            Moraliskt är det ingen skillnad.
          </note>
          <note>
            Däremot har vi haft problem ibland när det i samhällsdebatten
            har funnits en tendens till att bagatellisera brottslighet av
            den ena eller den andra arten. Widar Andersson och jag har på
            den punkten ofta haft en ganska gemensam syn.
          </note>
          <note>
            Jag tror att vi behöver, icke minst i dessa tider, en ökad moralism
            -- gärna detta uttryck -- i synen på lag, rätt och ordning i ett
            samhälle. Vi behöver mer av detta. Sedan behöver vi också värna
            om polisens resurser, men det är en senare fråga.
          </note>
          <note type="speaker">
            Anf. 76 WIDAR ANDERSSON (s):
          </note>
          <note>
            Herr talman! Jag är glad för denna samsyn, som manifesterats
            i många andra frågor, men här är det litet speciellt. Kan vi ha
            samma syn då det gäller manschettbrottsligheten, där den klarare
            definierade ekonomiska brottsligheten har de samband som statsministern
            nämnde och som kräver speciella åtgärder från vårt samhälle? Jag
            och väldigt många medborgare i Sverige känner en djup oro över
            att alltmer i vårt land börjar likna
          </note>
          <note>
            Vilda Västern.
          </note>
          <note type="speaker">
            Anf. 77 Statsminister CARL BILDT (m):
          </note>
          <note>
            Herr talman! För närvarande är jag litet mer bekymrad för Vilda
            Östern och dess effekter på
          </note>
          <note>
            Sverige än för Vilda Västern. Men det gäller ju också de internationella
            förgreningarna.
          </note>
          <note>
            Det är litet besvärande att Widar Andersson och jag alltid skall
            vara så sams, men vi får väl bägge leva med det. Jag håller med
            honom, och jag kan berätta att regeringen så sent som för någon
            timme sedan diskuterade problemet att skattemyndigheterna har
            svårigheter att överlämna en del av de avancerade skattebrotten
            till polismyndigheterna, eftersom det inte finns personella resurser
            som kan ta tag i detta. Det kan handla om kvalificerade specialister
            som polisen behöver eller relativt enkla ärenden som rättsväsendet
            måste klara av, för att vi också på detta område skall kunna säkerställa
            den lag, rätt och ordning som måste utmärka ett civiliserat samhälle.
          </note>
          <note>
            Överläggningen var härmed avslutad.
          </note>
          <note>
            7 § Aktuell debatt: Kärnkraftens säkerhetsproblem och den framtida
            energiförsörjningen
          </note>
          <note type="speaker">
            Anf. 78 ANDRE VICE TALMANNEN:
          </note>
          <note>
            För debatten gäller reglerna om aktuell debatt.
          </note>
          <note>
            Dessa har fastställts av talmannen efter samråd med de vice talmännen
            och partigruppernas företrädare i talmanskonferensen. Reglerna
            har därefter delats ut till ledamöterna.
          </note>
          <note>
            De fastställda reglerna är att betrakta som rekommendationer.
            Ytterst gäller reglerna i rikdagsordningen.
          </note>
          <note>
            En förutsättning för att kunna genomföra försök med debatter
            av aktuellt slag är att ledamöterna respekterar de beslut som
            fattats i samråd med deras gruppföreträdare.
          </note>
          <note>
            I dagens debatt företräds regeringen av miljöminister Olof Johansson
            (c). Vänsterpartiet, som har påkallat debatten, företräds av Rolf
            L
          </note>
          <note>
            Nilson. Från övriga partigrupper har anmälts, för
          </note>
          <note>
            Socialdemokraterna Göran Persson och för Ny demokrati Christer
            Windén.
          </note>
          <note>
            Härutöver har Annika Åhnberg (-) anmält att hon vill delta i
            debatten.
          </note>
          <note type="speaker">
            Anf. 79 ROLF L NILSON (v):
          </note>
          <note>
            Herr talman! Jag har tidigare deltagit i ett antal debatter om
            kärnkraften och även begärt särskild debatt när det har inträffat
            allvarliga situationer.
          </note>
          <note>
            Då har det handlat om sådant som har hänt i vår omvärld. Det
            har gällt östeuropeiska kärnkraftverk. Greifswald, Ignalina och
            Sosnovyj
          </note>
          <note>
            Bor har varit uppe i debatten. Flera av mina meddebattörer har
            då med emfas hävdat att den svenska kärnkraften är världens säkraste.
            De har sagt att i princip kan olyckor inte inträffa här.
          </note>
          <note>
            Den 28 juli 1992 krossades en myt. Det är myten om den säkra
            svenska kärnkraften. Gudskelov inträffade ingen olycka. Det blev
            bara ett tillbud.
          </note>
          <note>
            Men effekten av detta är att i dag, den 12
          </note>
          <note>
            november, står fem av världens säkraste kärnkraftverk avställda
            på grund av allvarliga brister i säkerhetssystemet. Kärnkraftsledningen
            i
          </note>
          <note>
            Barsebäck har begärt starttillstånd, men fått avslag av Kärnkraftsinspektionen.
          </note>
          <note>
            Herr talman! Jag har begärt den här debatten för att få höra
            regeringens syn på det inträffade och vilka slutsatser man drar
            av detta när det gäller säkerheten. Jag vill särskilt betona att
            det är regeringens synpunkter som jag tycker är intressanta. Jag
            tror att jag vet vad Olof Johansson tycker personligen.
          </note>
          <note>
            Jag vill självfallet också höra regeringens syn på hur
          </note>
          <note>
            Sveriges energiförsörjning skall klaras i framtiden i ljuset
            av det inträffade.
          </note>
          <note>
            Herr talman! Enligt min uppfattning kan den 17
          </note>
          <note>
            september -- det var då man ställde av kärnkraftverken -- bli
            den verkliga startpunkten för avvecklingen av svensk kärnkraft.
            Den kan ännu ske under ordnade former. Om inte detta sker finns
            risken att vi nästa gång tvingas handla och avveckla i panik.
            Jag tror inte att det finns någon som vill uppleva detta.
          </note>
          <note>
            Anf. 80 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Som redan nämnts inträffade den 28
          </note>
          <note>
            juli 1992 en händelse i Barsebäcksverkets reaktor 2
          </note>
          <note>
            som senare ledde till att denna och fyra andra kärnreaktorer
            av liknande konstruktion fick sina driftstillstånd indragna i
            avvaktan på en översyn av de nödkylsystem som behövs i vissa haverisituationer.
            Mot bakgrund av den händelsen har Vänsterpartiet genom Rolf L
            Nilson och Bertil
          </note>
          <note>
            Måbrink begärt att en särskild debatt skall anordnas.
          </note>
          <note>
            I Sverige är det Statens Kärnkraftsinspektion, SKI, som utövar
            tillsyn enligt den av riksdagen beslutade kärntekniklagen. Endast
            av exeptionella skäl och i vissa speciella fall kan regeringen
            överta SKI:s beslutanderätt. Dessa fall har utvecklats i kärntekniklagen.
            Vidare handhar Statens
          </note>
          <note>
            Strålskyddsinstitut, SSI, frågor om utsläpp från kärnkraftverk
            samt sköter analys och egen mätning inom ramen för sitt ansvar.
          </note>
          <note>
            En analys görs nu av SKI där fortsatt drift av reaktorerna inte
            medges förrän de berörda säkerhetssystemen återställts till en
            nivå likvärdig med den som förutsatts i de säkerhetsredovisningar
            som låg till grund för regeringens tillstånd. Det ankommer på
            SKI:s experter att göra den bedömningen.
          </note>
          <note>
            Inom SKI har vidare initierats en oberoende översyn av det egna
            agerandet under händelseutvecklingen från den 28 juli. Det är
            en åtgärd som har regeringens fulla stöd.
          </note>
          <note>
            I den säkerhetsredovisning som ligger till grund för driftstillståndet
            hade förutsetts att ånga under högt tryck från den fallerande
            säkerhetsventilen skulle riva ner isolering -- mineralull -- som
            finns på rörledningar i inneslutningen.
          </note>
          <note>
            Säkerhetsredovisningen förutsåg också att lossliten mineralull
            skulle kunna hamna i den vattenbassäng som finns under reaktorn
            och varifrån vatten tas för nödkylning, liksom att mineralullen
            kunde täppa till de silar som man tar vattnet genom. Silarna skall
            därför kunna rensas genom att man spolar vattnet baklänges.
          </note>
          <note>
            Det man inte hade räknat med var att silarna skulle behöva rensas
            efter så kort tid som händelsen i
          </note>
          <note>
            Barsebäck tydde på; efter en dryg timme mot förväntade tio timmar.
          </note>
          <note>
            Senare analyser av händelsen i Barsebäck visade att det på goda
            grunder kunde ifrågasättas om tidskraven kunde uppfyllas vid ett
            större rörbrott.
          </note>
          <note>
            Under alla förhållanden blev sannolikheten för tekniska och mänskliga
            fel alltför stor med de tidigare systemen och procedurerna för
            backspolning. Då detta stod klart stoppades alla reaktorer som
            har liknande konstruktion som den i
          </note>
          <note>
            Barsebäck.
          </note>
          <note>
            Till en början drogs inte de långtgående slutsatser av händelsen
            den 28 juli som senare ledde till att rektorerna stoppades. Händelsen
            analyserades emellertid noga med hänsyn till de nya erfarenheter
            som kunde dras av händelseförloppet och operatörernas agerande
            i förhållande till berörda instruktioner. Personal från SKI följde
            därvid utvecklingen på plats i Barsebäck. Att silarna sattes igen
            tidigare än förväntat uppfattades vara en varningssignal som krävde
            utredningar.
          </note>
          <note>
            SKI beslöt på grundval av den redovisning som förelåg från Barsebäcksverket
            den 31 juli att reaktorn kunde återstartas i avvaktan på den mer
            uttömmande redovisning som begärdes till den 31
          </note>
          <note>
            augusti. Denna förutsattes bl.a. ta upp frågorna kring det oväntat
            tidiga behovet att backspola silarna.
          </note>
          <note>
            Till grund för beslutet att medge återstart av reaktorn låg bedömningen
            att inget i den första översiktliga analysen av händelsen pekade
            på sådana brister i säkerheten som krävde att reaktorn ställdes
            av under tiden fram till den 31 augusti, då redovisning skulle
            föreligga.
          </note>
          <note>
            Denna bedömning byggde på att de automatiska säkerhetsfunktionerna
            fungerat som föreskrivet under de första 30 minuterna av händelseförloppet.
          </note>
          <note>
            Den s.k. 30-minutersregeln vad gäller mer omfattande operatörsingrepp,
            såsom backspolning, bedömdes sålunda vid denna tidpunkt vara uppfylld
            att döma av de direkta erfarenheterna vid händelsen.
          </note>
          <note>
            Den byggde vidare på att ingenting i kontrollrumspersonalens
            hantering av händelseförloppet tydde på väsentliga brister i störningsinstruktioner
            eller utbildning samt att system och rutiner fanns för backspolning
            i senare delar av ett händelseförlopp.
          </note>
          <note>
            I de preliminära rapporter jag erhållit från SKI
          </note>
          <note>
            riktas kritik mot Barsebäcksverkets ansvariga. Det gäller rapporteringen
            om händelsen den 28 juli dels inom verket, dels till SKI. Jag
            har för egen del samma kritiska bedömning.
          </note>
          <note>
            Enligt min uppfattning är det av största vikt att klarhet skapas
            om såväl händelseutvecklingen som säkerhetsläget nu och framöver
            för berörda reaktorer. Delvis har detta skett genom preliminära
            rapporter. För att belysa dessa frågor ytterligare har Miljödepartementet
            inbjudit till en offentlig hearing den 4 december. Det finns numera
            en kallelse till riksdagens samtliga ledamöter i facken.
          </note>
          <note>
            Jag kan vidare nämna att jag vid Nordiska rådets session i Århus
            tidigare i veckan inbjöd övriga nordiska länder till hearingen.
            Såväl SKI:s som
          </note>
          <note>
            SSI:s roll kommer att granskas. Den svenska energiförsörjningen
            bör bygga på energikällor som inte har den egenskapen att en inträffad
            händelse kan försätta landet i akut elenergibrist.
          </note>
          <note>
            Till grund för regeringens ställningstaganden i energipolitiken
            ligger folkomröstningens resultat från den 23 mars 1980. En majoritet
            i riksdagen har förklarat sig respektera resultatet. Enligt min
            uppfattning kan riksdag eller regering inte frångå folkomröstningsbeskedet
            utan en ny folkomröstning.
          </note>
          <note>
            Hur kärnkraftsavvecklingen skall hanteras framgår av den överenskommelse
            om energipolitiken som träffades mellan Centern, Folkpartiet och
          </note>
          <note>
            Socialdemokraterna i januari 1991. Genom att den nuvarande regeringen
            i regeringsförklaringen bekräftat energiöverenskommelsen har den
            numera stöd av fem partier i riksdagen.
          </note>
          <note>
            I energiöverenskommelsen konstateras att ''frågan om när avvecklingen
            av kärnkraften kan inledas och i vilken takt den kan ske, vid
            sidan av säkerhetskraven görs med årlig avstämning av resultaten
            av hushållningen med el, tillförsel av el från miljöacceptabel
            kraftproduktion och möjligheten att bibehålla internationellt
            konkurrenskraftiga priser''.
          </note>
          <note>
            Slutligen kan konstateras att kärnkraften, liksom kärnbränslecykelns
            olika led, på grund av de risker som är förknippade med denna
            energikälla, ställer alldeles speciella krav på säkerheten. Dessa
            krav får inte efterges. Ansvaret för säkerheten faller på reaktorinnehavarna,
            på alla som har befattning med hanteringen av klyvbart material,
            på berörda kontrollmyndigheter samt till sist på riksdag och regering
            inom ramen för demokratiskt fattade beslut.
          </note>
          <note type="speaker">
            Anf. 81 ROLF L NILSON (v):
          </note>
          <note>
            Herr talman! Miljöministern gav en utförlig redovisning av vad
            som hade skett vid olyckstillbudet vid Barsebäcksverket. Det var
            en mycket formell och precis redogörelse för de faktiska omständigheterna.
            Det inträffade har förutom det tekniska förloppet både en politisk
            och en psykologisk betydelse. Det är händelser som påverkar myten
            om världen säkraste kärnkraft, som jag sade i min inledning. Den
            krossades med detta. Vi konstaterade att världens säkraste kärnkraft
            var inte säkrare än så här. Den var behäftad med stora säkerhetsbrister.
          </note>
          <note>
            Det är också händelser som påverkar trovärdigheten hos den svenska
            energiförsörjningen och landets förmåga att på ett säkert och
            uthålligt sätt försörja industri och medborgare med främst el.
          </note>
          <note>
            Det som hände var att man räknat med tidsmarginaler på bortåt
            tio timmar för att kunna hantera svåra tillbud i reaktorer. Den
            tidsmarginalen har krympt allteftersom nya uppgifter har kommit
            till. Den har kommit ner till en timmes tid. Man har talat om
            tjugo minuter. Vad jag förstår är de senaste uppgifterna för hur
            lång tid som finns för att operatörerna skall kunna vidta nödvändiga
            åtgärder tio minuter.
          </note>
          <note>
            Det innebär en helt ny situation för dem som agerar i manöverrummen
            och för operatörerna. Det innebär ökad stress och ökad risk för
            felhandlingar.
          </note>
          <note>
            Det innebär risk för att tillfälligheter kan spela in och dessutom
            få förödande konsekvenser.
          </note>
          <note>
            Det har avslöjats allvarliga brister i rutinerna vid
          </note>
          <note>
            Barsebäcksverket. Det gäller, som Olof Johansson nämnde, rapporteringen
            om olyckstillbudet -- både internt och till allmänheten. Det gäller
            utbildning av personal och deras förmåga att hantera liknande
            händelser. Det gäller bevarande av datauppgifter om olycksförloppet.
            Det misstänks att verksledningen medvetet har undanhållit uppgifter
            om tillbudet och dess svårighetsgrad för allmänheten och för SKI.
          </note>
          <note>
            Kritik har riktats mot Kärnkraftsinspektionen, som skall sköta
            övervakningen av det hela, för att man reagerade så sent. Först
            den 17 september, drygt en och en halv månad efter tillbudet,
            beslöt man att stoppa Barsebäcksverket. Det gällde också de två
            reaktorerna i Oskarshamn och en reaktor i
          </note>
          <note>
            Ringhals. Som vi alla vet står de fem reaktorerna stängda i dag.
          </note>
          <note>
            Det framkom vissa problem med säkerheten vid tillbudet. Det är
            rimligt att anta att de konstruktionsfel som finns och som ligger
            bakom stoppet inte är det enda allvarliga fel som man kan räkna
            med i de svenska kärnkraftverken. Sådant som åldersfenomen, materialutmattning
            och sprickor vid röranslutningar har uppmärksammats tidigare.
          </note>
          <note>
            Det saknas erfarenhet av hur gamla kärnkraftverk beter sig. Det
            finns få gamla kärnkraftverk, och det finns alltså ingen erfarenhetspool
            att ösa ur. Det finns inte möjlighet att lära sig av andras misstag.
          </note>
          <note>
            Det har funnits många som tidigare har trott på de svenska kärnkraftsoperatörernas
            ofelbarhet. Jag tror att de måste tänka om helt och hållet. Alla
            kan handla fel. Villrådighet, ja t.o.m. panik, kan uppstå när
            tidsmarginalen är kort och mycket står på spel.
          </note>
          <note>
            Det är mycket stora ekonomiska värden som står på spel. Tidigare
            har de allra flesta resonerat på det sättet, åtminstone här i
            Sverige, att i alla situationer skall säkerheten gå före. Ekonomiska
            hänsynstaganden får komma i andra hand med lägre prioriteringsgrad.
            Detta har ifrågasatts av många ansvarsfulla debattörer.
          </note>
          <note>
            Det faktum att man vid Barsebäck snabbt ville få i gång reaktorerna
            tror jag är ett exempel på att det kostar mycket att ha reaktorerna
            avstängda. Nu blev det ett nej, och det tror jag är bra. Man frestas
            att pröva, och man har en brådska att återstarta därför att man
            vill rädda ekonomiska värden. Det får inte vara så att ekonomiska
            värden innebär att man spelar hasard med säkerheten.
          </note>
          <note>
            Det har ställts krav på att man skall tillsätta en haverikommission.
            Jag tror att det är viktigt att en sådan tillsätts och att det
            görs en riktig utredning, enligt samma modell som används vid
            flygplansolyckor och liknande, som kan belysa vad som verkligen
            skedde.
          </note>
          <note>
            Men jag vill gå längre. Jag tycker att man skall låta
          </note>
          <note>
            Barsebäcksverket stå stilla. Det har ju visat sig att det inte
            behövs för elförsörjningen. Låt den 17
          </note>
          <note>
            september 1992 bli startdatum för kärnkraftsavvecklingen!
          </note>
          <note type="speaker">
            Anf. 82 GÖRAN PERSSON (s):
          </note>
          <note>
            Herr talman! Det finns egentligen två anledningar till den här
            debatten. Dels det som har inträffat i
          </note>
          <note>
            Barsebäck, och som aktualiserar säkerhetsfrågorna, dels med anledning
            därav diskussionen om energiförsörjningen på längre sikt, där
            kärnkraften hittills har spelat en stor och central roll.
          </note>
          <note>
            När det gäller energipolitiken på längre sikt tycker jag att
            miljöministern i dag skall passa på att redovisa sin syn på det
            som har ventilerats i debatten den senaste tiden och som Rolf
            L Nilson tagit upp här. Det gäller påståendet om ett elöverskott
            som ger utrymme för att börja avveckla kärnkraften i dag. Vad
            är miljöministerns uppfattning om det påståendet?
          </note>
          <note>
            Det är bra att miljöministern underströk i sitt tal den enighet
            som råder i riksdagen om energipolitiken. Vi träffade från socialdemokraternas
            sida en överenskommelse med mittenpartierna. Nu har Olof Johansson
            och hans kolleger i mitten lyckats få med sig moderater och kds:are
            på den linjen. Det är vi tacksamma för.
          </note>
          <note>
            Det borgar för att det kan bli en framgångsrik utfasning av kärnkraften
            så som de som deltog i folkomröstningen tänkte sig skulle ske.
          </note>
          <note>
            I anslutning därtill finns en annan fråga som också är viktig.
            Olof Johansson återkommer till riksdagen i den frågan i anslutning
            till att budgetpropositionen läggs fram i januari. Det gäller
            en redovisning av hur det går med det arbete som det drogs upp
            riktlinjer för i flerpartiöverenskommelsen. Men det vore intressant
            att, trots att vi får det beskedet i januari, redan i dag när
            vi diskuterar energipolitiken få höra miljöministerns bedömning
            av hur arbetet nu bedrivs i landet med att utveckla alternativa
            energislag. Framför allt vill vi höra hur utvecklingen av biobränsle
            och biobränslebaserad energiproduktion just nu ter sig. Det sista
            är viktigt, eftersom det ingår som ett centralt inslag i Olof
          </note>
          <note>
            Johanssons partikamrats strategi på det jordbrukspolitiska området.
            Det vore bra om vi fick svar från miljöministern dels på frågan
            om elöverskottet, dels på frågan om hur det går med utvecklingen
            av alternativen. Centern har ju chansen att driva dessa frågor
            i regeringen.
          </note>
          <note>
            Det var bra att Olof Johansson gav en så utförlig redovisning
            av vad som har hänt i anslutning till tillbudet i Barsebäck. Det
            är bra att det finns inläst till riksdagens protokoll, och det
            är också bra att
          </note>
          <note>
            Olof Johansson så tydligt understryker
          </note>
          <note>
            Inspektionens roll och självständiga ställning i detta sammanhang.
            Det är oerhört viktigt att vi är noga med att understryka myndighetens
            integritet och oavvisliga plikt att följa lagstiftning och göra
            självständiga bedömningar utan några sidoblickar på den partipolitiska
            debatten.
          </note>
          <note>
            Även om vi nu har bestämt oss för att avveckla kärnkraften, har
            vi framför oss åtskilliga år då dessa kärnkraftverk kommer att
            bidra till den svenska elproduktionen. De åldras -- precis som
            Rolf L
          </note>
          <note>
            Nilson sade. Åldringsprocessen i dessa verk kommer att resultera
            i att nya tekniska problem uppstår. De tekniska problemen kommer
            att kräva allt större ekonomiska insatser. Det kommer självklart
            att finnas en naturlig spänning mellan dem som producerar elen
            och dem som har att hävda säkerhetskrav. Finns det då inte en
          </note>
          <note>
            Inspektion som är självständig och som med kraft hävdar säkerhetskraven,
            kan det framöver uppstå en oerhört svårhanterlig situation.
          </note>
          <note>
            Just mot bakgrund av att vi nu har framför oss en period då det
            kan framkomma andra tekniska ofullkomligheter som drabbar verken
            på grund av ålder, är det oerhört viktigt att det finns en
          </note>
          <note>
            Kärnkraftsinspektion som icke tummar på eller kompromissar med
            säkerhetskraven -- och som myndighet har att leva upp till den
            rollen.
          </note>
          <note>
            Jag tycker att det är bra att miljöministern har kallat till
            en hearing. Det gör ingenting att hearingen kommer efter det beslutstillfälle
            då
          </note>
          <note>
            Inspektionen har att ta ställning till vad som skall göras med
            exempelvis Barsebäck. Den hearingen rör sig på en annan nivå.
            Däremot vore det intressant att få veta om miljöministern i det
            sammanhanget kommer att vidga diskussionen och titta litet bakåt.
            Har det inträffat saker och ting tidigare vid svenska kärnkraftverk
            som har gått oss förbi?
          </note>
          <note>
            Nu skall det göras en oberoende granskning av
          </note>
          <note>
            Inspektionen, och det tycker jag är bra. Det är också en sådan
            sak som måste göras med tanke på debatten. Men kommer det från
            politisk nivå att initieras ett uppdrag som är av det slaget att
            man också tittar bakåt? Det är obehagligt med en pressdebatt där
            det kommer fram påståenden, som inte har avvisats, om att ledningen
            för verket har undanhållit uppgifter om driftsstörningar och säkerhetsincidenter.
            Kommer man att se bakåt på vad som har hänt? Det skulle vara värdefullt
            att få frågeställningen belyst här i dag.
          </note>
          <note type="speaker">
            Anf. 83 CHRISTER WINDÉN (nyd):
          </note>
          <note>
            Herr talman! Jag är övertygad om att både miljöministern, Göran
            Persson, Annika Åhnberg och Rolf Nilson känner till de siffror
            som behövs för att kunna bedöma hur mycket kärnkraften betyder
            för landet när det gäller elförsörjningen. Men jag tänker inte
            gå in på dessa siffror.
          </note>
          <note>
            Däremot vill jag ta tillfället i akt att framföra några synpunkter
            på varför vi nydemokrater är positiva till kärnkraften. Jag tänker
            se på detta ur tre aspekter.
          </note>
          <note>
            Först och främst: Finns det några egentliga alternativ? Vidare
            tänker jag diskutera kapitalförstöringen vid avveckling. Sist
            tänker jag beröra den negativa attityden.
          </note>
          <note>
            Som vi nydemokrater ser det finns det bara två realistiska alternativ
            för elproduktion som inte bidrar till ytterligare utsläpp av växthusgaser,
            nämligen kärnkraft och vattenkraft. Vattenkraften kan möjligen
            bidra ytterligare med hjälp av effektivisering av befintliga verk.
            Vi förespråkar däremot inte vidare utbyggnad av de älvar som finns
            i landet.
          </note>
          <note>
            Om det funnes något ekonomiskt försvarbart alternativ till kärnkraftverk
            skulle problemet se annorlunda ut. Hittills har inget sådant presenterats
            som kan anses trovärdigt. Man nämner ofta vindkraftverk. Men enligt
            vår mening kan de endast marginellt bidra till energiförsörjningen.
            Däremot kan möjligen biobränsle på sikt få en ökad betydelse.
          </note>
          <note>
            Det är även viktigt att hålla i minnet att kärnkraften bidrar
            i mycket liten utsträckning till nedsmutsning vid normal drift,
            medan fossila bränslen alltid släpper ut stora mängder koldioxid.
            De avfallsprodukter som uppstår vid kärnkraftverk anser vi kan
            behandlas och förvaras på betryggande sätt.
          </note>
          <note>
            En avveckling av kärnkraften år 2010 eller tidigare skulle betyda
            en fruktansvärd kapitalförstöring.
          </note>
          <note>
            Det innebär att den tänkta drifttiden förkortas från
          </note>
          <note>
            40 till 25 år. Enligt vår mening borde man tänka tvärtom. Med
            vissa ombyggnadsarbeten skulle drifttiden i stället kunna förlängas
            ytterligare.
          </note>
          <note>
            Professor Bo Södersten uttrycker det så här i sin bok Framtid
            med Kärnkraft: ''Det samlade värdet av kärnkraftverken när de
            stängs vid 25 års ålder är
          </note>
          <note>
            180 miljarder kronor som vi då kastar bort. Om realräntan är
            6%, ger ett sådant kapital en bestående avkastning på 11 miljarder
            per år, vilket är ett belopp som skulle räcka för att finansiera
            hela statens utgifter för barnomsorg eller statens totala kostnader
            för rättsskipning och samhällsskydd.''
          </note>
          <note>
            Kärnkraft erbjuder den billigaste elenergin näst vattenkraft.
            Billig el har varit och är fortfarande en viktig faktor för den
            tyngre industrins verksamhet.
          </note>
          <note>
            Just detta har starkt bidragit till vårt lands välstånd.
          </note>
          <note>
            Det vore enligt vår mening huvudlöst att medvetet dra undan mattan
            för den industri som skänker detta välstånd till oss.
          </note>
          <note>
            Herr talman! Vad som oroar mig när det gäller attityden är den
            njugga inställningen till att över huvud taget tänka kärnkraft
            i positiva termer. Det finns ju t.o.m en lagbestämmelse, Lagen
            om kärnteknisk verksamhet, 6 §, som förbjuder all verksamhet som
            kan syfta till uppförande av en kärnreaktor i landet.
          </note>
          <note>
            Jag är övertygad om att denna attityd har stor betydelse för
            verksamheten både i kärnkraftverken och hos producenterna av kärnkraftverk,
            t.ex.
          </note>
          <note>
            ABB Atom. Jag anser att lagen lägger en sordin på kreativiteten
            hos de tekniker och andra som arbetar med säkerhetsaspekten vid
            våra kärnkraftverk. Det kan knappast gagna någon att lägga ett
            slags munkavle på uppfinningsrikedomen. Vi löper stor risk att
            förlora det internationella förtroende för
          </note>
          <note>
            Sverige och svensk teknologi som vi så framgångsrikt byggt upp
            inom detta område.
          </note>
          <note>
            Herr talman! Den svenska debatten måste hållas levande. Det har
            runnit mycket vatten under broarna sedan folkomröstningen 1980.
            Opinionen har förändrats, och tekniken har utvecklats både här
            hemma och internationellt. Det som tycktes vara självklart för
            tio år sedan kanske inte är lika självklart i dag. Jag anser att
            det är hög tid att även de som låste sig i debatten då, ser kritiskt
            på sina argument och överväger om de fortfarande har samma relevans
            och är lika realistiska.
          </note>
          <note>
            Framför allt, lägg inte lock på debatten! Det kan gå ut över
            säkerheten!
          </note>
          <note>
            Anf. 84 ANNIKA ÅHNBERG (-):
          </note>
          <note>
            Herr talman! Fem av våra tolv reaktorer har stängts av på grund
            av allvarliga säkerhetsproblem. Två lärdomar måste vi dra av det
            som har hänt. För det fösta: Den svenska kärnkraften är inte snällare
            eller mindre farlig än kärnkraften i andra länder.
          </note>
          <note>
            Kärnkraften är alltid farlig, mycket farlig. Ju äldre reaktorerna
            blir desto fler problem kan man befara.
          </note>
          <note>
            Slutsatsen av den lärdomen måste vara att det är hög tid att
            starta den beslutade avvecklingen. En fråga jag skulle vilja ha
            svar på av miljöministern i dag är därför vilka av dessa fem reaktorer
            som nu har stoppats för gott.
          </note>
          <note>
            Den andra lärdomen är att vi faktiskt inte kan lita på att all
            information om säkerhetsproblem och inträffade händelser förs
            vidare, till regeringen, till allmänheten och andra berörda. Det
            finns därför uppenbara skäl för den hearing som skall hållas i
            början av december. Säkerheten och systemen för att kontrollera
            säkerheten och rapporteringen måste uppenbarligen ses över, om
            vi skall kunna ha fullt förtroende för våra myndigheter på detta
            område. Det är därför märkligt och beklagligt att det inte är
            regeringen som helhet som står bakom beslutet att ordna hearingen.
            Det är ett initiativ som får tas från Miljödepartementet vid sidan
            av regeringsarbetet.
          </note>
          <note>
            Det borde vara självklart att inga av dessa fem reaktorer skulle
            startas innan den offentliga hearingen har hållits. Vilken funktion
            skulle hearingen fylla om man redan innan har gett tillstånd för
            återstart, oavsett vilket resultat som kommer fram? Den andra
            fråga jag skulle vilja ha svar på är därför om miljöministern
            och regeringen anser att det är riktigt att några av dessa reaktorer
            sätts i gång innan den offentliga hearingen har hållits.
          </note>
          <note>
            Det finns ytterligare två frågor som det finns anledning att
            ställa och få svar på i dag. De berör inte det som har hänt konkret,
            utan de handlar om vårt förhållande till kärnkraften i ett vidare
            perspektiv.
          </note>
          <note>
            Sverige skall avveckla kärnkraften. Det var resultatet av folkomröstningen
            1980, och det har bekräftats i flera riksdagsbeslut därefter.
            Ändå är det ett politiskt beslut som uppenbarligen inte äger trovärdighet.
          </note>
          <note>
            Karl-Axel Edin, som är VD vid Kraftsam, kraftföretagens samarbetsorganisation,
            har i en radiointervju sagt att man väntar på politiska besked.
            Är det inte märkligt? Med politiska besked menar han en lag.
          </note>
          <note>
            Riksdagen behandlar nu en proposition som rör förändringar i
            denna lagstiftning. Men i den propositionen finns inget förslag
            att uttryckligen lagfästa beslutet att kärnkraften skall vara
            avvecklad år 2010. Min fråga till miljöministern är därför: När
            kommer en proposition som innehåller ett sådant förslag till förändring
            av lagstiftningen?
          </note>
          <note>
            Det är uppenbart för oss alla att miljöminister Olof
          </note>
          <note>
            Johansson och t.ex. statsminister Carl Bildt har mycket olika
            uppfattningar om kärnkraften. Det kan de ha. Men en regering kan
            bara ha en uppfattning, och den uppfattningen måste också dess
            miljöminister ta ansvar för. Därför är min fråga till miljöminister
            Olof Johansson i dag:
          </note>
          <note>
            Vilken uppfattning har regeringen om den svenska kärnkraften?
            Jag tycker att det finns anledning att ställa frågan, och det
            finns anledning för Olof
          </note>
          <note>
            Johansson att klart och entydigt besvara den.
          </note>
          <note>
            Till sist vill jag, som en kommentar till det Christer
          </note>
          <note>
            Windén sade, säga att om man tror att kärnkraften är ett ekonomiskt
            bra energialternativ, då har man inte läst på särskilt bra om
            vad kärnkraften har kostat Sverige genom åren. Det har under uppbyggnadsskedet
            handlat om årliga miljardsatsningar, räknat i dagens penningvärde.
          </note>
          <note>
            Det finns därför all anledning att ifrågasätta detta.
          </note>
          <note>
            Man kan naturligtvis, som Christer Windén, dra slutsatsen att
            det är en oerhörd kapitalförstöring att stänga av kärnkraften.
            Men då tycker jag att
          </note>
          <note>
            Christer Windén skall fundera över vilken kapitalförstöring en
            kärnkraftsolycka skulle ge upphov till.
          </note>
          <note type="speaker">
            Anf. 85 BERTIL DANIELSSON (m):
          </note>
          <note>
            Herr talman! Jag vill framföra ett par synpunkter på frågan om
            säkerhetssystem och den modell som vi i Sverige har valt när det
            gäller säkerhetsarbetet vid våra kärnkraftverk. Målet för säkerhetsarbetet
            vid våra kärnkraftverk är att man skall upprätthålla och öka säkerheten.
            Om brister uppkommer och konstateras skall de rättas till. Den
            särskilda myndighet, SKI, som har att handlägga dessa frågor skall
            göra oberoende bedömningar och fatta beslut i dessa hänseenden.
            Så sker också.
          </note>
          <note>
            När det gäller själva händelsen kan man konstatera att det system
            vi i Sverige har valt fungerade. SKI
          </note>
          <note>
            grep in. När tillräckligt välgrundade fakta hade analyserats
            fattades de beslut som uppenbarligen är korrekta. Man konstaterar
            från SKI:s sida att inga felgrepp gjordes från kontrollpersonalens
            sida.
          </note>
          <note>
            Ett påstående som har förekommit allmänt i debatten, och även
            här i kammaren framförts av tre företrädare, är att åldringsprocessen
            i kärnkraftverken obönhörligen leder till sämre säkerhet. Detta
            påstående är inte korrekt. Jag kan hänvisa till ett uttalande
            som SKI:s generaldirektör gjorde i Kraftordet nr 4 år 1990. Intervjuaren
            frågade om inte säkerheten blir sämre ju längre reaktorerna körs.
            Generaldirektör Högberg svarade då: Nej, det är inte så enkelt
            som att säkerheten blir sämre ju längre reaktorerna körs.
          </note>
          <note>
            Såväl driftserfarenheter som resultatet från gjorda säkerhetsanalyser
            tyder på att de svenska reaktorerna genom att de underhållits
            och moderniserats faktiskt visar en med tiden förbättrad säkerhets-
            och tillförlitlighetsnivå.
          </note>
          <note>
            Det är grunden. Hela SKI:s och säkerhetsarbetets filosofi är
            att man inte tillåter någon sänkning av den säkerhet som en gång
            är fastlagd. Uppträder brister skall de obönhörligen rättas till.
            Så kommer också att ske i detta fall.
          </note>
          <note>
            Anf. 86 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Miljöministern har på ett utmärkt sätt redovisat
            regeringens hållning. Det finns egentligen inte så mycket att
            tillägga. Göran Persson visar emellertid, då han tar upp mitt
            partis agerande i denna fråga, att han inte är helt insatt i frågan.
          </note>
          <note>
            Redan innan en energiöverenskommelse träffades mellan Socialdemokraterna,
            Centern och
          </note>
          <note>
            Folkpartiet hade vi från Kristdemokraternas sida ungefär samma
            hållning. När överenskommelsen gjordes ställde vi upp på den,
            fast vi då inte ens fanns här i parlamentet.
          </note>
          <note>
            Orsaken var egentligen att de socialdemokratiska regeringarna
            under 80-talet försummade att uppfylla de löften som gavs i folkomröstningskampanjen
            1980. Linje 2:s valsedel innehöll en rad krav för att bädda för
            en kärnkraftsavveckling. Om man punkt för punkt går igenom dem,
            visar det sig att de regeringar som satt under 80-talet inte uppfyllde
            dem. De handlade om att utveckla alternativen. Det gäller framför
            allt i fråga om biobränslen, att inte någonting har hänt.
          </note>
          <note>
            Det handlar om sparande, osv. Det var anledningen till att vi
            måste finna nya former för att klara avvecklingen. Vi fördubblade
            i stort sett vårt uttag av kärnkraftsel mellan 1980 och 1990.
            Det innebär att vi har en betydligt svårare situation i dag när
            det gäller att klara avvecklingen.
          </note>
          <note>
            Det är angeläget att riksdagen stärker sin ställning i dessa
            frågor och kontinuerligt följer utvecklingen på energisidan. De
            planerade årliga energipolitiska kontrollstationerna kan ges ökad
            tyngd genom att en parlamentarisk avvecklingskommitté tillsätts.
          </note>
          <note>
            Kommittén skulle utförligt granska regeringens årliga redovisning
            av energiprogrammen och, om så behövs, föreslå åtgärder för att
            förverkliga programmen. Inte minst med tanke på gårdagens debatt
            här i kammaren om riksdagens arbetsformer och möjligheter att
            påverka vore det ett steg i rätt riktning att nu arbeta effektivt
            med detta också i kammaren.
          </note>
          <note type="speaker">
            Anf. 87 GUDRUN NORBERG (fp):
          </note>
          <note>
            Herr talman! Jag vill börja med ett kort citat ur trepartiuppgörelsen
            om energipolitiken.
          </note>
          <note>
            ''Omställningen av energisystemet måste, vid sidan av säkerhetskraven,
            ske med hänsyn till behovet av elektrisk kraft för upprätthållande
            av sysselsättning och välfärd. När kärnkraftsavvecklingen kan
            inledas och i vilken takt den kan ske avgörs av resultaten av
            hushållningen med el, tillförseln av el från miljöacceptabel kraftproduktion
            och möjligheterna att bibehålla internationellt konkurrenskraftiga
            elpriser.'' Genom regeringsförklaringen står hela regeringen bakom
            den energipolitiken.
          </note>
          <note>
            Från Folkpartiets sida är vi emellertid mycket medvetna om resultatet
            av folkomröstningen för tolv år sedan. Att kärnkraften som energikälla
            inte kan bli mer än en parentes -- för att använda ett uttryck
            som var flitigt förekommande i folkomröstningskampanjen -- får
            nog anses fastslaget. Det vi tvistar om är hur lång parentesen
            skall vara. För oss är svaret helt och hållet identiskt med det
            jag citerade ur trepartiuppgörelsen. Det är inte aktuellt att
            påbörja en mycket kostsam omställning av ett väl fungerande energisystem
            i den ekonomiska situation som råder. I uppgörelsen omnämns årtalet
            2010. Folkpartiet har ingenting emot att den målsättningen kan
            hållas. För närvarande är det dock mycket osäkert.
          </note>
          <note>
            Biobränslekommissionen kom till efter ett förslag från Folkpartiet.
            Om Biobränslekommissionens förslag genomförs ges en del av alternativen
            en rejäl chans. Sedan är det upp till producenter och industri
            att visa vad de duger till.
          </note>
          <note>
            Samtidigt måste sägas att användande av kärnkraft är en risk.
            Jag tror inte att någon här är beredd att garantera motsatsen.
            Men vi i Folkpartiet är av den uppfattningen att risken -- eller
            hotet, om man så vill -- är betydligt större när det gäller anläggningar
            utanför vårt lands gränser. Och det hotet anser vi att Sverige
            aktivt skall försöka medverka till att minska genom att samverka
            med andra länder i säkerhetshöjande insatser.
          </note>
          <note>
            De problem som för närvarande finns med de svenska reaktorerna
            visar att kärnkraftsanläggningarna -- precis som allt annat --
          </note>
          <note>
            kan få driftsstörningar och utsätts för åldrande och förslitning.
            Det som hänt visar också att vi har vaksamhet och kunskaper att
            hantera problemen i tid.
          </note>
          <note>
            En viktig fråga gäller om vi har fullt förtroende för
          </note>
          <note>
            Kärnkraftsinspektionen. Det är den myndighet som riksdagen har
            tillskapat och anförtrott ansvaret för all behövlig tillsyn. Finns
            inte det förtroendet, bör någonting annat sättas i stället. Jag
            skulle gärna vilja veta vad Vänsterpartiets alternativ är. Vi
            i
          </note>
          <note>
            Folkpartiet känner inte att det som inträffat medför att förtroendet
            för Kärnkraftsinspektionen har rubbats.
          </note>
          <note>
            Anf. 88 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag tror att det kan finnas anledning att återknyta
            till något av den debatt som har förts tidigare. Alla som har
            deltagit i den så där 20--25 år tillbaka i tiden vet att vi har
            haft en diskussion om reaktorsäkerhet. Det har varit en stridsfråga.
            Olika bedömningar har kommit från olika håll.
          </note>
          <note>
            Det har funnits perioder då vi har haft en mycket påtaglig tilltro
            till att reaktorsäkerheten var så pass god att man inte skulle
            kunna befara de riktigt allvarliga olyckorna. Vi vet numera att
            det finns risker förknippade med kärnkraften som ibland leder
            till katastrofartade olyckor.
          </note>
          <note>
            Vidare har avfallshanteringen varit ett starkt skäl för en kritisk
            uppfattning om kärnkraften. Vi har i
          </note>
          <note>
            Sverige legat i fronten för att efter bästa förmåga försöka hantera
            de problemen. Jag tror ingen i dag vill hävda att det var felaktigt
            att de frågorna restes med sådan emfas, bl.a. av mitt eget parti,
            under första halvan av 70-talet. Det var sent redan då.
          </note>
          <note>
            Kopplingen mellan kärnvapen och kärnkraft är något som i början
            av den här debatten ifrågasattes av många. I dag är det ingen
            som ifrågasätter detta samband. Det är t.o.m. så att östreaktorerna
            bygger på principen om att blanda ihop kärnvapen och kärnkraft
            så mycket som möjligt.
          </note>
          <note>
            Jag tycker alltså att det är viktigt att säga inledningsvis att
            mycket av det som har hänt sedan vi hade den mest intensiva kärnkraftsdebatten,
            i övergången mellan 70-tal och 80-tal, har bekräftat en del av
            våra farhågor, inte tvärtom. Man måste vara litet döv för att
            inte ha förstått den oro som kärnkraften sprider omkring sig i
            olika delar av vår värld.
          </note>
          <note>
            Kärnkraften tolererar egentligen inte slappa system. Ändå vet
            vi att det är människor som skall hantera systemen och att människor
            är felbara.
          </note>
          <note>
            Människor som sätts under stress och press riskerar att fela
            än mer. Det är detta som är själva utgångspunkten, som jag försökte
            summera i det uttalande jag gjorde inledningsvis på hela regeringens
            vägnar, att kärnkraften är en unik energikälla.
          </note>
          <note>
            Det är viktigt att vi har detta klart för oss när vi talar om
            hur vi kan hantera en situation där människor känslomässigt kräver
            att denna energikälla skall tas ur drift. Det är mycket lätt att
            hamna i den situationen.
          </note>
          <note>
            När Kjell-Olof Feldt tog upp debatten om detta för några år sedan,
            hade han onekligen en poäng. Han underströk med eftertryck: Kan
            man ha en energikälla som har den egenskapen att vi kan förlora
            den över natten, på grund av händelser någon annanstans eller
            på grund av händelser i vårt eget land? Jag tycker att den frågan
            är långt ifrån retorisk och inte besvarad.
          </note>
          <note>
            Låt mig så anknyta till den aktuella debatten. Den handlar alltså
            om att vi har myndigheter som enligt gällande lagstiftning har
            sina skyldigheter och sitt ansvar. Det ansvaret har de tagit i
            den situation som uppstått.
          </note>
          <note>
            Jag har inte tillgång till all information i det här läget. Därför
            är det viktigt att summera någonstans under den pågående utvecklingen
            och få en djupare information. Det skall vara en kritisk granskning,
            för det är bara en kritisk granskning som vi har behov av. Allmänna
            hummanden kan vi ägna oss åt vid något annat tillfälle, för det
            här är allvar.
          </note>
          <note>
            Mot den här bakgrunden tycker jag att det är bra att
          </note>
          <note>
            Rolf L Nilson har talat om en haverikommission.
          </note>
          <note>
            Egentligen kan man säga att haverikommissionsordföranden redan
            är i tjänst.
          </note>
          <note>
            Göran Steen skall ju titta på händelseutvecklingen inom SKI.
            Det är viktigt att det jobbet sköts.
          </note>
          <note>
            Därefter, när vi har alla papper på bordet, får vi ta ställning.
            Alla rapporter jag har fått är i stort sett preliminära. Man är
            inte färdig med bedömningen av hela skeendet eller, som jag uttryckte
            det i mitt inledande anförande, med vilka slutsatser man skall
            dra för framtiden om de stoppade reaktorerna.
          </note>
          <note>
            Det handlar alltså om att försöka förändra konstruktionen, temporärt
            till att börja med och därefter mera långsiktigt. Företagen räknar
            med att få fortsätta, och det gäller att visa att de kan klara
            den uppgiften. Jag har ingen anledning att föregripa SKI:s ställningstagande,
            och jag tycker att det här är viktigt.
          </note>
          <note>
            Jag diskuterar gärna energipolitiken som helhet, och min uppfattning
            är på den punkten att vi håller på att få en inriktning på den
            som innebär att vi belastar mer och mer de energikällor som skall
            ut ur systemet och stimulerar mer och mer de energikällor som
            skall in i systemet. Det är förutsättningen för att skapa den
            marknadssituation som gör att kärnkraften kan avvecklas.
          </note>
          <note type="speaker">
            Anf. 89 ROLF L NILSON (v):
          </note>
          <note>
            Herr talman! Jag tänkte inleda med att säga några ord om det
            speciella med de två
          </note>
          <note>
            Barsebäcksreaktorerna. Jag vet att miljöministern har uttryckt
            synpunkter på både deras placering och de problem som är förknippade
            med den placering som Barsebäcksverken har, bl.a. i en intervju
            i den danska tidningen Det Fri Aktuelt förra lördagen.
          </note>
          <note>
            Jag avslutade mitt förra anförande med att säga att jag har svårt
            att se några egentliga skäl till att köra i gång alla de reaktorer
            som i dag är avställda. Den goda tillgången på elenergi tycker
            jag gör det motiverat att låta om inte alla så åtminstone ett
            par av reaktorerna förbli avställda. Det kan rimligen inte vara
            i konflikt med kärntekniklagen, som anför säkerhetsbrister som
            egentligen enda lagliga grund för att stänga kärnkraftverk.
          </note>
          <note>
            Jag tycker att det skulle vara bra om den 17
          </note>
          <note>
            september fick bli startdatum för kärnkraftsavvecklingen. Jag
            vet att det skulle göra stora delar av den danska befolkningen,
            framför allt på Själland, mycket lugnare och mycket gladare. Jag
            tycker att man skall ta deras oro för den svenska kärnkraften
            på allvar.
          </note>
          <note>
            Om det nu inte skulle bli så, utan
          </note>
          <note>
            Barsebäcksreaktorerna skulle köras i gång igen, tycker jag att
            det är naturligt av regeringen att överväga på vilket sätt man
            skall kunna engagera köpenhamnarna och den övriga befolkningen
            på
          </note>
          <note>
            Själland i det lokala eller regionala säkerhetsarbetet kring
            Barsebäck.
          </note>
          <note>
            Jag tycker inte att det är rimligt att hänvisa till att det här
            är en svensk angelägenhet. Det är det givetvis formellt sett,
            men vi har ju börjat inse att gränsöverskridande miljöproblem,
            gränsöverskridande föroreningar, skall hanteras genom internationella
            åtgärder, genom ett samarbete över gränserna. Jag tycker att det
            skulle vara en bra markering att vi anser det även på kärnkraftens
            och kärnkraftssäkerhetens område.
          </note>
          <note>
            En viktig del av den här debatten måste handla om energiförsörjningen,
            och här tar Göran Persson upp elöverskottet. Jag har nämnt min
            syn på elöverskottet och undrar hur miljöministern ser på det
            som Nutek säger i sin energirapport 1992, att alternativen, i
            första hand biobränsle och vindkraft, bara ger ett marginellt
            bidrag till vår energiförsörjning och att det i Nuteks prognoser
            när det gäller effektivisering egentligen inte finns något spår
            eller något genomslag. Jag tycker att det visar en dålig beredskap
            för att ställa om vårt energisystem och för att fasa ut kärnkraften.
          </note>
          <note>
            Sedan är det ett allmänt problem, som jag har påpekat många gånger
            i tidigare debatter, att energiöverkommelsen inte är trovärdig.
            När den träffades, ifrågasattes den av de stora aktörerna på energiområdet.
            Man sade att det finns ingen egentlig motivation eller drivkraft
            för att satsa på nya anläggningar som är biobränsledrivna eller
            vinddrivna, därför att vi har ett elöverskott och klarar oss med
            den produktionskapacitet vi har.
          </note>
          <note>
            Det finns inget startdatum för avvecklingen.
          </note>
          <note>
            Därmed finns det hela tiden en möjlighet att underblåsa misstro
            i fråga om kärnkraftens avveckling. Den blir nog inte av, anses
            det på sina håll, och håller vi bara ut och driver våra kärnkraftverk
            fram till 2010, kanske vi får driva dem till 2020, 2030 eller
            2040. Edin på Kraftsam har uttryckt det så att det finns ingen
            laglig grund att stänga så länge det inte finns någon lag som
            säger att kärnkraften skall avvecklas. Om säkerheten är tillfredsställande,
            finns det heller ingen anledning att vidta några åtgärder för
            att starta en avveckling.
          </note>
          <note>
            Då är vi inne på den fråga som Annika Åhnberg tog upp, nämligen
            nödvändigheten av en lag om kärnkraftens avveckling. Jag tror
            att det är enda sättet att komma i gång på allvar, och jag hoppas
            kunna få stöd från regeringen genom ett förslag om en sådan lag.
          </note>
          <note>
            Sedan blir jag oroad när Gudrun Norberg gör precis det som jag
            varnade för i tidigare inlägg, nämligen ger de ekonomiska argumenten
            en överordnad ställning. Jag tycker att incidenten vid Barsebäck
            borde få även kärnkraftsanhängare att tänka om och prioritera
            ner de ekonomiska argumenten, inse den konflikt och den risk som
            finns att man tummar på säkerheten i en lågkonjunktur och när
            stora värden står på spel.
          </note>
          <note>
            Slutligen: Gudrun Norberg går över Östersjön till
          </note>
          <note>
            Östeuropa. Jag vill påpeka att det finns stora tekniska likheter
            mellan de nu stoppade svenska reaktorerna och Greifswaldsreaktorerna
            i Östra
          </note>
          <note>
            Tyskland.
          </note>
          <note type="speaker">
            Anf. 90 GÖRAN PERSSON (s):
          </note>
          <note>
            Herr talman! Olof Johansson citerade Kjell-Olof
          </note>
          <note>
            Feldt. Den problembeskrivning som Feldt har gjort är naturligtvis
            en av orsakerna till att vi har den energiöverkommelse som Feldt
            var en av de drivande krafterna bakom.
          </note>
          <note>
            Å andra sidan skall den oro som överenskommelsen baserar sig
            på sättas in i hela sitt samhällssammanhang. Då skall utfasningen
            av kärnkraften ske på ett sådant sätt att vi klarar välfärdssamhället,
            klarar sysselsättningen och klarar miljökraven. Det är en gigantisk
            uppgift, kanske en av de svåraste vi har haft att hantera i modern
            tid här i landet.
          </note>
          <note>
            Jag ställde några frågor till Olof Johansson mot bakgrund av
            just den uppgiften. Han var i slutet av sitt andra anförande inne
            på ett resonemang som kunde tydas som en början till ett svar.
            Jag skulle sätta värde på om han ville fullfölja det resonemanget
            i sin sista replik här.
          </note>
          <note>
            Vad händer med alternativen, Olof Johansson? Det har varit och
            är en svår uppgift att ta fram alternativ som är konkurrenskraftiga
            och som får en marknad. Hur bedömer Olof Johansson utvecklingen
            just nu? Och hur ser Olof Johansson på exempelvis jordbruksdepartementets
            ansträngningar på biobränslesidan? Det är på något sätt en centerpartistisk
            angelägenhet inom regeringen. Enkelt uttryckt: Hur går det för
            er?
          </note>
          <note>
            Det andra som jag frågade om och som också är kopplat till överenskommelsen
            är det som nu valsar runt i debatten, nämligen att vi nu har så
            pass mycket el att vi kan ställa av en av dessa reaktorer eller
            möjligen två. Det är en uppfattning som är ganska populär i dessa
            dagar. Det vore bra om miljöministern kunde klara ut hur han ser
            på den diskussionen. Jag tycker för min del att detta strider
            mot uppgörelsen, och det skulle förvåna mig om den uppfattning
            som framförts i debatten även är regeringens. Det finns emellertid
            folk i Olof
          </note>
          <note>
            Johanssons närhet som ger uttryck för denna uppfattning, och
            därför vore det bra att få veta var
          </note>
          <note>
            Olof Johansson står i den frågan. Det skulle skapa klarhet.
          </note>
          <note>
            Jag begärde ett svar på dessa båda enkla resonemang, och jag
            skulle vara tacksam om jag fick ett svar.
          </note>
          <note>
            Herr talman! Jag vill avslutningsvis återigen understryka att
            jag tycker att det är bra att Olof
          </note>
          <note>
            Johansson så kraftfullt och entydigt sluter upp kring inspektionens
            självklara roll och självständiga ställning, som är nödvändig
            om vi i detta land i fortsättningen skall kunna bedriva elproduktion
            med hjälp av kärnkraft.
          </note>
          <note type="speaker">
            Anf 91 CHRISTER WINDÉN (nyd):
          </note>
          <note>
            Herr talman! Jag skulle först vilja bemöta Annika
          </note>
          <note>
            Åhnbergs påstående om kapitalförstöring. Jag hävdar att man i
            alla stora projekt inom industrin har en utvecklingsfas som kostar
            pengar. När man kört i gång ett projekt har man i början en fas
            med dålig lönsamhet. Den största lönsamheten får man när projektet
            har mognat. Vi är nu inne i den fas där projektet har mognat,
            och det är nu vi skördar frukterna av de stora investeringar som
            gjordes tidigare.
          </note>
          <note>
            Jag skulle i det här sammanhanget också vilja säga att kärnkraften
            i Sverige har bidragit till mycket annat. Det är en spetsteknologi
            som sugit upp och förädlat idéer från en kader mycket duktiga
            tekniker, som på detta område lyckats placera
          </note>
          <note>
            Sveriges namn på världskartan. Sådana saker får alltid spinn-off-effekter,
            dvs. synergiska effekter på andra områden. Detta faktum bör inte
            nonchaleras.
          </note>
          <note>
            Gudrun Norberg nämnde att hotet i mycket stor utsträckning kommer
            från andra länder. Jag delar helt den uppfattningen.
          </note>
          <note>
            Vi hade den 2 april här i kammaren en debatt som miljöministern
            deltog i. Vid det tillfället hävdade jag att de stora problemen
            att snabbt komma i gång med arbetet borta i Ignalina är att klara
            ut var ansvaret ligger och att få tillgång till dokumentationen.
            Miljöministern gjorde en mycket lång och imponerande uppräkning
            av aktiviteter som då var aktuella. Det var precis en sådan redogörelse
            som jag ville ha. Men när jag alldeles nyligen talade med ABB
            blev jag informerad om att ABB Atom i Ignalina har gjort mätningar
            av rörskarvar och annat för att få en grund för att kunna lokalisera
            fel. Man säger emellertid att det på grund av brist på dokumentation
            är svårt att få någonting gjort i
          </note>
          <note>
            Ignalina. Däremot anser man på ABB i likhet med miljöministern
            att man har tillgång till kompetent personal.
          </note>
          <note>
            Mot denna bakgrund undrar jag om miljöministern anser att arbetet
            i Ignalina fortskrider i den takt och med den effektivitet som
            han talade om i debatten den 2 april.
          </note>
          <note>
            Anf. 92 ANNIKA ÅHNBERG (-):
          </note>
          <note>
            Herr talman! Miljöministern sade ungefär så här:
          </note>
          <note>
            Nu är det allvar, nu är det inte tid för några allmänna hummanden.
            Dess värre tyckte jag att det ändå var en hel del allmänna hummanden
            som vi fick ta del av. Åtminstone kunde jag inte uppfatta några
            entydiga svar på de fyra frågor som jag ställde. Jag tycker därför
            att jag har anledning att upprepa åtminstone två av dessa frågor,
            och jag hoppas att jag då får ett bättre svar.
          </note>
          <note>
            Om det nu är så att riksdagen i beslut efter beslut har bekräftat
            avsikten att avveckla kärnkraften men de viktigaste aktörerna
            -- kraftföretagen, som i praktiken skall genomföra avvecklingen
            -- ändå inte tar detta beslut på allvar, finns det anledning för
            riksdagen att genom lagstiftning markera allvaret i beslutet.
            Ge mig ett enda skäl för att regeringen, om man menar allvar med
            beslutet att avveckla kärnkraften, inte lägger fram en proposition
            med förslag till lag som innebär att kärnkraften skall vara avvecklad
            år 2010!
          </note>
          <note>
            Jag ställde också frågan om miljöministern tyckte att det var
            rimligt att de här fem reaktorerna återstartades innan den offentliga
            hearingen hade hållits och man haft tid att fundera över vad som
            där kommer fram. Inte heller på den frågan fick jag något svar.
          </note>
          <note>
            Miljöministern sade också att vi nu befinner oss i en fas när
            vi skall stimulera alternativen. Bidrar förslaget i krispropositionen
            om höjning av beskattningen av kraftvärmeproduktion till att göra
            det lättare att avveckla kärnkraften eller försvårar det kärnkraftsavvecklingen?
          </note>
          <note>
            Till sist vill jag bara säga till Christer Windén att man visserligen
            kan redogöra för generella principer för hur kapitalinvesteringar
            ser ut över en tidsperiod i avseende på kostnader och lönsamhet,
            men när det gäller kärnkraften finns det vissa irrationella faktorer
            som helt kan kullkasta de generella principerna och de teoretiska
            kurvorna.
          </note>
          <note>
            Om det inträffar en kärnkraftsolycka, blir effekterna så förödande
            inte bara för materiellt kapital utan även för livsbetingelserna
            för de människor som lever nu och för dem som skall komma efter
            oss liksom för andra levande varelser, att det helt enkelt inte
            är värt priset. De bedömningarna måste vi också göra, även om
            de inte passar in i Christer Windéns teoretiska kurvor.
          </note>
          <note type="speaker">
            Anf. 93 BERTIL DANIELSSON (m):
          </note>
          <note>
            Herr talman! Det är främst Rolf L Nilsons och
          </note>
          <note>
            Annika Åhnbergs krav på att vi inte skall återstarta något eller
            några av de nu avställda verken som föranledde mig att åter ta
            till orda. Det finns två grunder för beslut om stopp för kärnkraftsreaktorer
            i Sverige. Den ena är om säkerheten inte uppfylls enligt uppställda
            normer.
          </note>
          <note>
            Regeringen har överlämnat till SKI att fatta beslut.
          </note>
          <note>
            Det är en delegation till en statlig myndighet. Den andra grunden
            är energipolitisk. Nu görs en sammanblandning av dessa båda grunder.
            Jag tycker att man bör klarlägga det.
          </note>
          <note>
            Om den myndighet som regeringen har utsett anser att säkerheten
            inte är uppfylld blir det ingen återstart. Utan att frånta SKI
            dess bemyndigande har regeringen svårt att förhindra en återstart,
            om
          </note>
          <note>
            SKI bedömer att det är möjligt. Det har i debatten förekommit
            krav på -- det har även nämnts här i dag -- att återstart inte
            får ske före den 4 december.
          </note>
          <note>
            Det skulle i så fall bli ministerstyre.
          </note>
          <note>
            Om det finns energipolitiska beslut är det en särskild fråga
            i sig. Det sägs att vi har god tillgång till el, rent av ett elöverskott.
            Man måste då komma ihåg att efterfrågan är mycket liten i den
            lågkonjunktur vi nu genomlider. Vi har haft milda vintrar. Nederbörden
            har varit riklig, vilket innebär att vattenmagasinen är väl fyllda.
            Att i det läget ta det som intäkt för att samma förhållanden skall
            råda under lång tid framöver är kanske litet vågat.
          </note>
          <note>
            Vi vet att nivån i vattenmagasinen sänks relativt snabbt och
            att Sverige måste förlita sig på en viss import av el. Huruvida
            vi av andra skäl kan gå in för att tidigarelägga kärnkraftsavvecklingen
            tycker jag inte är relevant i den här debatten.
          </note>
          <note>
            Dessutom kan man konstatera att den trepartiuppgörelse som nu
            ligger till grund för riksdagens ställningstagande har undvikit
            att fastlägga år 2010 som en definitiv sluttidpunkt.
          </note>
          <note>
            Tredje vice talmannen anmälde att Christer Windén anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            Anf. 94 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! I debatten har det nu tagits upp att det kan föreligga
            osäkerhet kring den energipolitiska överenskommelsen och kontentan
            av den. Detta sades inte minst i det senaste inlägget. Om de berörda
            aktörerna tvivlar på att år 2010 är ett definitivt sista år för
            kärnkraftsdrift finns det all anledning för riksdagen att agera
            också på denna punkt. Man kan pröva olika medel. Lagstiftning
            är ett sätt. Det kan också finnas andra styrmedel att ta till.
            Från Kristdemokraternas sida är vi beredda att medverka i en sådan
            process om det skulle visa sig vara nödvändigt.
          </note>
          <note type="speaker">
            Anf. 95 TREDJE VICE TALMANNEN:
          </note>
          <note>
            Jag vill meddela Gudrun Norberg att hon har rätt till ytterligare
            ett inlägg, eftersom de vanliga replikreglerna inte gäller för
            debatter av detta slag.
          </note>
          <note type="speaker">
            Anf. 96 GUDRUN NORBERG (fp):
          </note>
          <note>
            Herr talman! Rolf L Nilson svarade inte på min fråga om han har
            förtroende för SKI. Det verkar vara den hearing som skall äga
            rum den 4 december som är mera avgörande för om reaktorerna skall
            få återstartas. Jag anser att det är säkerheten som är avgörande
            för när reaktorerna får återstartas. Det har inte med hearingen
            att göra. Om man har förtroende för att SKI kan göra en sådan
            bedömning, tycker jag att vi skall lita helt på den.
          </note>
          <note>
            Det verkar på Rolf L Nilsons inlägg som att han inte känner något
            sådant förtroende. Jag vill då veta vad han har för alternativ.
          </note>
          <note type="speaker">
            Anf. 97 ROLF L NILSON (v):
          </note>
          <note>
            Herr talman! Jag kan svara direkt på Gudrun
          </note>
          <note>
            Norbergs fråga. Jag tror inte att jag i mitt anförande sade att
            återstarten skulle vänta till efter utfrågningen i december. Jag
            tycker att det är bra att den utfrågningen kommer till stånd.
            Jag tycker dock att man skall hålla på de regler som gäller. SKI
          </note>
          <note>
            skall bedöma säkerheten och om kärnkraftverken skall återstartas.
          </note>
          <note>
            Det är litet svårt att bara svara ja eller nej utan kommentarer
            på frågan om man har förtroende för en myndighet. Jag kan svara:
            Ja, i stora drag. När myndigheten väl handlade, så handlade den
            konsekvent. Jag ställer mig dock litet frågande till varför den
            agerade så sent. Olof Johansson har sagt att man skall studera
            vad som har hänt, inte bara på Barsebäck utan också inom SKI,
            i hela den här processen. Det tycker jag är mycket bra.
          </note>
          <note>
            Till Olof Johansson och Göran Persson vill jag säga något om
            trovärdigheten i energiuppgörelsen. Jag tror att ni båda två är
            medvetna om att energiuppgörelsen har ifrågasatts, framför allt
            av elproducenterna. Det är kanske ganska naturligt att uppgörelsen
            ifrågasätts av politiska motståndare, men när de som skall agera
            efter överenskommelsen inte riktigt tror på den måste det vara
            ett stort problem för de parter som har träffat överenskommelsen.
            Jag skulle gärna vilja få någon form av markering om vad ni avser
            att göra för att understryka att det är allvar -- att kärnkraften
            skall fasas ut och att förnyelsebara energikällor skall fasas
            in samt att år 2010 kvarstår som senaste stopptidpunkt enligt
            folkomröstningsresultatet.
          </note>
          <note>
            Anf. 98 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Med de vida möjligheter som debattreglerna ger,
            som talmannen underströk, skall jag försöka svara på en del av
            de kvarstående frågorna.
          </note>
          <note>
            Först vill jag reda ut frågan om energiöverenskommelsen. Det
            är viktigt att alla är medvetna om att i samband med riksdagsbeslutet
            med anledning av energiöverenskommelsen åberopades 1988 års energipolitiska
            beslut, där det framgick att 2010 ligger kvar som senaste avvecklingstidpunkt.
          </note>
          <note>
            Det är en gammal debatt, och jag behöver inte fördjupa mig ytterligare
            i den.
          </note>
          <note>
            Jag tycker det är bra att Rolf L Nilson så tydligt har uppfattat
            de olika ansvarsområden som regeringen har å den ena sidan och
            Statens kärnkraftsinspektion har å den andra. Det är inte förenligt
            med kärntekniklagens 18 §, som man har åberopat för avstängning
            av reaktorerna, att regeringen går in och tar över ett sådant
            beslut.
          </note>
          <note>
            När det gäller energiöverenskommelsens trovärdighet vill jag
            säga att tillkomsten av energiöverenskommelsen var för mig och
            Centern viktig. Just vid den tidpunkten ifrågasattes att vi över
            huvud taget behövde en energipolitik. En del talade om att marknaden
            skulle komma att klara saken.
          </note>
          <note>
            I dag inser alla det absurda i att å enda sidan producera många
            kilowattimmar i kärnkraftverk värda miljarder och samtidigt låta
            marknaden bestämma över hur länge det skulle pågå. Alla förstår
            att det behövs en politisk balans till detta --
          </note>
          <note>
            ur säkerhetssynpunkt, naturligtvis, och för att påverka energisystemets
            utveckling framöver.
          </note>
          <note>
            Detta är också ett memento för dem som hela tiden nedvärderar
            alternativen. På en energimarknad som är överfull -- precis den
            situation vi har i dag i
          </note>
          <note>
            Sverige -- har alltid alternativen svårt att ta sig in utan hjälp.
            Kärnkraften fick hjälp på 1960-talet och i början av 1970-talet.
            De förnybara energikällorna behöver naturligtvis hjälp i dag.
            Det är därför regeringen under det senaste året har med olika
            skattebeslut belastat med cirka 10 miljarder kronor den energiproduktion
            som skall ut, det gäller mest fossilbränsleområdet. Samtidigt
            har vi stimulerat den som skall in via de uppföljningsbeslut som
            följer av energiöverenskommelsen, bl.a.
          </note>
          <note>
            bioenergin.
          </note>
          <note>
            Ett sådant beslut fattades i våras. Dessutom har jag i samband
            med energiskatteuppgörelsen förhandlat fram en årlig summa på
            500 miljoner som bl.a. skall användas för att stärka konkurrenskraften
            hos den energi som producerats av förnybara energikällor när man
            måste stimulera utöver att den är skattebefriad. Vi har ju av
            konkurrensskäl tvingats sänka skatten på olja och kol för industrin.
          </note>
          <note>
            Detta är en kort sammanfattning av situationen.
          </note>
          <note>
            Strategin att hela tiden gynna den energi som skall in och belasta
            den som skall ut kommer naturligtvis att fortsätta. Därmed vill
            jag också svara på Annika
          </note>
          <note>
            Åhnbergs fråga om kraftvärmen. Detta är bara ett led i en strategi
            som leder fram till att man måste belasta elen hårdare framöver,
            dvs. även den el som baseras på kärnkraft och fossila bränslen.
            Detta är en absolut nödvändighet.
          </note>
          <note>
            Vi har inte kommit dit än, bl.a. på grund av den internationella
            samordningen, dvs. den diskussion som pågår inom EG. Men det återfinns
            i den förra regeringsförklaringen och i den här. Det är nästa
            steg.
          </note>
          <note>
            Därför skall inte kraftvärmeförslaget ses isolerat och som ett
            tillfälligt beslut. Riksdagen skall se det som ett led i en långsiktig
            strategi för att främja bioenergin. Det skall inte vara så att
            man får en signal på investeringssidan för bioenergi -- alltså
            stimulans i kraftvärme -- och samtidigt en annan signal när man
            lättar på skatten för fossila bränslen i gammal kraftvärme. Det
            är för att undvika kolliderande målsättningar som vi har föreslagit
            detta.
          </note>
          <note>
            Frågan om kärnkraften är känd och känslig. Det finns många känslor
            i den. Jag är tacksam för att vi i dag har kunnat föra den i en
            lugn ton. Det tror jag är bra. Jag tror att det är nödvändigt
            att man talar om saker på rätt sätt. Vi måste tala om att kärnkraften
            är farlig, och att den är en unik energikälla. Det får inte hända
            några olyckor, inte heller i vår omvärld.
          </note>
          <note>
            Problemet med det sista är att vi inte har full kontroll över
            situationen österut. Vi har i dag betydande problem att reda ut.
            Det gäller speciellt skadeståndskrav som kunde uppkomma när vi
            går in i deras reaktorer och reparerar. Jag tror att detta mer
            än något annat är problemet i dag. Jag kan återkomma till detta
            i något annat sammanhang --
          </note>
          <note>
            jag har för litet tid för närvarande för att utveckla den frågan.
          </note>
          <note>
            Därmed har jag svarat på några av de frågor som har ställts.
            Mot bakgrund av det svar jag gett Rolf
          </note>
          <note>
            L Nilson har jag också svarat på Annika Åhnbergs fråga om varför
            beslutet kan komma att tas av SKI, även före en offentlig hearing.
          </note>
          <note>
            Men det är viktigt att vi har en hearing, och det är viktigt
            att också våra danska grannar och andra som är intresserade är
            beredda att delta i den. De är som sagt inbjudna.
          </note>
          <note>
            Jag tror inte denna debatt är den sista vi kommer att ha i detta
            ärende. Det är viktigt att uppfatta det som varit hittills som
            preliminära rapporter och slutsatser. De slutliga beskeden kommer
            senare. En del av dem kommer i samband med den offentliga hearing
            som vi har ordnat med.
          </note>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:31 Ändrad sjukersättning m.m.
          </note>
          <note>
            1992/93:95 Lag om paketresor
          </note>
          <note>
            1992/93:131 Vissa företagsskattefrågor, m.m.
          </note>
          <note>
            Skrivelse
          </note>
          <note>
            1992/93:15 Redogörelse för behandlingen av riksdagens skrivelser
            till regeringen
          </note>
          <note>
            1992/93:138 Meddelande om kommande förslag till lagstiftning
            om beskattning av inkomst från handelsbolag i samband med att
            andelen överlåtits
          </note>
          <note>
            Förslag
          </note>
          <note>
            1992/93:RR2 Riksdagens revisorers förslag angående invandrarpolitikens
            inriktning och resultat
          </note>
          <note>
            Redogörelserna
          </note>
          <note>
            1992/93:NR1 Nordiska rådets svenska delegations berättelse angående
            verksamheten efter rådets 39:e session t.o.m. den 40:e sessionen
          </note>
          <note>
            1992/93:JO1 Justitieombudsmännens ämbetsberättelse
          </note>
          <note>
            Motionerna
          </note>
          <note>
            med anledning av prop. 1992/93:46 Ett nationellt smittskyddsinstitut
            m.m.
          </note>
          <note>
            1992/93:So5 av Karin Pilsäter och Carl B Hamilton
          </note>
          <note>
            (fp)
          </note>
          <note>
            1992/93:So6 av Sören Lekberg m.fl. (s)
          </note>
          <note>
            1992/93:So7 av Mats Lindberg (s)
          </note>
          <note>
            med anledning av prop. 1992/93:77 Väpnad styrka för tjänstgöring
            utomlands
          </note>
          <note>
            1992/93:Fö1 av Robert Jousma (nyd)
          </note>
          <note>
            1992/93:Fö2 av Birgitta Hambraeus (c)
          </note>
          <note>
            med anledning av prop. 1992/93:108
          </note>
          <note>
            Skattelättnader vid utskiftning av aktier i riskkapitalbolag,
            m.m.
          </note>
          <note>
            1992/93:Sk3 av Lars Hedfors m.fl. (s)
          </note>
          <note>
            med anledning av skr. 1992/93:13 Redogörelse med anledning av
            FN:s konferens om miljö och utveckling år 1992 -- UNCED
          </note>
          <note>
            1992/93:Jo1 av Lennart Fremling (fp)
          </note>
          <note>
            1992/93:Jo2 av Lars Werner m.fl. (v)
          </note>
          <note>
            1992/93:Jo3 av Margareta Winberg m.fl. (s)
          </note>
          <note>
            1992/93:Jo4 av Kenneth Lantz och Lars Svensk
          </note>
          <note>
            (kds)
          </note>
          <note>
            1992/93:Jo5 av Annika Åhnberg (-)
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 11 november
          </note>
          <note type="speaker">
            1992/93:175 av Åke Carnerö (kds) till justitieministern om sexualbrott
            som skett utomlands:
          </note>
          <note>
            I samband med biståndsminister Alf Svenssons besök i Sydostasien
            i höst lyftes de s.k.
          </note>
          <note>
            ''sexresorna'' till Asien fram i massmedia. Enligt uppgifter
            utnyttjar turister från Sverige och andra europeiska länder barn
            för att tillfredsställa sina lustar. Att utnyttja barn sexuellt
            är ett brott, både i
          </note>
          <note>
            Sverige och i asiatiska länder.
          </note>
          <note>
            Under senare år har allt fler svenskar fått upp ögonen för vad
            som pågår. Vårt land bör enligt min mening agera för att förhindra
            denna avskyvärda hantering.
          </note>
          <note>
            Vad avser justitieministern att vidtaga för åtgärder för att
            förhindra att barn i Asien utsätts för grova sexuella övergrepp
            av turistande svenska medborgare?
          </note>
          <note type="speaker">
            1992/93:176 av Åke Carnerö (kds) till kommunikationsministern
            om godstransporterna på bohusbanan:
          </note>
          <note>
            Bohusbanan, järnvägen mellan Göteborg och
          </note>
          <note>
            Strömstad i Bohuslän, är en viktig och miljövänlig transportväg.
            För mer än halva bohusbanan dvs.
          </note>
          <note>
            delen norr om Uddevalla, utförs numera endast begränsat underhållsarbete
            enligt uppgiften.
          </note>
          <note>
            Vad gäller Strömstads banområde kan för närvarande 34 godsvagnar
            medföras och växlas för av- och pålastning. Förslag finns nu att
            anlägga en bussterminal på det område som har järnvägsräls.
          </note>
          <note>
            Följden skulle bli att godståg på högst 10--15 vagnar kan rulla
            in på bangården i framtiden, vilket i sin tur kommer att minska
            förutsättningarna att behålla godståg på bohusbanans norra del.
            Ur bl.a.
          </note>
          <note>
            beredskapsskäl är Strömstad en viktig hamn.
          </note>
          <note>
            Min fråga till statsrådet är: Vad avser kommunikationsministern
            att vidtaga för åtgärder för att bibehålla möjligheten för effektiva
            godstransporter på hela Bohusbanan?
          </note>
          <note>
            den 12 november
          </note>
          <note type="speaker">
            1992/93:177 av Charlotte Cederschiöld (m) till statsrådet Reidunn
            Laurén om vårdnad och umgänge med barn:
          </note>
          <note>
            En nioårig flicka, vars far varit misstänkt för incest, har fått
            så svåra psykiska besvär att hon tagits in på sjukhus. Skälet
            är flickans chock över faderns umgängesrätt. Ingen vet om incest
            har begåtts och statsrådet kan inte gå in på enskilda fall. Men
            statsrådet kan diskutera de principer som lagen om vårdnad och
            umgänge bygger på.
          </note>
          <note>
            En vuxen kvinna som blivit våldtagen kan oftast lita på att hon
            i fortsättningen slipper umgås ensam med gärningsmannen. Detsamma
            gäller inte för ett barn i de fall där våldtäkten inte kan beläggas.
          </note>
          <note>
            När lagen om Vårdnad och Umgänge togs i riksdagen utgick lagutskottet
            från att det skulle ske en uppföljning av hur lagen fungerade.
            Förvägran och försvårande av umgängesrätten kan ha en utformning
            som får icke avsedda konsekvenser.
          </note>
          <note>
            Vilka åtgärder är statsrådet beredd att vidta för att ge möjlighet
            till en bättre helhetssyn i dessa frågor?
          </note>
          <note type="speaker">
            1992/93:178 av Pehr Löfgreen (m) till jordbruksministern om skördeskadeskyddet:
          </note>
          <note>
            1992 års katastrofala skördeskador i stora delar av södra Sverige
            har medfört att pressen på mindre och medelstora jordbruksföretag
            är av en sådan omfattning att regeringen inte kan komma ifrån
            sitt ansvar i enlighet med riksdagsbeslutet (JoU
          </note>
          <note>
            1987/88:16). En enskild jordbrukare kan förlora upp till 90 %
            av nettointäkten utan att vara berättigad till ersättning från
            skördeskadefonden med nu gällande regler.
          </note>
          <note>
            Drabbade jordbrukare har inte ekonomiska förutsättningar att
            köpa stödfoder. Detta leder till slakt av djur som inte är färdiga,
            vilket i sin tur leder till ytterligare inkomstbortfall. Höstens
            skyhöga räntor har därtill inneburit att många jordbruksföretag
            drabbas av stora förluster.
          </note>
          <note>
            Vad avser jordbruksministern att göra för att jordbruksföretag
            inte skall slås ut inom de drabbade områdena?
          </note>
          <note>
            1992/93:179 av Pär Granstedt (c) till statsrådet Ulf
          </note>
          <note>
            Dinkelspiel om regeringens kontakter med
          </note>
          <note>
            Tyskland om Danmarks krav rörande
          </note>
          <note>
            Maastrichtavtalet:
          </note>
          <note>
            I en artikel i The Economist den 7 november anges att de finska,
            norska och svenska regeringarna informellt bett Tyskland stå fast
            emot Danmarks krav i förhållande till Maastrichtavtalet. Motivet
            skulle vara att danska särlösningar skulle försvåra våra medlemskapsförhandlingar.
          </note>
          <note>
            Finns det någon grund för uppgifter i The
          </note>
          <note>
            Economist?
          </note>
          <note type="speaker">
            1992/93:180 av Elvy Söderström (s) till arbetsmarknadsministern
            om svensk arbetsmarknad om armén köper bandfordon från utlandet:
          </note>
          <note>
            Armén har sedan en tid provat ett pansrat bandfordon av sovjetisk
            modell -- MTLB. Chefen för armén har nu enligt pressuppgifter,
            begärt att från Tyskland få inköpa 100 sådana fordon.
          </note>
          <note>
            Ärendet ligger nu hos regeringen för avgörande.
          </note>
          <note>
            Med tanke på den mycket besvärliga situation som rådet på arbetsmarknaden
            i Örnsköldsvik och
          </note>
          <note>
            Västernorrland skapar detta oro över vilka effekter detta kommer
            att få för Hägglunds Vehicle i
          </note>
          <note>
            Örnsköldsvik. Under de senaste åren har arbetsstyrkan på Hägglunds
            &amp; Söner, i
          </note>
          <note>
            Örnsköldsvik, minskat från 2 900 till 1 600. Nu har ytterligare
            200 varslats om uppsägning.
          </note>
          <note>
            Den tyska bandvagnen baseras på ett 50-
          </note>
          <note>
            talskoncept och har därför, enligt uppgift, brister i förhållande
            till arméns normala krav. Om
          </note>
          <note>
            Hägglunds inte får en inhemsk referens för Bv
          </note>
          <note>
            206 S ''Skalman'' i Sverige kommer detta att få konsekvenser
            för vad gäller ''Skalman'' inte bara i
          </note>
          <note>
            Sverige, utan även utomlands.
          </note>
          <note>
            Min fråga till arbetsmarknadsministern är därför:
          </note>
          <note>
            Kommer arbetsmarknadsministern att verka för att en arbetsmarknadspolitisk
            analys sker?
          </note>
          <note>
            1992/93:181 av Hans Karlsson (s) till statsrådet Bo
          </note>
          <note>
            Könberg om en husläkarlag:
          </note>
          <note>
            Under de senaste veckorna har jag nåtts av uppgifter att landstinget
            i Stockholm är i färd med att riva ner primärvården. Personal
            och patienter har ringt och skrivit, och jag har också träffat
            representanter för personalen. Alla uttrycker en mycket stor oro
            för framtiden, för sjukvården, för det förebyggande och för rättvisan.
            Det som nu uppenbarligen händer i Stockholm reser en mängd frågetecken,
            dels varför man river ner en i stora stycken fungerande verksamhet,
            dels varför man inte inväntar riksdagens beslut i frågan. Enligt
            uppgift avser ju statsrådet att lägga en proposition i husläkarfrågan
            senare under denna månad.
          </note>
          <note>
            Jag vill därför fråga statsrådet:
          </note>
          <note>
            Vad är meningen med att förelägga riksdagen en proposition om
            en husläkarlag, om landstingen ändå går sin egen väg utan att
            invänta riksdagens behandling och beslut?
          </note>
          <note type="speaker">
            1992/93:182 av Hans Karlsson (s) till arbetsmarknadsministern
            om förslaget om arbetslivsutveckling:
          </note>
          <note>
            I regeringens proposition 1992/93:50 för att stabilisera den
            svenska ekonomin föreslås bl.a. en ny åtgärd inom arbetsmarknadspolitiken
            kallad arbetslivsutveckling. Denna åtgärd syftar till att minska
            risken för utstämpling och att vidmakthålla kontakten med arbetslivet
            för arbetslösa. Det är en utmärkt åtgärd i det allvarliga arbetsmarknadsläge
            vi befinner oss i. Den enda invänding jag har mot det nu föreslagna
            är att det kommer för sent. Jag har under hösten träffat många
            arbetslösa som inför hotet att bli utstämplade upplever en förtvivlan,
            en desperation, en hopplöshet som ger mycket starka intryck. Det
            dessa människor uttrycker är uppfordrande till oss politiker.
            Vi måste göra allt som kan göras för att förhindra att människor
            slås ut från arbetsmarknaden och tvingas till kommunernas socialförvaltningar.
          </note>
          <note>
            Med hänvisning till det ovanstående vill jag fråga:
          </note>
          <note>
            Är arbetsmarknadsministern beredd att verka för att åtgärden
            arbetslivsutveckling omgående kommer till stånd när riksdagen
            fattat sitt beslut?
          </note>
          <note>
            10 § Kammaren åtskildes kl. 16.22.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 4 §
            anv. 32 (delvis),
          </note>
          <note>
            av andre vice talmannen därefter t.o.m. 7 § anf. 91
          </note>
          <note>
            (delvis) och
          </note>
          <note>
            tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
