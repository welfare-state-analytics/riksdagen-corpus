<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--50</head>
          <docDate when="1993-01-12 00:00:00">1993-01-12 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Talmannen meddelade att Lotta Edholm (fp)
          </note>
          <note>
            avsagt sig uppdraget att vara ledamot i arbetsmarknadsutskottet.
          </note>
          <note>
            Kammaren biföll denna avsägelse.
          </note>
          <note>
            2 § Anmälan om kompletteringsval till
          </note>
          <note>
            Riksdagens revisorer och till vissa utskott
          </note>
          <note>
            Talmannen meddelade
          </note>
          <note>
            dels att Folkpartiet liberalernas riksdagsgrupp på grund av uppkomna
            vakanser anmält Ulla Orring till en riksdagens revisor och till
            andre vice ordförande för Riksdagens revisorer efter Hans
          </note>
          <note>
            Lindblad, Bengt Harding Olson som suppleant för
          </note>
          <note>
            Riksdagens revisorer efter Ulla Orring, Lotta
          </note>
          <note>
            Edholm som suppleant i försvarsutskottet efter
          </note>
          <note>
            Hans Lindblad samt Lennart Rohdin som suppleant i arbetsmarknadsutskottet
            efter Lotta
          </note>
          <note>
            Edholm,
          </note>
          <note>
            dels att Socialdemokratiska riksdagsgruppen anmält Krister Örnfjäder
            som suppleant i trafikutskottet under Birger Rosqvists ledighet.
          </note>
          <note>
            Talmannen förklarade utsedda till
          </note>
          <note>
            en riksdagens revisor
          </note>
          <note>
            Ulla Orring (fp)
          </note>
          <note>
            andre vice ordförande för Riksdagens revisorer
          </note>
          <note>
            Ulla Orring (fp)
          </note>
          <note>
            suppleant för Riksdagens revisorer
          </note>
          <note>
            Bengt Harding Olson (fp)
          </note>
          <note>
            suppleant i försvarsutskottet
          </note>
          <note>
            Lotta Edholm (fp)
          </note>
          <note>
            suppleant i arbetsmarknadsutskottet
          </note>
          <note>
            Lennart Rohdin (fp)
          </note>
          <note>
            suppleant i trafikutskottet
          </note>
          <note>
            Krister Örnfjäder (s)
          </note>
          <note>
            3 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1992/93:52
          </note>
          <note>
            Till riksdagen
          </note>
          <note>
            Jag vill anmäla att Birgit Henrikssons interpellation
          </note>
          <note>
            1992/93:52 om användning av hundar för identifiering av brottslingar
            m.m. inte kommer att kunna besvaras den 14 januari 1993, som tidigare
            meddelats, på grund av tjänsteresa. Jag har kommit överens med
            interpellanten om att besvara interpellationen den 20 januari
            1993.
          </note>
          <note>
            Gun Hellsvik
          </note>
          <note>
            4 § Svar på fråga 1992/93:311 om neutralitetspolitiken
          </note>
          <note type="speaker">
            Anf. 1 Statsminister CARL BILDT (m):
          </note>
          <note>
            Fru talman! Pär Granstedt har frågat mig vad jag menar med att
            ''det har skapats en ny nationell konsensus om att neutralitetspolitiken
            tillhör ett skede som ligger bakom oss''.
          </note>
          <note>
            Frågan om grunderna för och benämningen på vår samlade säkerhetspolitik
            i den situation som uppstått dels genom de grundläggande förändringarna
            i den europeiska situationen under senare år, dels genom vår ansökan
            om medlemskap i EG har diskuterats här i riksdagen vid ett flertal
            tillfällen under det gångna året.
          </note>
          <note>
            I mitt interpellationssvar den 15 januari förra året redogjorde
            jag utförligt för regeringens syn på denna fråga. Till denna syn
            anslöt sig riksdagen i allt väsentligt genom utrikesutskottets
            utlåtande
          </note>
          <note>
            1991/92:UU19.
          </note>
          <note>
            Pär Granstedt erinrar om att denna inriktning av säkerhetspolitiken
            innebär att vår militära alliansfrihet alltjämt består och att
            vi därmed också skall kunna vara neutrala i händelse av en konflikt
            i vårt närområde.
          </note>
          <note>
            En allt viktigare del av vår samlade säkerhetspolitik är dock
            vår strävan efter deltagande i ett allt fastare utrikes- och säkerhetspolitiskt
            samarbete med andra europeiska stater. Detta innebär, att den
            för en neutralitetspolitik centrala frågan om undvikande av utrikespolitiska
            bindningar inte ställs på samma sätt som tidigare.
          </note>
          <note>
            Tvärtom är ett fullvärdigt deltagande i det europeiska samarbetet,
            redan nu inom ESK och vid ett medlemskap även inom den Europeiska
            unionen, en förutsättning för att Sverige skall kunna bidra till
            att skapa den nya säkerhets- och samarbetsordning som måste byggas
            i Europa efter kommunismens och Sovjetväldets fall.
          </note>
          <note>
            Mot denna bakgrund, och mot bakgrund av de grundläggande förändringarna
            i Europa, går det inte längre att beskriva den samlade svenska
            utrikes- och säkerhetspolitiken som neutralitetspolitik. Kring
            denna slutsats råder efter det gångna årets debatter en bred nationell
            konsensus.
          </note>
          <note type="speaker">
            Anf. 2 PÄR GRANSTEDT (c):
          </note>
          <note>
            Fru talman! Jag vill tacka statsministern för svaret på min fråga.
            Det var bl.a. med anledning av en debattartikel i Svenska Dagbladet
            före jul som det på sina håll uppstod en viss osäkerhet om innebörden
            av den svenska säkerhetspolitiken när det gäller frågan om neutralitet.
            Jag tycker därför att det är värdefullt med de förtydliganden
            som vi nu har fått.
          </note>
          <note>
            Det är viktigt att tänka på att neutralitetspolitik för
          </note>
          <note>
            Sveriges del aldrig har inneburit neutralitet i fredstid. Den
            är ju definierad som alliansfrihet i fred syftande till neutralitet
            i krig. I själva verket har det förekommit många konflikter i
            världen där
          </note>
          <note>
            Sverige inte har varit neutralt.
          </note>
          <note>
            Man kan t.ex. inte säga att Sverige var neutralt under Vietnamkriget,
            när vi aktivt stödde
          </note>
          <note>
            Nordvietnam. Vi kan inte heller säga att Sverige har varit neutralt
            i de konflikter som har rått i
          </note>
          <note>
            Sydafrika -- i Angola, i Moçambique och internt i
          </note>
          <note>
            Sydafrika -- där vi också aktivt har stött en part. Det finns
            även andra sådana exempel.
          </note>
          <note>
            Vi har dock fört en alliansfri politik syftande till neutralitet
            i krig. Vi har slagit fast att den svenska alliansfriheten består,
            och syftet med denna alliansfrihet är att vi skall kunna vara
            neutrala i händelse av en konflikt i vårt närområde.
          </note>
          <note>
            Samtidigt håller jag med om att man inte kan använda neutralitetspolitik
            som en beskrivning av vår totala utrikes- och säkerhetspolitik.
            Vi har också en ambition att skapa ett alleuropeiskt säkerhetssystem.
            Man har ganska länge talat om gemensam säkerhet. Lyckas vi med
            det blir vår neutralitetspolitik så att säga obsolet.
          </note>
          <note>
            Men jag tycker ändå att det är viktigt att slå fast att ett av
            de säkerhetspolitiska instrument som vi har är en alliansfrihet
            som syftar till att vi skall kunna vara neutrala i händelse av
            en konflikt i vårt närområde.
          </note>
          <note type="speaker">
            Anf. 3 Statsminister CARL BILDT (m):
          </note>
          <note>
            Fru talman! Det som förefaller att skilja oss åt är möjligtvis
            nyanser i tolkningar av det läge som har uppstått. Vi är överens
            om att vi är inne i ett skede av mycket starka förändringar av
            den säkerhetspolitiska verkligheten i Europa och att detta också
            innebär betydande förändringar av vår egen säkerhetspolitiska
            doktrin. Det innebär att vi numera aktivt strävar efter att gå
            in i ett utrikes- och säkerhetspolitiskt samarbete för att bygga
            upp säkerhets- och fredsordningar i Europa i dess helhet genom
            ESK och den förhoppningsvis kommande Europeiska unionen.
          </note>
          <note>
            Samtidigt bibehåller vi den militära alliansfriheten för att
            kunna vara neutrala i en konflikt i vårt närområde, om vi så skulle
            önska. Det är inte givet att neutralitet är ett självklart svar
            på varje konflikt även i vårt eget närområde. Låt mig bara erinra
            om att Sverige aldrig kan tänka sig att vara likgiltigt i en situation
            där de tre baltiska staternas överlevnad skulle hotas. Men neutraliteten
            bibehåller vi som en säkerhetspolitisk möjlighet, och där är den
            militära alliansfriheten viktig för att så ännu skall kunna vara
            fallet.
          </note>
          <note type="speaker">
            Anf. 4 PÄR GRANSTEDT (c):
          </note>
          <note>
            Fru talman! Jag håller naturligtvis med om att vi inte i dag
            kan förutse exakt hur vi skulle ställa oss, om det verkligen blev
            en konflikt i vårt närområde, något som vi hoppas över huvud taget
            inte skall inträffa. Det kan naturligtvis mycket väl hända att
            vi skulle dras in i en sådan konflikt vare sig vi vill det eller
            inte och att neutraliteten inte blir möjlig.
          </note>
          <note>
            Men det måste vara ett övergripande mål för den svenska säkerhetspolitiken
            att förhindra att Sverige dras in i en militär konflikt.
          </note>
          <note>
            Det bör naturligtvis för det första ske genom att vi deltar i
            bygget på ett fungerande europeiskt säkerhetssystem som gör att
            inga konflikter uppstår, för det andra genom att vi ser till att
            vi har bästa möjliga förutsättningar att hålla oss utanför en
            konflikt, om den verkligen skulle uppstå.
          </note>
          <note>
            Jag kan se vilka påfrestningar en sådan ambition skulle drabbas
            av t.ex. om Baltikum drogs in. Men det viktiga är att vi bibehåller
            vår säkerhetspolitiska handlingsfrihet och att bästa möjliga förutsättningar
            för en neutralitet i händelse av en militär konflikt kan upprätthållas.
          </note>
          <note type="speaker">
            Anf. 5 Statsminister CARL BILDT (m):
          </note>
          <note>
            Fru talman! Jag tror att debatten kring dessa frågor kommer att
            fortsätta, men på den grund som Pär
          </note>
          <note>
            Granstedt och jag förefaller att vara överens om.
          </note>
          <note>
            Låt mig bara till kammarens protokoll föra två intressanta debattinlägg
            som har förekommit under de senaste dagarna.
          </note>
          <note>
            Jag tänker för det första på f.d. ambassadören och kabinettssekreteraren
            Sverker Åström, som i
          </note>
          <note>
            Svenska Dagbladet för två dagar sedan talade om den nya säkerhetspolitik
            som måste formas efter neutralitetspolitikens pensionering, som
            den pensionerade ambassadören uttrycker saken.
          </note>
          <note>
            För det andra det inlägg som departementsrådet
          </note>
          <note>
            Ove Bring, folkrättssakkunnig på UD nyligen har gjort, där han
            talar om: den som önskar klänga sig fast vid traditionell neutralitet
            i dag bejakar inte den progressiva utveckling i säkerhetspolitiskt
            avseende som statssamfundet äntligen är kapabel att genomdriva.
            Här handlar det om just det som
          </note>
          <note>
            Pär Granstedt sade: att bygga en freds- och säkerhetsordning
            som förhindrar att konflikter uppkommer, och som, om de uppkommer,
            kan bidra till att lösa, begränsa och förhoppningsvis mildra konflikternas
            påverkan också på Sveriges säkerhet.
          </note>
          <note type="speaker">
            Anf. 6 PÄR GRANSTEDT (c):
          </note>
          <note>
            Fru talman! Jag har också tagit del av den här intressanta debatten.
            Det är onekligen en spännande tid vi lever i. Vi har anledning
            att se fram emot en säkerhetspolitik i en förändrad miljö som
            ger helt nya möjligheter att bygga säkerhetsarrangemang som inte
            var tänkbara tidigare.
          </note>
          <note>
            Det kan emellertid finnas anledning att till listan av inlägg
            lägga det svar som försvarsministern gav på
          </note>
          <note>
            Sverker Åströms artikel. I svaret pekade han på omöjligheten
            för Sverige att uppträda som ett slags militär garant för de baltiska
            staterna. Helt klart måste våra insatser för att trygga de baltiska
            staternas framtida frihet framför allt ligga på det politiska
            planet. Våra möjligheter att med militära medel åstadkomma detta
            är trots allt utomordentligt begränsade.
          </note>
          <note type="speaker">
            Anf. 7 Statsminister CARL BILDT (m):
          </note>
          <note>
            Fru talman! Självfallet förhåller det sig på det sättet. I förhållande
            till de tre baltiska staterna har
          </note>
          <note>
            Sverige framför allt att se till att skapa den europeiska freds-
            och säkerhetsordning som i sig kan utgöra en del av det trygghetssystem
            som de baltiska staterna behöver som ett komplement till de ansträngningar
            som ligger i deras nationella politik.
          </note>
          <note>
            Men jag tycker att det är viktigt att också säga att
          </note>
          <note>
            Sverige icke stod likgiltigt inför det sovjetiska anfallet mot
            Finland vintern 1939--1940, det s.k.
          </note>
          <note>
            vinterkriget, och att vi då icke förklarade oss neutrala i den
            konflikten. På samma sätt kan vi i detta nya europeiska läge hamna
            i situationer --
          </note>
          <note>
            som framför allt skall förhindras -- där neutraliteten inte är
            det självklara utan där ett politiskt engagemang utöver vad en
            neutralitetspolitik skulle möjliggöra är det självklara svaret
            för vår del.
          </note>
          <note type="speaker">
            Anf. 8 PÄR GRANSTEDT (c):
          </note>
          <note>
            Fru talman! Det är givet att vi måste hålla olika alternativ
            och hållningssätt öppna i en så hypotetisk situation som den vi
            nu diskuterar. Det är emellertid viktigt att betona att vår huvudsträvan
            måste vara att skapa ett alleuropeiskt säkerhetssystem. Jag betonar
            ordet alleuropeiskt.
          </note>
          <note>
            Säkerhetssystemet måste alltså omfatta alla länder i Europa.
          </note>
          <note>
            Det är också viktigt att vi i vårt säkerhetspolitiska agerande
            under tiden fram tills detta åstadkoms har det här målet i sikte.
            Det innebär att vi har intresse av att det inte uppstår säkerhetspolitiska
            arrangemang i Europa som isolerar vissa stater och gör att de
            känner sig utsatta, upplever en mer hotfull situation. Det är
            alltså viktigt att de säkerhetspolitiska lösningar som vi arbetar
            för verkligen är öppna också österut, så att en ny säkerhetspolitisk
            tudelning av Europa inte skapas.
          </note>
          <note type="speaker">
            Anf. 9 Statsminister CARL BILDT (m):
          </note>
          <note>
            Fru talman! Låt mig konkludera med två slutsatser i direkt anslutning
            till det som Pär Granstedt sade.
          </note>
          <note>
            För det första skall vi skapa säkerhets- och samarbetsordningar
            som gäller Europa i dess helhet. Det gäller vårt arbete inom ramen
            för ESK
          </note>
          <note>
            och det gäller vårt förhoppningsvis kommande medlemskap i den
            europeiska unionen -- det är kanske vår viktigaste säkerhetspolitiska
            uppgift under 1990-talet.
          </note>
          <note>
            För det andra skall vi hålla olika alternativ öppna för framtiden
            när det gäller vad som kan komma att inträffa om konflikter också
            i vårt eget närområde uppstår. Men den militära alliansfriheten
            skall göra det möjligt för oss att vara neutrala i sådana konflikter
            om vi skulle bedöma det som den lämpliga politiken.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:302 angående sysselsättningen i Uddevalla
            kommun
          </note>
          <note>
            Anf. 10 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Lennart Nilsson har till statsministern ställt frågan
            om vilka samlade åtgärder regeringen är beredd att medverka till
            för att undvika att
          </note>
          <note>
            Uddevalla blir ett nytt Liverpool.
          </note>
          <note>
            Frågan har överlämnats till mig.
          </note>
          <note>
            Bakgrunden till Lennart Nilssons fråga är en förväntad hög arbetslöshet
            orsakad av bl.a. Volvos beslutade nedläggning av Uddevallafabriken.
          </note>
          <note>
            Med hänvisning till mitt svar på Lennart Nilssons interpellation
            i samma ärende i november förra året påminner jag om att regeringens
            övergripande ansvar för näringslivet är att skapa goda allmänna
            förutsättningar för detta. Bland regeringens förslag och åtgärder
            på detta område märks sänkt företagsbeskattning och arbetsgivaravgift.
          </note>
          <note>
            För en ökad sysselsättning är små och nyföretagandet viktigt.
            Regeringen har lämnat förslag till nya finansieringsmöjligheter
            för detta i form av nyföretagarlån och genom att inrätta riskkapitalbolag.
          </note>
          <note>
            Utvecklingsfonderna är viktiga för finansieringen i såväl befintliga
            som nystartade företag.
          </note>
          <note>
            Regeringen följer utvecklingen i Uddevalla mycket noga. Från
            olika regionala företrädare med bl.a.
          </note>
          <note>
            berörda länsstyrelser har till regeringskansliet inkommit förslag
            om hur regionens resurser skall tas tillvara och till åtgärder
            för att utveckla regionen. En dialog förs från några departement
            med företag, kommun och länsorgan. Jag vill understryka den regionala
            och lokala nivåns ansvar i detta arbete.
          </note>
          <note>
            I det korta perspektivet har jag som arbetsmarknadsminister ett
            stort ansvar för att enskilda som drabbas av arbetslöshet får
            möjlighet till utbildning eller andra arbetsmarknadspolitiska
            åtgärder.
          </note>
          <note>
            Mitt och regeringens mål är att alla regioner i vårt land så
            snart som möjligt skall återkomma till en fullgod arbetsmarknad
            med god tillväxt.
          </note>
          <note type="speaker">
            Anf. 11 LENNART NILSSON (s):
          </note>
          <note>
            Fru talman! Jag ber att få tacka arbetsmarknadsministern för
            svaret på min fråga, även om jag hade ställt frågan till statsministern.
          </note>
          <note>
            Bakgrunden till frågan är ganska enkel. Det är ju inte så att
            vi bara förväntar oss en arbetslöshet i
          </note>
          <note>
            Uddevalla på drygt 20 %, utan den är till sommaren ett faktum.
            För varje dag som går rycker den dag allt närmare då massor av
            människor kommer att få gå från sina jobb, och det finns inga
            andra jobb i stället.
          </note>
          <note>
            I Uddevalla kommun blir arbetslösheten 40 %
          </note>
          <note>
            bland metallarbetarna. Vi kommer att ha en ungdomsgeneration,
            som över huvud taget aldrig kommer in på arbetsmarknaden. Det
            är med tanke på det som jag gör jämförelsen med England och just
            Liverpool.
          </note>
          <note>
            Mot denna bakgrund tycker jag att man borde visa ett samlat ansvar
            från regeringens sida. Börje
          </note>
          <note>
            Hörnlund hänvisar till den dialog som förekommer.
          </note>
          <note>
            Det som då vore intressant och betydelsefullt att få reda på,
            inte minst för alla de människor som kommer arbetslösheten allt
            närmare, är huruvida regeringen är positiv till att vidta olika
            åtgärder som krävts, bl.a. i en demonstration och i en uppvaktning
            av statssekreterarna före jul. Det har förekommit uppvaktningar
            från Uddevalla kommun på olika departement och länsstyrelsen har
            skickat en skrivelse om olika åtgärder.
          </note>
          <note>
            Det gäller att försöka verkställa de här förslagen som finns
            framlagda, och min fråga till arbetsmarknadsministern är: Kommer
            den här dialogen att leda till ett positivt resultat för
          </note>
          <note>
            Uddevallaregionen?
          </note>
          <note>
            Anf. 12 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! A och O är att framtidstron kommer tillbaka, inte
            minst i små och medelstora företag.
          </note>
          <note>
            Våra stora företag är av utomordentlig vikt för exportinkomster.
            De beställer varor. De nya jobben måste emellertid i hög utsträckning
            skapas i små och medelstora företag.
          </note>
          <note>
            Inom mitt ansvarsområde har vi exempelvis startat egen verksamhet.
            Till min glädje är det förvånansvärt många som vill starta eget
            företag i dag. Vi har också studerat resultaten för företag under
            ett antal år, och resultaten är överraskande goda. 70--80 % av
            företagen överlever och utvecklas, och en del börja växa med fler
            anställda.
          </note>
          <note>
            Det är en mycket viktig process. Lennart Nilsson vet att kostnadsläget
            för exportföretagen har, med produktivitetsförbättringar och ändrad
            kronkurs, förbättrats i storleksordningen 30--40 %. Detta kommer
            att vara till hjälp i vårt exportarbete.
          </note>
          <note>
            Negativt är att denna produktivitetsförbättring gör att det tillverkas
            väsentligt mycket mer med samma antal, eller mindre, anställda.
            Det är något av en mardröm just nu, dock en nödvändig process.
          </note>
          <note>
            Vi har tredubblat satsningarna på infrastrukturen.
          </note>
          <note>
            Det är riktiga framtidssatsningar. Jag räknar med att vi kommer
            att ligga på hög nivå ett antal år framöver.
          </note>
          <note>
            Utökad utbildning är viktig på alla nivåer --
          </note>
          <note>
            gymnasieskola, folkhögskolor, arbetsmarknadsutbildningar och
            inte minst högskoleutbildning, där Sverige ligger lågt.
          </note>
          <note type="speaker">
            Anf. 13 LENNART NILSSON (s):
          </note>
          <note>
            Fru talman! Allt det som arbetsmarknadsministern nämner -- olika
            typer av förbättringar -- är naturligtvis bra. Men nu handlar
            det om att över
          </note>
          <note>
            1 000 människor inte kan starta eget till försommaren, även om
            det har föreslagits i debatten att man skall starta eget. Med
            olika metoder måste deras kunnande utnyttjas för att så att säga
            övervintra i en besvärlig tid, för att man skall kunna komma i
            gång i juni.
          </note>
          <note>
            Alla de pengar på Börje Hörnlunds departement som går till passiva
            åtgärder i form av utbetalning i
          </note>
          <note>
            A-kassa skulle kunna användas på olika sätt. Det är bl.a. detta
            som LO-sektionen framhöll när den träffade bl.a. statssekreteraren
            från
          </note>
          <note>
            Arbetsmarknadsdepartementet och föreslog att man skulle försöka
            hitta olika varianter till försöksverksamhet för att ta till vara
            de kunskaper och den kompetens som finns hos människorna.
          </note>
          <note>
            Det är egentligen vad min fråga gällde. Tar man på departementet
            sådana förslag, dialoger och synpunkter på allvar?
          </note>
          <note>
            Anf. 14 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Självklart tas de på stort allvar. Det var ett par
            tre kommentarer i går eftermiddag och kväll att det finns de som
            eventuellt skulle eftersträva hög arbetslöshet. Lennart Nilsson
            lever nära verkligheten och är van att ta ett visst ansvar. Jag
            är övertygad om att det inte finns en enda ledamot i denna kammare
            eller på annan ansvarsfull nivå som inte förstår det negativa
            i hög arbetslöshet.
          </note>
          <note>
            Det gäller att så fort som möjligt komma tillbaka till en fullgod
            ordinarie arbetsmarknad och under tiden vidta så bra åtgärder
            som möjligt i framåtsyftande riktning -- utbildning, infrastruktursatsningar
            osv.
          </note>
          <note>
            Jag kan tala om att jag sista arbetsdagen före jul, tyst och
            stilla och utan ståhej, var i Göteborg och träffade landshövdingen
            och ett antal experter för att ta del av det program som då var
            under framväxande. Det är inte färdigt än. Vi skall naturligtvis
            se seriöst på alla förslag.
          </note>
          <note type="speaker">
            Anf. 15 LENNART NILSSON (s):
          </note>
          <note>
            Fru talman! Jag uppfattade det så att arbetsmarknadsministern,
            regeringen, kommer att behandla dessa frågor. Såvitt jag har kunnat
            läsa på den här dagen som jag haft till mitt förfogande finns
            det ingenting i budgetpropositionen som tyder på en satsning på
            Uddevallaregionen. Jag vill påstå att den är speciell, inte minst
            mot bakgrund av de problem som vi har i Trollhättan, som ju tillhör
            samma arbetsmarknadsregion. Man räknar med
          </note>
          <note>
            22 % arbetslöshet.
          </note>
          <note>
            Det är en speciell situation som kräver speciella insatser, kanske
            speciella medel och litet andra grepp än vad vi har varit vana
            vid i dessa sammanhang. Därför utgår jag ifrån att ministern kommer
            att beakta alla förslag som kan bidra till en lösning på problemen
            och att medverka till att skaka fram medel för verksamheter, i
            stället för att betala ut i A-kassa.
          </note>
          <note>
            Anf. 16 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag ser ett mycket stort värde i den process som
            ligger framför riksdagen. Det kommer att läggas fram fler förslag
            för riksdagen förutom den nu framlagda budgetpropositionen.
          </note>
          <note>
            Det här med plus och minus, finansiering eller icke finansiering,
            är i dagens budgetläge -- vad gäller såväl statsbudgeten som Arbetsmarknadsfonden
            och Lönegarantifonden -- sådant som alltid måste diskuteras när
            man diskuterar framåtsyftande förslag. Jag ser fram emot en dialog.
          </note>
          <note type="speaker">
            Anf. 17 LENNART NILSSON (s):
          </note>
          <note>
            Fru talman! Självfallet måste man diskutera finansieringsfrågan.
            Åtgärder som i dag kanske kortsiktigt leder till att budgetunderskottet
            ökar kan innebära att man får igen pengarna vid ett senare tillfälle.
          </note>
          <note>
            Vi har i Bohuslän en rad olika infrastrukturprojekt.
          </note>
          <note>
            Det handlar om bl.a. en bro. Länsstyrelsen har också i sin skrivelse
            pekat på en rad olika objekt, som kortsiktigt skulle öka kostnaderna
            men som skulle komma tillbaka i form av bättre möjligheter för
            tillväxt i framtiden. Det är just detta som efterlyses av alla
            de människor som i sin vardag upplever oro för sina hus, ser problem
            för de ungdomar som går ur gymnasieskolan till en ganska meningslös
            tillvaro, vilket i sin tur sätter sina spår på familjeliv och
            annat.
          </note>
          <note>
            Överläggningen var härmed avslutad.
          </note>
          <note>
            6 § Svar på frågorna 1992/93:309 och 310 om
          </note>
          <note>
            Israels deportation av vissa palestinier
          </note>
          <note>
            Anf. 18 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Kent Carlsson har frågat mig om regeringen till den
            israeliska regeringen har framfört sina protester mot deportationen
            av 418
          </note>
          <note>
            palestinier. Berndt Ekholm har frågat mig vilka åtgärder regeringen
            vidtagit resp. planerar att vidta med anledning av deportationen
            av palestinierna till bergen i södra Libanon. Jag besvarar båda
            frågorna i ett sammanhang.
          </note>
          <note>
            Den svenska regeringen reagerade mycket snabbt på Israels beslut
            att, efter en rad våldsdåd på de ockuperade områdena, deportera
            över 400
          </note>
          <note>
            palestinier. I ett uttalande den 18 december 1992
          </note>
          <note>
            sade statsminister Carl Bildt: ''Den senaste tidens upptrappade
            våldsaktioner från palestinsk sida liksom de israeliska repressalierna
            kan allvarligt störa fredsprocessen i Mellanöstern. Såväl tagande
            av gisslan och mordet på en israelisk polisman som den israeliska
            regeringens beslut att deportera 400
          </note>
          <note>
            palestinier står i strid med både folkrättsliga och humanitära
            regler och principer.''
          </note>
          <note>
            Vidare uttrycktes den svenska regeringens förhoppning att de
            pågående fredssamtalen trots allt skall kunna fullföljas. Regeringens
            väl kända ståndpunkt, att en varaktig lösning av konflikten i
          </note>
          <note>
            Mellanöstern kan uppnås endast genom förhandlingar, upprepades.
          </note>
          <note>
            I ett brev till min israeliske kollega, utrikesminister
          </note>
          <note>
            Shimon Peres, den 29 december 1992 har jag ytterligare förtydligat
            den svenska regeringens inställning. Jag betonade i detta bl.a.
            den vikt vi från svensk sida fäster vid folkrätten och skyddet
            av de mänskliga rättigheterna.
          </note>
          <note>
            Jag påpekade också att den svenska regeringen anser att den fjärde
            Genèvekonventionen, som stadgar om skydd för civilbefolkningen
            i krigstid och förbjuder såväl deportationer från som inflyttning
            av den egna befolkningen i ockuperat territorium, är tillämplig
            på de ockuperade områdena och således måste respekteras -- en
            ståndpunkt som dessförinnan framhållits i det svenska anförandet
            under Mellanöstern-debatten i
          </note>
          <note>
            FN:s generalförsamling den 4 december. Mot denna bakgrund framförde
            jag den svenska regeringens uppmaning till Israel att ompröva
            deportationsbeslutet.
          </note>
          <note>
            Den svenska åsikten om deportationsbeslutet är således väl känd
            i Israel. Även EG-länderna, liksom flera andra stater, har gjort
            kraftfulla uttalanden med anledning av deportationen. Israel har
            dess värre ännu inte omprövat sitt beslut men
          </note>
          <note>
            ICRC, den internationella Röda kors-kommittén, har fått tillstånd
            att besöka de deporterade i lägret i södra Libanon.
          </note>
          <note>
            Regeringen är djupt oroad över den händelseutveckling som den
            senaste tiden ägt rum i
          </note>
          <note>
            Mellanöstern. Den fredsprocess som, efter amerikansk skytteldiplomati
            i regionen, kunde inledas i oktober 1991 utgjorde ett historiskt
            genombrott. Ansvaret för att tillvarata den möjlighet som därigenom
            öppnats att få till stånd en fredlig lösning av den långa konflikten
            i
          </note>
          <note>
            Mellanöstern vilar tungt på alla inblandade parter.
          </note>
          <note>
            Under min resa till Israel och de ockuperade områdena den 20--24
            januari kommer jag att få tillfälle att föra en fördjupad diskussion
            om dessa frågor med såväl israeliska som palestinska ledare.
          </note>
          <note type="speaker">
            Anf. 19 KENT CARLSSON (s):
          </note>
          <note>
            Fru talman! Jag vill tacka utrikesministern för svaret på min
            fråga.
          </note>
          <note>
            Jag vill börja med att citera ur den 4
          </note>
          <note>
            Genèvekonventionen, artikel 49:
          </note>
          <note>
            ''Tvångsförflyttning, enskilt eller i massa, eller deportation
            av skyddade personer från ockuperat område till ockupationsmaktens
            eller annat lands territorium, ockuperat eller icke ockuperat,
            är oavsett de skäl som må anföras därför förbjudet''.
          </note>
          <note>
            Denna konvention har Sverige skrivit under och därmed förbundit
            sig att se till att den efterlevs.
          </note>
          <note>
            Det är helt klart att Israel har begått ett brott mot folkrätten
            genom sitt beslut att deportera 415
          </note>
          <note>
            palestinier till södra Libanon. Man kan fråga sig om
          </note>
          <note>
            Israel skall tillåtas agera hur som helst i strid mot folkrätt
            och internationella regler, på det sätt som man har gjort i det
            här fallet liksom i många andra fall.
          </note>
          <note>
            Det som förvånar mig i utrikesministerns svar är att man i princip
            jämställer enskilda palestiniers våldsdåd -- som bör fördömas
            -- med staten Israels agerande, en stat som säger sig vara en
            rättsstat, men som utan domstolsförhandlingar eller annat har
            dömt 415 palestinier till deportering. Jag tycker att statsminstern
            gjorde ett märkligt uttalande i december. Jag vill fråga utrikesministern
            om man menar att det går att jämställa enskilda palestinier och
            staten Israel på det viset.
          </note>
          <note>
            Självfallet måste världssamfundet reagera.
          </note>
          <note>
            Folkrättens principer måste följas, och det måste gälla också
            för Israel. FN agerade ju i fallet Irak--
          </note>
          <note>
            Kuwait, där man tog i med hårdhandskarna och tvingade Irak att
            dra sig tillbaka. Det är viktigt att den svenska regeringen använder
            alla sina kanaler för att förmå Israel att acceptera folkrättens
            regler och följa dem. Jag vill fråga utrikesministern om man officiellt
            har framfört någon protest och om man har kallat den israeliske
            ambassadören till UD
          </note>
          <note>
            för att till honom framföra sitt kraftiga avståndstagande från
            Israels åtgärder.
          </note>
          <note type="speaker">
            Anf. 20 BERNDT EKHOLM (s):
          </note>
          <note>
            Fru talman! Jag vill först tacka utrikesministern för svaret.
          </note>
          <note>
            Det är naturligtvis en helt oacceptabel situation som palestinierna
            mycket länge har befunnit sig i och som nu råder för den här gruppen
            av drygt 400
          </note>
          <note>
            palestinier som finns i de kyliga bergsområdena i södra Libanon.
          </note>
          <note>
            Problemet med Hamas -- den fundamentalistiska rörelsen som finns
            i området -- löser man naturligtvis inte på det här sättet. Israel
            måste lära sig att hantera sina problem inom de gränser som man
            kontrollerar. Man kan bara komma till rätta med fundamentalismen
            genom att vidareutveckla fredsprocessen och genom att se till
            att situationen för palestinierna stegvis förbättras.
          </note>
          <note>
            I ett av numren före nyår av tidningen Jerusalem
          </note>
          <note>
            Post står det i en rubrik att deprotationernas syfte är att rädda
            de fortsatta fredssamtalen. Om det är en åsikt som är vanlig i
            Israel, är man inne på en mycket farlig väg. Jag tror precis motsatsen:
            detta är mycket kontraproduktivt för att Israel skall kunna uppnå
            en långsiktig lösning av den här konflikten och åstadkomma fred.
            Vi kristna socialdemokrater framförde just den här åsikten strax
            före jul till labours ordförande Rabin.
          </note>
          <note>
            Jag tror att det är nödvändigt att den svenska regeringen protesterar
            i en sådan här situation. Det är också bra att så har skett. Men
            precis som Kent
          </note>
          <note>
            Carlsson efterlyser också jag officiella åtgärder och uttalanden
            som syns i pressen och som världssamfundet kan ta del av, t.ex.
            en sådan åtgärd som att kalla ambassadören till UD. Jag vill dessutom
            fråga vilka åtgärder därutöver som regeringen arbetar med för
            att bidra till en lösning av den aktuella konflikten. Vad kan
            regeringen vidta för ytterligare åtgärder?
          </note>
          <note>
            Anf. 21 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Statsministerns uttalande fokuserar det samband som
            finns mellan palestinska våldsaktioner och det israeliska deportationsbeslutet.
            Bådadera innebär ett hot mot fredsprocessen. Det finns alltså
            ett samband mellan orsak och verkan, som vi icke kan bortse ifrån.
            I sitt uttalande önskade statsministern att fördöma såväl våldsaktioner
            som strider mot alla humanitära principer som handlingar som står
            i strid med folkrätten.
          </note>
          <note>
            Till Berndt Ekholm vill jag säga att jag delar hans bedömning
            att deportationerna är ett hot mot fredsprocessen. Det är därför
            viktigt att denna svåra fråga får en lösning och att beslutet
            omprövas, så att de deporterade får återvända till sina hem.
          </note>
          <note>
            Det finns möjlighet för dessa båda riksdagsledamöter att ta del
            av det här brevet. Det är inget hemligt brev som har skrivits
            till Shimon
          </note>
          <note>
            Peres. Brevet överlämnades av Sveriges ambassadör till Israels
            utrikesministers ställföreträdare. Det är fråga om en officiell
            markering och protest, och innehållet är det som jag tidigare
            här redovisade.
          </note>
          <note type="speaker">
            Anf. 22 KENT CARLSSON (s):
          </note>
          <note>
            Fru talman! Uppriktigt sagt är det ett märkligt svar som utrikesministern
            ger. Att jämställa enskilda palestiniers handlanden med rättsstatens
            Israels agerande är mycket märkligt. Det vore precis som att vi
            i Sverige skulle deportera alla kosovoalbaner bara för att ett
            antal kosovoalbaner har begått brott här. Så får man inte bete
            sig i en rättsstat. Staten
          </note>
          <note>
            Israel är en stat som skall följa de regler som gäller för stater.
          </note>
          <note>
            Det är därför som statsministerns uttalande är mycket märkligt.
            Jag vill återigen ställa frågan: Är det rimligt att göra en sådan
            jämförelse som man gör i det här sammanhanget? Också jag tycker
            att man skall fördöma våldsbrott, vilket jag och andra som agerar
            i den här frågan gör.
          </note>
          <note>
            Världssamfundet diskuterar nu sanktioner mot
          </note>
          <note>
            Israel om Israel inte följer FN:s resolution 799, som uppmanar
            Israel att låta palestinerna flytta hem.
          </note>
          <note>
            Kan regeringen tänka sig att delta i sådana diskussioner, om
            inte säkerhetsrådets beslut följs?
          </note>
          <note type="speaker">
            Anf. 23 BERNDT EKHOLM (s):
          </note>
          <note>
            Fru talman! Det är alldeles utmärkt att vi är överens om tolkningen
            av situationen, om hur allvarlig den är. Så det kan lämnas därhän.
          </note>
          <note>
            Men jag fick inget svar på min fråga om vilka ytterligare åtgärder
            som regeringen kan tänkas vidta. Det är här fråga om humanitära
            insatser för palestinierna. Det finns ju svensk personal i området,
            och vi har en tradition att göra insatser bl.a. via UNRWA och
            FN. Det vore angeläget att också Sverige försöker att bidra till
            att lösa den aktuella situationen.
          </note>
          <note>
            Sedan finns det givetvis andra typer av åtgärder som vi kan vidta
            för att göra klart för Israel att den här frågan måste bringas
            till en lösning för israelernas eget bästa. Jag undrar då vilket
            budskap som utrikesministern har tänkt att framföra under sin
            resa i Israel.
          </note>
          <note>
            Anf. 24 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! För min del tycker jag att det är mycket märkligt
            att Kent Carlsson inte kan se verkligheten som den är, nämligen
            att det var terrororganisationen Hamas våldsdåd som utlöste det
            israeliska beslutet att vidta den folkrättsstridiga åtgärden.
            Det förvånar mig att Kent Carlsson inte kan se detta samband.
          </note>
          <note>
            Regeringen vidtar en mycket konkret åtgärd genom att jag skall
            resa till Israel nästa vecka. Jag kommer då att föra samtal både
            med israeliska företrädare och med palestinska företrädare. Jag
            räknar med att få god tid för alla dessa samtal. Jag kommer att
            mycket klart framföra den svenska regeringens åsikt om bl.a. deportationerna,
            som självfallet kommer att vara en av samtalspunkterna.
          </note>
          <note type="speaker">
            Anf. 25 KENT CARLSSON (s):
          </note>
          <note>
            Fru talman! Låt mig deklarera att jag självfallet stöder fredsprocessen.
            Jag delar den uppfattning som Berndt Ekholm har gett uttryck för,
            att deportationerna är kontraproduktiva och att de skadar fredsprocessen.
            Det är synd, eftersom det är den enda vägen när det gäller att
            lösa konflikten mellan Israel och Palestina.
          </note>
          <note>
            Jag vill återkomma till frågan om det här med rättsstaten. Jag
            kan förstå att man i Israel reagerar för alla våldsdåd. Men beträffande
            Sveriges regering, som har att följa folkrätt och annat, är statsministerns
            uttalande märkligt. I detta uttalande jämställs alltså enskilda
            palestiniers handlingar och Israels agerande. Därmed minskas staten
            Israels ansvar att agera som en stat skall göra. Om det finns
            våldsverkare, skall dessa släpas inför skranket och dömas. Man
            kan inte klumpa ihop dem och skicka i väg dem. Det finns ingen
            annan riktig rättsstat som får göra på det sättet.
          </note>
          <note>
            Jag måste återigen fråga vilka övriga åtgärder regeringen vidtar
            för att lösa detta problem. Är man beredd att i FN diskutera sanktioner
            i det fall att Israel inte följer säkerhetsrådets resolution 799?
          </note>
          <note type="speaker">
            Anf. 26 BERNDT EKHOLM (s):
          </note>
          <note>
            Fru talman! Vi måste naturligtvis vara klara i vårt budskap för
            att de här palestinierna skall få återvända. Det är viktigt att
            regeringen fortsätter att framföra det budskapet. Nu räcker inte
            bara ord, utan det krävs också handling. Det är därför jag har
            pekat på humanitära insatser och insatser för att hjälpa palestinierna
            i den svåra situation som de befinner sig i både i det aktuella
            området och i de ockuperade områdena.
          </note>
          <note>
            Att resa till Israel just när den uppkomna situationen är för
            handen kan vara diskutabelt.
          </note>
          <note>
            Men jag tycker trots allt att det är riktigt att göra det. Men
            då är också markeringarna viktiga. Det är mycket viktigt att budskapen
            går fram att vi från svensk sida inte accepterar en sådan här
            situation samtidigt som vi naturligtvis vill värna Israels intressen.
            Men det är mycket viktigt att de får klart för sig att de inte
            kan få uppträda på det här sättet.
          </note>
          <note>
            Det är därför viktigt att vi har någonting med oss i paketet.
            Jag återkommer till frågan om det finns några åtgärder som regeringen
            har förberett och funderat över som redan nu skulle kunna diskuteras
            här.
          </note>
          <note>
            Anf. 27 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Avslutningsvis vill jag bara återigen upprepa att
            den svenska regeringen fördömer deportationsbeslutet. Jag ser
            fram emot de möjligheter som jag i nästa vecka kommer att få till
            en direktinformation på platsen och att få föra samtal om dessa
            frågor.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:299 om avveckling av kärnkraften
          </note>
          <note>
            Anf. 28 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg har frågat mig om vilka åtgärder regeringen
            avser att vidta för att kärnkraftsavvecklingen skall kunna ta
            sin början.
          </note>
          <note>
            Till att börja med vill jag erinra om vad jag anförde här i kammaren
            vid frågestunden den 17 november
          </note>
          <note>
            1992 beträffande omställningen av energisystemet.
          </note>
          <note>
            I regeringensförklaringen fastslås att energiöverenskommelsen
            från år 1991 ligger fast.
          </note>
          <note>
            Det innebär att de utgångspunkter för omställningen av energisystemet
            som överenskoms mellan Centerpartiet, Folkpartiet och
          </note>
          <note>
            Socialdemokraterna utgör basen för regeringens energipolitik.
          </note>
          <note>
            I överenskommelsen sägs bl.a. att landets elförsörjning skall
            tryggas genom ett energisystem som i största möjliga utsträckning
            grundas på varaktiga, helst inhemska och förnybara, energikällor
            samt en effektiv energihushållning.
          </note>
          <note>
            Stränga krav skall ställas på säkerhet och omsorg om miljön vid
            användning och utveckling av all energiteknik.
          </note>
          <note>
            Vidare sägs att omställningen av energisystemet måste, vid sidan
            av säkerhetskraven, ske med hänsyn till behovet av elektrisk kraft
            för upprätthållande av sysselsättning och välfärd. När kärnkraftsavvecklingen
            kan inledas och i vilken takt den kan ske avgörs av resultaten
            av hushållningen med el, tillförseln av el från miljöacceptabel
            kraftproduktion och möjligheterna att bibehålla konkurrenskraftiga
            elpriser.
          </note>
          <note>
            Den utfrågning kring kärnkraftens säkerhet och sårbarhet som
            genomfördes den 4 december 1992
          </note>
          <note>
            har inte på något avgörande sätt förändrat dessa förutsättningar.
            Ytterligare information har tillförts, men den politiska överenskommelsen
            påverkas inte.
          </note>
          <note>
            Omställningen och utvecklingen av energisystemet bör grundas
            på långsiktigt hållbara politiska beslut.
          </note>
          <note>
            Detta förutsätter bred politisk majoritet. Besluten måste vara
            sådana att fastlagda mål för energipolitiken framstår som trovärdiga
            över tiden.
          </note>
          <note>
            Under första hälften av 80-talet ökade elanvändningen kraftigt.
            Under decenniets senare hälft uppgick den genomsnittliga ökningen
            till endast 0,7 % per år. De senaste åren har vi haft förhållandevis
            milda vintrar. Elanvändningen beräknas under 1992 ha minskat med
            ca 2 %, bl.a.
          </note>
          <note>
            till följd av rådande mycket djupa lågkonjunktur.
          </note>
          <note>
            Vidare har en effektivare elanvändning hållit tillbaka förbrukningen.
          </note>
          <note>
            Detta innebär emellertid inte att det skapats långsiktigt utrymme
            för en minskad kapacitet i elproduktionssystemet. Det är därför
            viktigt att fullfölja de energipolitiska program som pågår och
            vilkas hittills uppnådda resultat redovisas i årets budgetproposition.
          </note>
          <note>
            Anf. 29 ANNIKA ÅHNBERG (-):
          </note>
          <note>
            Fru talman! Jag ber att få tacka för svaret på min fråga. Jag
            är dock inte nöjd med svaret, vilket miljöministern säkert kunde
            förutse.
          </note>
          <note>
            Fem av landets tolv kärnkraftreaktorer har under en längre tid
            varit avstängda på grund av säkerhetsproblem. Två har nyligen
            beviljats tillstånd att få starta igen.
          </note>
          <note>
            Med anledning av bl.a. säkerhetsproblemen, men också med anledning
            av frågor kring säkerheten i tillförseln av energi, hölls en offentlig
            utfrågning i början av december. Jag var där och lyssnade på vad
            som sades. Min slutsats var att det med tanke på tillförseln av
            energi och med anledning av säkerhetsproblemen skulle vara fullt
            möjligt att påbörja kärnkraftsavvecklingen. Av de referat som
            gjordes i media fick jag intrycket att miljöministern delade den
            uppfattningen. Det är därför jag har ställt denna fråga. Jag har
            utgått ifrån att regeringen kollektivt har utvärderat utfrågningen
            och dragit slutsatser av den. Eftersom miljöministern undviker
            att beröra den delen av frågan vill jag upprepa den. Om regeringen
            inte kollektivt har värderat resultatet eller dragit några slutsatser
            av utfrågningen menar jag att det kanske rent av var litet oärligt
            att anordna utfrågningen.
          </note>
          <note>
            Den kanske inte var avsedd att tjäna som underlag för de fortsatta
            politiska besluten, utan mer som ett spel för gallerierna. Det
            skulle i så fall vara mycket beklagligt.
          </note>
          <note>
            Miljöministern hänvisar till den energipolitiska överenskommelsen
            mellan tre partier. Jag ifrågasätter om det verkligen är den energiöverenskommelsen
            som gäller, eftersom den innebär att man skall påbörja avveckling
            av kärnkraften när det är möjligt. Det är möjligt nu.
          </note>
          <note>
            Är det inte i själva verket en helt annan outtalad energiöverenskommelse
            som gäller i det här landet för närvarande, som domineras och
            dikteras av
          </note>
          <note>
            Moderata samlingspartiets politik i dessa frågor och som innebär
            att någon avveckling över huvud taget inte är förestående?
          </note>
          <note>
            Anf. 30 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag förstår att Annika Åhnberg har tagit intryck
            av utfrågningen. Det finns all anledning att göra det.
          </note>
          <note>
            Jag vill återkomma till vad jag själv vid utfrågningen sade i
            sammanfattningen.
          </note>
          <note>
            Beredningsprocessen i regeringskansliet är inte avslutad. Däremot
            är hela utfrågningen utskriven nu, vilket ger möjlighet att mer
            i detalj analysera den. Det är inte på det sättet att det enda
            intressanta underlaget i det här sammanhanget är uttalanden från
            utfrågningen. Det pågår också utredningar på olika håll, vilket
            jag nämnde i min avslutning. Särskilt nämnde jag Göran Steens
            utredning, som SKI själv har initierat. Vi har via media under
            de senaste dagarna fått veta att motsvarande uppdrag har lämnats
            av Vattenfall när det gäller kärnreaktorerna. Det är bra att så
            sker och att berörda parter agerar på olika sätt. Det finns också
            mer av den sortens material. Jag utlovade också, vilket kommer
            att ske, att det samlade materialet skall bli föremål för en samlad
            diskussion också i regeringen som helhet vid en allmän beredning,
            vilket var anmält före utfrågningen. Det är en självklarhet därför
            att annars kunde intrycket bli precis det som Annika
          </note>
          <note>
            Åhnberg sade, nämligen att frågan mynnade ut i intet och blev
            ett spel för gallerierna. Så är det inte alls.
          </note>
          <note>
            Det är en utomordentligt allvarlig händelseutveckling som har
            kunnat bevittnas under den senaste tiden med mycket stora konsekvenser
            och frågetecken beträffande såväl säkerhet som sårbarhet främst
            i det svenska elenergisystemet.
          </note>
          <note>
            Självfallet ser regeringskansliet och regeringen allvarligt på
            den situationen och kommer att dra slutsatser när materialet har
            samlats. Hearingen var en del av detta.
          </note>
          <note>
            Anf. 31 ANNIKA ÅHNBERG (-):
          </note>
          <note>
            Fru talman! Jag får nu intrycket att denna diskussion pågår inom
            regeringen och att det förhoppningvis kan komma förslag rörande
            avvecklingen som grundar sig på en mer samlad bedömning. Men det
            är mycket osäkert när i tiden ett sådant förslag kan väntas. Som
            jag ser det är behovet av beslut akut.
          </note>
          <note>
            Energiövenskommelsen, som jag som kärnkraftsmotståndare inte
            var nöjd med eftersom jag tyckte att den var för vag och otydlig,
            byggde ändå på en överenskommelse över de dåvarande och nuvarande
            blockgränserna. Tanken var, som jag uppfattade den, att den skulle
            ha giltighet oavsett vilket politiskt block som hade makten. I
          </note>
          <note>
            den överenskommelsen ingick också att man årligen skulle utvärdera
            säkerheten och andra aspekter för att finna vägar att gå vidare.
          </note>
          <note>
            Jag undrar hur man konkret lever upp till energiöverenskommelsen.
            Hur ser de fortsatta överläggningarna mellan de tre parterna i
            överenskommelsen ut? På vem vilar initiativet?
          </note>
          <note>
            Vem gör utvärderingarna? Hur driver ni arbetet vidare? Jag får
            intrycket att överenskommelsen inte existerar i praktiken.
          </note>
          <note>
            Anf. 32 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jo, energiöverenskommelsen existerar, både på papperet
            och i praktiken.
          </note>
          <note>
            Dessutom är det, efter den nya regeringens bildande, fem partier
            som står bakom den, eftersom detta är inskrivet i regeringsförklaringen.
          </note>
          <note>
            Jag vet inte om Annika Åhnberg har hunnit läsa budgetpropositionen,
            om än inte alla bilagor, men i bil. 13 från Näringsdepartementet
            finns en redovisning av de energipolitiska programmen.
          </note>
          <note>
            Där återfinns de delar som är relevanta för just en konkret uppföljning
            av energiöverenskommelsen.
          </note>
          <note>
            Där finns en redovisning av läget och
          </note>
          <note>
            Energirapport 1992 från NUTEK. Därefter redovisar föredragande
            statsråd sina överväganden.
          </note>
          <note>
            I det sammanhanget är det viktigt att peka på de delar som har
            sin grund bl.a. i energiöverenskommelsen och i andra beslut. Det
            gäller utveckling och introduktion av ny energiteknik, stöd till
            kraftvärmeproduktion med biobränslen, stöd till vindkraft och
            stöd till solvärme.
          </note>
          <note>
            Anf. 33 ANNIKA ÅHNBERG (-):
          </note>
          <note>
            Fru talman! Jag har förvisso inte läst alla bilagor till budgetpropositionen,
            men just den här har jag tittat på. Den innehåller också NUTEK:s
            prognoser för energibehovet fram till sekelskiftet.
          </note>
          <note>
            Jag noterar att NUTEK inte räknar med att avvecklingen av kärnkraften
            skall påbörjas före sekelskiftet, eftersom man redovisar produktionen
            för de tolv reaktorer som nu är i drift.
          </note>
          <note>
            Det här resonemanget, där man hänvisar till
          </note>
          <note>
            NUTEK:s analyser och prognoser, blir ett cirkelresonemang. Om
            det är NUTEK:s prognoser man stöder sig på och NUTEK i sina prognoser
            stöder sig på att det inte finns en tillräcklig uttalad politisk
            ambition, som lägger en påbörjad kärnkraftsavveckling som grund,
            är det inte ett hållbart resonemang.
          </note>
          <note>
            Miljöministern upprepar att det är fem partier som står bakom
            energiöverenskommelsen. Jag ifrågasätter det. Om det vore så,
            skulle man ha tagit utfrågningen i december på allvar och sett
            till att med någon hastighet redovisa hur kärnkraftsavvecklingen
            skall inledas. Hur skall det gå till? Det finns ingenting sagt
            om hur i tiden avvecklingen skall gå till.
          </note>
          <note>
            Anf. 34 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag är ledsen att behöva påpeka en del elementära
            saker för Annika Åhnberg, men detta med avvecklingen har sina
            juridiska och ekonomiska komplikationer, utöver de energipolitiska.
            Jag utgår från att vi båda är medvetna om detta.
          </note>
          <note>
            Jag kan också meddela att regeringen omedelbart före jul beslutade
            att utreda kärnkraftens totala kostnadsansvar. Det har inte uppmärksammats
            i media, men det är ett beslut som har fattats med anledning av
            de årliga finansieringsbeslut som gäller kärnkraftens avfallshantering
            och rivning av reaktorer. Det arbetet kommer nu att igångsättas.
          </note>
          <note>
            Den konkreta uppföljningen av energiöverenskommelsen är alltså
            årliga avstämningar, och det är en sådan avstämning som kan avläsas
            i bil. 13.
          </note>
          <note>
            Anf. 35 ANNIKA ÅHNBERG (-):
          </note>
          <note>
            Fru talman! Det är uppenbart -- det var alltså miljöministerns
            slutsats av utfrågningen -- att det är möjligt att påbörja kärnkraftsavvecklingen.
            I
          </note>
          <note>
            redovisningen i bilagan till budgetpropositionen anges inte hur
            det skall gå till, därför att det inte finns någon sådan uttalad
            ambition. Men det finns ingenting i redovisningen i sig som säger
            att det är omöjligt. Många av remissinstanserna har ifrågasatt
            NUTEK:s prognoser.
          </note>
          <note>
            Det skulle vara intressant om miljöministern redovisade vilka
            juridiska och ekonomiska komplikationer som han avser just nu.
          </note>
          <note>
            Att ett antal av våra reaktorer inte har någon tidsbegränsning,
            när det gäller hur länge de skall drivas, och att andra har ett
            driftstillstånd fram till år 2010 är naturligtvis en komplikation,
            men om kärnkraften skall vara avvecklad år 2010 måste man någon
            gång konkretisera planerna. Det kommer alltid att medföra juridiska
            och ekonomiska komplikationer, såvitt jag kan förstå.
          </note>
          <note>
            Anf. 36 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Det är helt riktigt att det finns sådana komplikationer,
            oavsett tidpunkt. Enligt min uppfattning minimerar man dem genom
            en successiv avveckling. Det är det som hela diskussionen har
            gällt under 80-talet, och även dessförinnan, dvs. hur det skall
            ske.
          </note>
          <note>
            Vi hade också en diskussion om förtida avveckling, dvs. före
            den tekniska livslängden 25 år. Under nästa valperiod jubilerar
            de första 25-åringarna, och det betyder att frågan ställs på sin
            spets, om man vill gå in för en successiv avveckling eller om
            man vill hålla sig till den utmätta tekniska livslängden, som
            också är avskrivningstid. Det är naturligtvis en mycket avgörande
            tidshorisont.
          </note>
          <note type="speaker">
            Anf. 37 TALMANNEN:
          </note>
          <note>
            Jag medger ytterligare var sitt inlägg.
          </note>
          <note>
            Anf. 38 ANNIKA ÅHNBERG (-):
          </note>
          <note>
            Fru talman! Kärnkraftsfrågan står hela tiden på sin spets --
            det är just det som är problemet. Det är det som säkerhetsproblemen
            och avställningen av fem reaktorer har visat.
          </note>
          <note>
            Miljöministern talar om en successiv avställning av kärnkraften.
            Men om den skall vara successiv måste den någon gång ta sin början
            -- annars står vi där år 2010, och då handlar det inte om någon
            successiv avställning utan om en omedelbar avställning. Jag är
            inte nöjd med svaren på dessa frågor.
          </note>
          <note>
            Dessutom vill jag slutligen tillägga att de protester och reaktioner
            som har kommit fram från vårt grannland Danmark är väl värda att
            ta på allvar och att höja över surströmmingsdebattnivån. Jag hoppas
            att det i det fortsatta arbetet ingår seriösa överläggningar med
            Danmark om hur avvecklingen skall ske. De har rätt att ställa
            anspråk i sammanhanget.
          </note>
          <note>
            Anf. 39 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag ställer inte godvilligt upp som kärnkraftens
            försvarsadvokat, som bekant. Vi hade en folkomröstning, där det
            alternativ som Annika
          </note>
          <note>
            Åhnberg och jag stod för inte vann. Det finns alltså demokratiska
            restriktioner, som vi måste ta på allvar.
          </note>
          <note>
            Det var i ett läge när man i vissa kretsar försökte göra energipolitik
            till någonting som marknaden skulle sköta som energiöverenskommelsen
            slöts.
          </note>
          <note>
            Den var viktig för att skapa den politiska trovärdighet som krävs
            och kommer att krävas i än högre grad när kärnkraften skall börja
            avvecklas.
          </note>
          <note>
            Självfallet är syftet med de program som redovisas här, med årliga
            avstämningar enligt energiöverenskommelsen, just att öka detta
            utrymme. Sedan kan olika bedömningsdiskussioner föras om vad som
            är möjligt i dagsläget, men då skall man också ha klart för sig
            -- det har jag alltid klargjort -- att man skall ta reda på konsekvenserna.
            Det är alltså inte bra om Danmark kör sju kolkraftverk för att
            täcka vårt underskott vid avställningen av reaktorer i södra
          </note>
          <note>
            Sverige, utan sådana aspekter måste också beaktas.
          </note>
          <note>
            Men visst är det möjligt, praktiskt sett, att avveckla kärnkraften
            och att börja i dag.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:308 om ändrad tjänstgöringsort för
            officerare i flygvapnet
          </note>
          <note>
            Anf. 40 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Lars Stjernkvist har frågat mig om jag är beredd
            att vidta åtgärder för att ekonomiskt förbättra läget för yrkesofficerare
            som berörs av nedläggningar inom flygvapnet.
          </note>
          <note>
            Jag vill inleda med att erinra om att skälet till avvecklingen
            av förband är de besparingskrav som statsmakterna har ålagt försvaret.
            Det statsfinansiella läget kräver besparingar även inom försvarets
            område. Genom att man lägger ned fredsförband, möjliggörs också
            satsningar på materiell kvalitet. Det är därför viktigt att nedläggningarna
            genomförs på ett sådant sätt att besparingsmålet inte äventyras.
          </note>
          <note>
            I går -- den 11 januari 1993 -- överlämnade regeringen 1993 års
            budgetproposition (prop.
          </note>
          <note>
            1992/93:100) till riksdagen. I denna proposition
          </note>
          <note>
            (bil. 5) behandlar jag även personalfrågorna, främst med inriktning
            på den avveckling av övertaliga officerare som är nödvändig. Jag
            redovisar där de åtgärder som har vidtagits och som planeras med
            anledning av 1992 års försvarsbeslut.
          </note>
          <note>
            När det gäller den speciella fråga som Lars
          </note>
          <note>
            Stjernkvist tar upp vill jag säga följande.
          </note>
          <note>
            Ett nytt arbete inom försvarsmakten som medför flyttning till
            en ny bostadsort innebär naturligtvis merkostnader för den enskilde
            arbetstagaren.
          </note>
          <note>
            Ersättning för dessa kostnader kan betalas ut till arbetstagaren
            i den omfattning och på de villkor som följer av kollektivavtal.
            I ett sådant avtal för försvaret finns bl.a. bestämmelser om ersättning
            i samband med förlust vid försäljning av bostad.
          </note>
          <note>
            Dessa bestämmelser gäller fortfarande. Statens arbetsgivarverk
            har däremot återkallat delegeringen till lokal myndighet att besluta
            i dessa frågor. Detta innebär att ärenden om ersättning för förlust
            vid försäljning av bostad prövas av
          </note>
          <note>
            Arbetsgivarverket.
          </note>
          <note>
            Det är i första hand en fråga för parterna på arbetsmarknaden
            att pröva om det finns ett behov av att ändra eller komplettera
            gällande avtal.
          </note>
          <note type="speaker">
            Anf. 41 LARS STJERNKVIST (s):
          </note>
          <note>
            Fru talman! Jag tackar statsrådet för svaret. Låt mig först säga
            att jag inte ifrågasätter försvarsbeslutet.
          </note>
          <note>
            Jag inser att vi behöver lägga ner förband för att få ekonomin
            i balans. Jag försöker, med denna fråga och en tidigare fråga,
            bidra till att denna avveckling sker på ett så ansvarsfullt och
            smidigt sätt som möjligt och med största möjliga hänsyn till de
            människor som berörs.
          </note>
          <note>
            Den uppfattning jag har bibringats genom samtal med de anställda
            i Norrköping som berörs av försvarsbeslutet är att det i verkligheten
            inte fungerar så som statsrådet refererade. Formellt sett är det
            självfallet så. Däremot har jag fått uppgifter som pekar på att
            det inte fungerar så i praktiken.
          </note>
          <note>
            De som nu riskerar att göra stora förluster i samband med att
            de måste sälja sina bostäder har fått nej till svar på frågan
            om det är möjligt att få något slags ersättning. Jag vill därför
            formulera frågan så här i stället: Är statsrådet beredd att ta
            kontakt med de berörda myndigheterna för att ta reda på hur det
            faktiskt ser ut i verkligheten?
          </note>
          <note>
            Anf. 42 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Får jag först säga att det är alldeles självklart
            att denna typ av avveckling av personal skall ske med största
            möjliga hänsyn till de anställda och inte minst till deras familjer,
            som ibland också kan drabbas mycket hårt. Där är vi överens. Det
            är emellertid så att de bestämmelser som gällde tidigare faktiskt
            gäller fortfarande. Det har alltså inte skett någon ändring av
            det materiella innehållet i bestämmelserna. Däremot är beslutanderätten,
            som tidigare var delegerad till lokal myndighet, numera centraliserad,
            för att vi skall få en bättre enhetlighet. Det skall inte innebära
            att man i det enskilda fallet gör några ekonomiska eller andra
            förluster, t.ex.
          </note>
          <note>
            rättsförluster. Skulle det visa sig att detta inte fungerar ankommer
            det i första hand på de anställdas fackliga organisationer att
            ta upp frågan och se om de kollektivavtalsvägen kan hitta en lösning.
          </note>
          <note>
            Självfallet skall jag informera mig om hur det hela fungerar
            i praktiken. Det kan jag naturligtvis lova.
          </note>
          <note>
            Däremot har jag som enskilt statsråd inte rätt att gripa in och
            ändra bestämmelserna. Då skulle jag göra mig skyldig till ministerstyre.
            Det måste gå den vanliga vägen.
          </note>
          <note type="speaker">
            Anf. 43 LARS STJERNKVIST (s):
          </note>
          <note>
            Fru talman! Jag förstår att statsrådet med tanke på sitt förflutna
            inte vill göra sig skyldig till ministerstyre. Det vore ödesdigert.
          </note>
          <note>
            Jag noterar att vi är helt överens i sakfrågan. Det skall vara
            möjligt för arbetsgivaren att betala ersättning till anställda
            som åläggs att flytta. Vad vi möjligtvis är oense om är hur verkligheten
            ser ut.
          </note>
          <note>
            Jag ser inte det som något oöverkomligt problem.
          </note>
          <note>
            Med gemensamma krafter borde vi kunna förmedla till de berörda
            vilka regler och beslut som faktiskt gäller. Jag tackar för svaret.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:300 om industripolitiken och sysselsättningen
          </note>
          <note>
            Anf. 44 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Lennart Nilsson har frågat mig om regeringen har
            någon industripolitik som kan förhindra att var femte uddevallabo
            blir utan jobb.
          </note>
          <note>
            Volvo har fattat beslut om avveckling av
          </note>
          <note>
            Uddevallafabriken, och bilmonteringen väntas upphöra under maj
            i år. Denna utveckling är djupt beklaglig för sysselsättningen
            i såväl Uddevalla som alla de orter där underleverantörer drabbas.
            Men det finns ingen anledning att ifrågasätta det riktiga i beslutet.
            Nya effektivare produktionsmetoder och lågkonjunkturen i Europa
            och USA har ökat rationaliseringstrycket i bilindustrin i både
            Sverige och vår omvärld. Vårt höga kostnadsläge har också aktivt
            medverkat till företagens besvärliga situation.
          </note>
          <note>
            Regeringen bedriver i dag en offensiv näringspolitik för att
            möjliggöra för de svenska företagen att konkurrera effektivt på
            en allt hårdare marknad.
          </note>
          <note>
            Under perioden 1991--1993 kommer företagens skatter att sänkas
            med ca 36 miljarder kronor. Till detta skall läggas effekterna
            av kronans depreciering. Detta innebär sammantaget en kraftig
            förbättring av konkurrenskraften.
          </note>
          <note>
            Vidare bygger regeringen med hjälp av de avvecklade löntagarfondernas
            medel upp en privat riskkapitalmarknad för småföretag. Denna marknad
            fördubblas i ett slag, och samtidigt införs ett system med s.k.
            nyföretagarlån.
          </note>
          <note>
            Genom den av riksdagen beslutade bankgarantin tar staten ansvaret
            för ett fungerande betalningssystem.
          </note>
          <note>
            Andra viktiga åtgärder har aviserats i regeringens småföretagsproposition
            hösten 1991, och ytterligare åtgärder kommer inom flera områden,
            bl.a. forskningsområdet och på skattesidan.
          </note>
          <note>
            Genom redan beslutade och kommande åtgärder kommer Sverige att
            ha den kanske mest konkurrenskraftiga bolagsbeskattningen i Europa.
          </note>
          <note>
            Tillsammans med avskaffandet av utlänningsförbehållet i aktiebolagslagen
            kommer detta att göra Sverige till ett attraktivt investeringsland.
          </note>
          <note>
            Detta kommer att komma hela landet till del, så också Uddevalla.
          </note>
          <note type="speaker">
            Anf. 45 LENNART NILSSON (s):
          </note>
          <note>
            Fru talman! Jag ber att få tacka näringsministern för svaret.
            Bakgrunden till min fråga är den omvälvning som har skett i Uddevalla
            under ett antal år. Vi hade för tio år sedan ungefär 25 %
          </note>
          <note>
            industrisysselsatta i kommunen. Vi räknar med att andelen nästa
            år ligger på 8 %, och då är Samhall,
          </note>
          <note>
            Bohusgruppen, den största industriarbetsplatsen.
          </note>
          <note>
            Det innebär att det kommer att bli enorma problem.
          </note>
          <note>
            Vi kan diskutera historien, men det är ganska meningslöst i dag.
            Det handlar ju om människors framtid. Jag funderar på vilket ansvar
            ministern och regeringen anser att Volvo har i detta sammanhang,
            med utgångspunkt i de stöd som Volvo har fått från samhället.
            På vilket sätt resonerar man i
          </note>
          <note>
            Näringsdepartementet om hur Volvo kan medverka för att klara
            framtiden? Det finns ett viktigt kunnande hos människorna på
          </note>
          <note>
            Volvofabriken.
          </note>
          <note>
            Det handlar också om fönsterfabriken Elit-Fönster, som kommer
            att läggas ner under sommaren. Jag tror att fönsterfabriken i
            Uddevalla är en av
          </note>
          <note>
            Sveriges modernaste. Inte minst bland de anställda diskuteras
            om företaget kan övervintra och behålla den fabrik som finns.
            De anställda är övertygade om att det finns ett behov inför framtiden,
            särskilt på exportsidan, att kunna konkurrera med utländska företag
            på fönstermarknaden.
          </note>
          <note>
            Människorna på fabriken undrar om regeringen är beredd att diskutera
            olika former av åtgärder för att företaget skall kunna övervintra,
            för att klara bl.a.
          </note>
          <note>
            exporten. Det handlar inte enbart om nyföretagande, utan också
            om att rädda den kapacitet som finns.
          </note>
          <note>
            Anf. 46 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Den helt dominerande delen av de satsningar regeringen
            har gjort har gått till befintliga företag. 36 miljarder har satsats
            på förbättringar av bolagsbeskattningen. Dessutom har satsningar
            gjorts på riskkapitalföretag och, ovanpå det, en satsning på nyföretagarlån.
          </note>
          <note>
            Vi kan skapa förutsättningar för en industriell expansion. Det
            är det vi gör i och med den kraftiga förbättring av konkurrenskraften
            som nu sker i svenskt näringsliv, en förbättring som saknar motstycke
            under senare årtionden.
          </note>
          <note>
            Vi gör den bedömningen att staten inte skall gå in med pengar
            i enskilda bolag för att klara de enskilda situationerna. I stället
            skapar vi förutsättningar för expansion. Elit-Fönster har nu,
            som andra företag, en utomordentligt god förutsättning att gå
            ut på exportmarknaden.
          </note>
          <note>
            Kronan har gått ner i värde ungefär 20 %.
          </note>
          <note>
            Arbetsgivaravgifterna har sänkts. Produktiviteten har höjts gentemot
            omvärlden. Det är nu vi måste göra satsningarna.
          </note>
          <note>
            Vi kan skapa förutsättningarna. Sedan gäller det att ta vara
            på förutsättningarna för att få en expansion.
          </note>
          <note>
            Den andra frågan rörde Volvo och dess ansvar. Jag vet att min
            kollega Börje Hörnlund har haft en omfattande diskussion med Volvo
            om dess ansvar i
          </note>
          <note>
            Uddevalla. De pengar som Volvo där fått var huvudsakligen regionalpolitiska
            medel som härleds från Arbetsmarknadsdepartementet. Därmed är
            det Arbetsmarknadsdepartementet som kan ställa krav.
          </note>
          <note type="speaker">
            Anf. 47 LENNART NILSSON (s):
          </note>
          <note>
            Fru talman! Vi kan utgå från Elit-Fönster och dess ansvar här.
            Hemmamarknaden drabbas emellertid av att det inte längre byggs
            här i Sverige, och detta har lett till en kollaps. Även om förutsättningarna
            är riktiga, dvs. att det på sikt är möjligt att exportera fönster,
            så kan ett glapp i tiden konstateras.
          </note>
          <note>
            Men det finns olika idéer. Exempelvis har ju i stort sett det
            gamla Jugoslavien fördärvats. Vidare gäller det förhållandena
            i Baltikum t.ex. I stället för att betala ut A-kasseersättning
            till de här människorna i Uddevalla kunde det kanske gå att hitta
            uppslag när det gäller export av fönster till det forna
          </note>
          <note>
            Jugoslavien, Baltikum osv. för att under en övergångstid klara
            den uppkomna situationen.
          </note>
          <note>
            Jag undrar om regeringen är beredd att diskutera sådana lösningar
            tillsammans med människorna på
          </note>
          <note>
            Elit-Fönster.
          </note>
          <note>
            Anf. 48 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Vi tror inte att det är regeringen som skall föra
            diskussioner med Elit-Fönster.
          </note>
          <note>
            Vi har skapat två stora portföljbolag, sex riskkapitalbolag,
            för vilka vi tog medel från löntagarfonderna just för att kunna
            göra riskkapitalsatsningar när det gäller att föra in kapital
            i företag med framtidsutsikter och förutsättningar att konkurrera.
          </note>
          <note>
            Jag tycker att den naturliga lösningen vore att Elit-
          </note>
          <note>
            Fönsters ledning tar kontakt så snart AB Bure i
          </note>
          <note>
            Göteborg organiserat sig för att se om det går att finna en hållbar
            affärsidé och att göra en kompetent kommersiell prövning av Elit-Fönsters
            framtida konkurrensförutsättningar och möjligheter att inte bara
            överleva utan också, förhoppningsvis, att expandera.
          </note>
          <note type="speaker">
            Anf. 49 LENNART NILSSON (s):
          </note>
          <note>
            Fru talman! Jag utgår från att ministern, även om det sitter
            långt inne, är positiv till att man försöker hitta lösningar för
            att klara sysselsättningen och framtiden när det gäller Elit-Fönster.
          </note>
          <note>
            Så till en annan fråga, i motsats till det som ministern här
            säger om en offensiv näringspolitik.
          </note>
          <note>
            Det finns ju en del företag som har anknytning till varvsnäringen
            i Bohuslän. Vidare skall ju varvsstödet avvecklas. Men de konkurrentländer
            som vi har att leva med -- t.ex. Danmark och
          </note>
          <note>
            Norge -- har inte gjort samma sak. Det innebär att det blir en
            snedvriden konkurrens, som kan medföra en utslagning av den obetydliga
            kapacitet som vi har när det gäller varvsnäringen.
          </note>
          <note>
            Min fråga till ministern blir därför: Är det inte rimligt att
            ha lika villkor i Sverige som i andra länder när det gäller varvsstödet
            -- dvs. att man är beredd att ompröva det beslut om varvsstödet
            som vi fattade beslut om 1989 med utgångspunkt i att andra också
            skulle avveckla men som de inte har gjort?
          </note>
          <note>
            Anf. 50 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Det här gäller Elit-Fönster, precis som alla andra
            bolag. Jag tror inte att det är
          </note>
          <note>
            Näringsdepartementet eller enskilda tjänstemän i kanslihuset
            som skall göra affärsmässiga prövningar av enskilda företag.
          </note>
          <note>
            I nuvarande läge, och även i normalläget, vore detta en fullständigt
            orimlig arbetsbelastning.
          </note>
          <note>
            Dessutom vore det en mindre kompetent bedömning. Detta skall
            i stället göras på marknadens villkor av kommersiellt kompetenta
            personer. Därför har vi bidragit till en av de största riskkapitalmarknadssatsningarna
            i Västeuropa i modern tid -- detta gäller även Elit-Fönster.
          </note>
          <note>
            Sedan något om varven. Jag har tidigare här i kammaren vid ett
            flertal tillfällen noterat att det finns ett i stor enighet fattat
            beslut om en avveckling av varvsstödet. Det skulle även ske inom
            det s.k. EG-området. Såvitt vi känner till har ännu inte något
            beslut fattats om en förlängning inom EG. Men vi följer utomordentligt
            nära den utveckling som sker inom Europaområdet för att se vad
            man där gör med sitt varvsstöd.
          </note>
          <note type="speaker">
            Anf. 51 LENNART NILSSON (s):
          </note>
          <note>
            Fru talman! Faktum är att varvsstödet fortsatt gäller -- i motsats
            till hur det är i Sverige. Det innebär att konkurrentländerna
            kan ta hem order.
          </note>
          <note>
            I stället för att vi bygger båtar till Styrsöbolaget i
          </note>
          <note>
            Göteborg på ett svenskt varv kan det alltså bli så, att order
            går till utlandet just beroende på konkurrenssituationen.
          </note>
          <note>
            Jag delar ministerns uppfattning om att det exempelvis när det
            gäller Elit-Fönster måste göras en affärsmässig, marknadsmässig,
            bedömning av förutsättningarna för framtiden. Men jag utgår från
            att man på Näringsdepartementet ändå är beredd att diskutera och
            att förmedla kunskaper, som jag utgår från att t.ex. tjänstemän
            på
          </note>
          <note>
            Näringsdepartementet har när det gäller de här vägarna, till
            de olika intressenter som skall bedöma förutsättningarna på sikt.
            Det är väl egentligen det som jag efterlyser, liksom en positiv
            inställning och möjligheter till resonemang med
          </note>
          <note>
            Näringsdepartementet -- inte om affärsmässiga bedömningar utan
            om framtiden och om en förbättrad sysselsättning och industripolitik.
          </note>
          <note>
            Anf. 52 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Det är vad vi i princip sysslar med hela dagarna.
            Självfallet förmedlar vi alltså förfrågningar till rätt instans.
            Normalt sköts detta via utvecklingsfonder, länsstyrelser eller
            arbetsförmedlingar, som ser till att man kommer någorlunda rätt
            när det gäller de instanser som har möjligheter att pröva en affärsmöjlighet
            och som har kapital och kompetens för resp. fall, om det anses
            vara ett bra och utvecklingsbart projekt.
          </note>
          <note>
            Sedan något om varven. Det beslut som nu gäller inom EG är det
            som gällde också när vi fattade beslut här i kammaren 1989. Det
            beslutet löper ut i slutet av detta år. Man väntar på någon form
            av besked om hur EG-området kommer att göra inför framtiden. Det
            är det beskedet som vi med största vaksamhet avvaktar. Vi är inte
            betjänta av att stater i Europa konkurrerar med olika former av
            statssubventioner till olika slags varv. Det är ingen i längden
            betjänt av.
          </note>
          <note>
            Överläggningen var härmed avslutad.
          </note>
          <note>
            10 § Hänvisning av ärenden till utskott m.m.
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:152 till arbetsmarknadsutskottet
          </note>
          <note>
            Föredrogs och lades till handlingarna
          </note>
          <note>
            Skrivelse
          </note>
          <note>
            1992/93:103
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1992/93:153 till arbetsmarknadsutskottet
          </note>
          <note>
            Motion
          </note>
          <note>
            1992/93:Fi90 till finansutskottet
          </note>
          <note>
            11 § Meddelande om ändrad partitillhörighet
          </note>
          <note>
            Från John Andersson (v) hade inkommit följande skrivelse:
          </note>
          <note>
            Till riksdagen
          </note>
          <note>
            Härmed tillkännages att jag lämnat Vänsterpartiet och dess riksdagsgrupp.
            Mitt uppdrag som riksdagsledamot kommer tills vidare att utövas
            som partilös.
          </note>
          <note>
            Stockholm den 12 januari 1993
          </note>
          <note>
            John Andersson
          </note>
          <note>
            Skrivelsen lades till handlingarna.
          </note>
          <note>
            12 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 11 januari
          </note>
          <note>
            1992/93:313 av Carl-Johan Wilson (fp) till försvarsministern
            om skyldigheten att fullgöra värnplikt:
          </note>
          <note>
            Massmedia har spridit information om ett värnpliktsärende vars
            handläggning torde uppröra de flesta. En 42-årig värnpliktig lantbrukare,
            som fullföljt militär grundutbildning samt en repetitionsövning,
            ändrade attityd till användning av vapen. Han begärde vapenfri
            tjänst, blev inkallad och begärde uppskov med den utbildningen
            men fick avslag. Eftersom hans produktion som lantbrukare krävde
            hans närvaro, fann han ingen annan möjlighet än att utebli från
            utbildningen. Det var givetvis en i princip olaglig handling.
            De flesta iakttagare av detta ärendes handläggning torde dock
            anse att den värnpliktiges militära grundutbildning borde vara
            tillräcklig insats i värnpliktssystemet och att mannen i stället
            för inkallelse till ny vapenfri utbildning borde ha krigsplacerats
            i sin civila uppgift som lantbrukare.
          </note>
          <note>
            Avser försvarsministern att vidta några åtgärder för att möjliggöra
            en mer förnuftig hantering av liknande ärenden i fortsättningen?
          </note>
          <note>
            1992/93:314 av Gunhild Bolander (c) till statsrådet
          </note>
          <note>
            Bo Lundgren om tullens resurser på Gotland:
          </note>
          <note>
            När den socialdemokratiska regeringen i budgetpropositionen 1990
            föreslog en förändrad organisation inom Tullverket, så innebar
            det för
          </note>
          <note>
            Gotlands del nästan en halvering av antalet tjänster, från 12
            till 7 tjänster.
          </note>
          <note>
            Både från länsstyrelse och från riksdagsledamöter kom kraftiga
            protester, eftersom vi kunde förutse den situation som nu är verklighet,
            nämligen en starkt ökad smuggling från öst, Baltikum och
          </note>
          <note>
            Ryssland. Sprit, cigaretter, narkotika och vapen förs i land
            på Gotland i en utsträckning som nuvarande organisation inte kan
            klara.
          </note>
          <note>
            Jag vill därför fråga statsrådet Bo Lundgren om regeringen är
            beredd att vidta några åtgärder för att tullen på Gotland skall
            kunna fullgöra sitt uppdrag.
          </note>
          <note>
            1992/93:315 av Carl-Johan Wilson (fp) till näringsministern om
            gymnasieutbildningen och industrins rekryteringsbehov:
          </note>
          <note>
            Industrins rekryteringsbehov tycks inte motsvaras av intresse
            hos sökande till gymnasieskolan.
          </note>
          <note>
            Exempel: Jönköpings gymnasieregion har ca
          </note>
          <note>
            130 000 invånare. Regionen är en av Sveriges industritätaste
            med bl.a. stor andel verkstadsindustri. Vid nu aktuellt provval
            till gyskolan valde endast 18 elever -- av ca 1700 --
          </note>
          <note>
            industriprogrammet i första hand. Av dessa har endast 5 elever
            preliminärt anmält intresse för inriktning Industri i årskurs
            2. Om antalet platser på gymnasieskolans program anpassas till
            elevernas önskemål, skulle det enligt detta exempel få mycket
            negativa konsekvenser för näringslivets rekryteringsmöjligheter
            i Jönköpingsregionen. Jag är medveten om att utbildningsministern
            har ansvar för gymnasieskolan, men jag finner det angeläget att
            även näringsministern medverkar för att stärka industrins möjligheter
            att rekrytera utbildade medarbetare. Därför ställs frågan till
            näringsministern:
          </note>
          <note>
            I vilken utsträckning kan regeringen -- genom näringsministern
            -- medverka till att popularisera utbildning för industrin?
          </note>
          <note>
            13 § Kammaren åtskildes kl. 15.17.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
