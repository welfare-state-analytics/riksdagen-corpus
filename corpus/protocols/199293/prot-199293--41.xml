<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--41</head>
          <docDate when="1992-12-09">1992-12-09</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 3 december.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:97 till jordbruksutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1992/93:KU11
          </note>
          <note>
            Skatteutskottets betänkanden 1992/93:SkU2--
          </note>
          <note>
            SkU5 och SkU7
          </note>
          <note>
            Justitieutskottets betänkanden 1992/93:JuU11,
          </note>
          <note>
            JuU13 och JuU14
          </note>
          <note>
            Lagutskottets betänkande 1992/93:LU10
          </note>
          <note>
            Försvarsutskottets betänkanden 1992/93:FöU2--
          </note>
          <note>
            FöU4
          </note>
          <note>
            Socialutskottets betänkanden 1992/93:SoU7 och
          </note>
          <note>
            SoU8
          </note>
          <note>
            Utbildningsutskottets betänkanden 1992/93:UbU4
          </note>
          <note>
            och UbU6
          </note>
          <note>
            Trafikutskottets betänkanden 1992/93:TU5--TU7,
          </note>
          <note>
            TU9 och TU13
          </note>
          <note>
            Näringsutskottets betänkanden 1992/93:NU12,
          </note>
          <note>
            NU13 och NU15
          </note>
          <note>
            Bostadsutskottets betänkanden 1992/93:BoU4,
          </note>
          <note>
            BoU5 och BoU9
          </note>
          <note>
            Meddelande om samlad votering.
          </note>
          <note>
            Förste vice talmannen meddelade att kulturutskottets betänkande
            KrU7, utrikesutskottets betänkande UU1, lagutskottets betänkanden
            LU14 och LU15, skatteutskottets betänkande SkU9 samt försvarsutskottets
            betänkande FöU5 skulle avgöras i ett sammanhang efter avslutad
            debatt.
          </note>
          <note>
            4 § Filmpolitiken
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU7 Filmpolitiken (prop. 1992/93:10).
          </note>
          <note type="speaker">
            Anf. 1 MONICA WIDNEMARK (s):
          </note>
          <note>
            Herr talman! I dag behandlar vi kulturutskottets betänkande KrU7
            angående filmpolitik. Jag vill börja med att yrka bifall till
            reservation nr 3. I
          </note>
          <note>
            övrigt står vi Socialdemokrater bakom våra reservationer, men
            vi kommer på grund av tidsskäl inte att yrka votering på de övriga.
          </note>
          <note>
            Herr talman! Det är mycket bra att alla intressenter i detta
            land enats och att ett filmavtal äntligen har kommit till stånd.
            Vi Socialdemokrater anser att filmen skall vara en självklar del
            av kulturlivet, motsvarande det som gäller för musik, teatrar
            eller museiverksamhet. Det är också viktigt att filmen blir en
            del av det lokala kulturlivet. Här kommer en mycket viktig faktor
            in i bilden, nämligen den lokale biografägaren.
          </note>
          <note>
            Det är angeläget att man ute i kommunerna tar ett ansvar även
            för filmfrågorna och bioverksamheten.
          </note>
          <note>
            Att ha en bra svensk filmproduktion är livsviktigt för att kunna
            behålla en biografkultur i det här landet.
          </note>
          <note>
            Jag kommer själv från en liten ort med ca 1 500
          </note>
          <note>
            invånare, och jag kan se hur angeläget det är att det finns film
            eller bio. Killarna på Kosta Folkets hus kör sin bio två dagar
            i veckan, onsdag och söndag.
          </note>
          <note>
            Det är inte alltid så många i publiken, men det är olika publik
            varje gång. Hitintills har de lyckats att klara av att hålla en
            ny, fräsch och modern repertoar, och man får filmerna snabbt efter
            premiärerna i storstäderna.
          </note>
          <note>
            I dessa småorter saknas ofta den kommersiella förutsättningen
            för att kunna visa film. Det som gör att man får se film på dessa
            småorter är ett brinnande intresse för filmen hos de eldsjälar
            som finns. De ger oss andra människor möjligheter till kulturella
            upplevelser på filmens område. De ser till att det finns biografer
            i våra Folkets hus eller i bygdegårdar och andra samlingslokaler.
          </note>
          <note>
            Det är mycket förvånande att regeringen i propositionen inte
            belyser eller lyfter fram den lokala biografens roll. Detta saknar
            vi.
          </note>
          <note>
            Herr talman! Jag kommer nu att uppehålla mig vid den del i propositionen
            som tar upp import av film för vuxenpublik. Vi Socialdemokrater
            anser att
          </note>
          <note>
            Filminstitutets import av vuxenfilm är av mycket stor betydelse
            och bör finnas kvar och inte som regeringen föreslår i propositionen
            avvecklas.
          </note>
          <note>
            Alltsedan man började med verksamheten på
          </note>
          <note>
            Filminstitutet har ett flertal stora regissörer från en rad olika
            filmländer introducerats för svensk publik, regissörer vilkas
            filmer vi svenskar annars inte skulle ha fått oss till del. Vad
            man nu gör är att rycka bort en sten från bygget. Men det blir
            inte bara ett hål efter den stenen. Man förstör mycket mer.
          </note>
          <note>
            Det blir inte Filminstitutet som drabbas värst, utan det blir
            filmpubliken i vårt avlånga land. Det är den filmpublik som genom
            Filminstitutet har getts möjlighet att se ''smal film'', eller
            som man också kan kalla det, film från udda länder. Ett uttryck
            som ofta används i dessa sammanhang är ''ickeamerikansk film''.
            Det är sådana filmer man har gett publiken möjlighet att se.
          </note>
          <note>
            För filmpubliken kommer utbudet att kraftigt begränsas när rätten
            att importera vuxenfilm tas från Filminstitutet. Det kommer att
            bli ett mycket mindre utbud till filmklubbarna i landet och andra
            som visar kvalitetsfilm när importen avvecklas.
          </note>
          <note>
            Filminstitutet arbetar i första hand på vad vi kallar svårbearbetade
            marknader, t.ex. Fjärran östern och Latinamerika.
          </note>
          <note>
            Vi Socialdemokrater ser också i förlängningen att utbudet av
            importerad barn- och ungdomsfilm kommer att förändras då vuxenimporten
            stoppas.
          </note>
          <note>
            Risken är att utbudet för barn och ungdomar blir mindre på grund
            av att Filminstitutet försvinner från vuxenarenan. Man får inte
            samma möjligheter att upphandla och förhandla om barn- och ungdomsfilmer.
          </note>
          <note>
            De låga kostnader som Filminstitutet har i dag beror till stor
            del på att man har en upparbetad marknad. Den har sedan man startade
            för tjugo år sedan omfattat i stort sett hela världen. Man har
            mycket stor vana vid att förhandla med importörerna och ett kunnande
            om vad som erbjuds runt om i världen. Det har mycket stor betydelse
            även för de fristående importörer som finns, och som även i framtiden
            måste finnas, att
          </note>
          <note>
            Filminstitutet är ett komplement på marknaden.
          </note>
          <note>
            Just nu har vi en rad fristående importörer vilka har breddat
            repertoaren. De förser i första hand storstäderna med kvalitetsfilm.
            Men det är, mina vänner, inte särskilt länge sedan det var annorlunda.
            Enskilda importörer är bräckligare än
          </note>
          <note>
            Filminstitutet, även om de får hjälp och stöd på vägen. Det är
            viktigt att se Filminstitutet och övriga importörer som komplement
            till varandra och inte som konkurrenter.
          </note>
          <note>
            Jag har litet siffror om filmimporten för vuxna under 1991--1992.
            Fristående importörer som fått stöd av Visningsnämnden för att
            importera smal kvalitetsfilm har importerat 12 filmer till ett
            genomsnittspris av 87 000 kr per film. Filminstitutet har under
            samma period importerat 14 filmer till ett genomsnittspris av
            39 300 kr per film.
          </note>
          <note>
            Herr talman och ärade ledamöter! Vad kan man utläsa av detta?
            Jo, att risken är mycket stor att filmimporten till Sverige minskas
            på grund av förslaget i regeringens proposition. Att mindre antal
            filmer importeras till ett högre pris per film, är det vad som
            är meningen med svensk filmpolitik?
          </note>
          <note>
            Vi Socialdemokrater anser att motiven för att lägga ner Filminstitutets
            import av vuxenfilm verkar vara av ogenomtänkt natur.
          </note>
          <note>
            Det handlar inte bara om att plocka bort en byggkloss. För oss
            socialdemokrater handlar det om att fler människor skall få tillgång
            till ett brett utbud av smalfilm och till en kulturell filmupplevelse
            från andra länder.
          </note>
          <note type="speaker">
            Anf. 2 ELISABETH PERSSON (v):
          </note>
          <note>
            Herr talman! Vi i Vänsterpartiet ser med tillfredsställelse på
            de största delarna av det här filmavtalet. Vi tror att det kommer
            att ha en positiv betydelse för svensk film och filmvisning framöver.
          </note>
          <note>
            Det är bara på en punkt som vi är tveksamma. Det gäller avvecklingen
            av Filminstitutets importverksamhet. Vi tror inte att det gagnar
            svensk filmpublik att i ett slag lyfta ut den här verksamheten
            från Filminstitutets område.
          </note>
          <note>
            Därför vill jag deklarera att vi står bakom reservationerna 3,4
            och 5, men eftersom den socialdemokratiska representanten Monica
          </note>
          <note>
            Widnemark bara har yrkat bifall till reservation 3, nöjer också
            jag mig med att göra det.
          </note>
          <note type="speaker">
            Anf. 3 BIRGITTA WISTRAND (m):
          </note>
          <note>
            Herr talman! Ärade ledamöter! Filmens historia är kort. Det har
            faktiskt bara funnits rörliga bilder i ungefär 100 år. Det var
            Thomas Alva Edison som kom på tekniken att visa rörliga bilder.
            Först fick tittarna själva rulla fram sina bilder i tittskåp.
            På den tiden var filmerna ungefär en minut långa. De var ofta
            farsartade. Det fanns t.ex. titlar som Skoj i tvättstugan. De
            var mycket omtyckta. Senare blev det rörliga bilder på duk. De
            filmerna var cirka tio minuter långa.
          </note>
          <note>
            Det var faktiskt först under 30- och 40-talet som filmen på allvar
            blev ett folknöje för en stor bred massa. Strax före TV:s genombrott
            på 50-talet stod filmen på sin höjdpunkt. I Sverige gjordes då
            ungefär 80 miljoner biobesök. Ute i Europa var det faktiskt fråga
            om 3 miljarder. Sverige hade då
          </note>
          <note>
            25 000 biografer.
          </note>
          <note>
            Men allteftersom TV har vunnit insteg i de svenska hemmen har
            biobesöken dramatiskt minskat. Förra året var de nere i 15,7 miljoner
            besök på ungefär
          </note>
          <note>
            900 biografer. Under filmens höjdpunkt gjorde man 20--40 filmer
            om året. Nu är vi nere i 15--20.
          </note>
          <note>
            Före 1951 fanns det inga statliga bidrag till biografverksamheten.
            Den var i stället belagd med nöjesskatt. År 1963 kom det första
            avtalet, och man avskaffade nöjesskatten. Biografer med fler än
            fem föreställningar skulle erlägga 10 % av biljettintäkterna till
            det då nya Filminstitutet.
          </note>
          <note>
            Stiftelsens syfte var då som nu att främja svensk filmproduktion.
          </note>
          <note>
            År 1982 ändrades avtalet och videobranschen kom in som en ny
            avtalspart. Varje hyr- och köpkassett skulle ge en avgift till
            Filminstitutet.
          </note>
          <note>
            Det var inte bara TV som minskade antalet biobesök. Det var också
            de ökade kostnaderna.
          </note>
          <note>
            Den breddade momsen och videomarknadens tillbakagång gjorde att
            Filminstitutet fick allt mindre resurser.
          </note>
          <note>
            Ute i Europa var situationen likartad, men i motsats till de
            övriga kulturaktiviterna inom EG
          </note>
          <note>
            kom faktiskt filmen tidigt in i diskussionerna i och med att
            den sågs som en industri.
          </note>
          <note>
            Industriproduktionen av film har på det sättet länge funnits
            med i EG-diskussionen. Man har fått stöd till olika samarbetsformer
            m.m.
          </note>
          <note>
            Jag tycker därför att det är viktigt med detta nya filmavtal
            och att statens stöd till film delas upp i dessa två nya anslagsformer,nämligen
            dels stöd till filmproduktion, dels stöd till filmkulturell verksamhet.
            På det sättet lyfter vi fram att det är en viktig och kostnadskrävande
            verksamhet att producera svensk film.
          </note>
          <note>
            Utskottet stöder regeringens uppfattning att vårt begränsade
            språkområde behöver en kompetens när det gäller att producera
            film. På det sättet kan vi skapa en svensk filmidentitet. Svensk
            film har också visat att vi har kvaliteter som är värda att visas
            inte bara i Sverige utan också utomlands.
          </note>
          <note>
            Dessutom behövs det en svensk filmproduktion som motvikt mot
            all den utländska film som väller in över landet.
          </note>
          <note>
            Det är dyrt att producera film. En vanlig svensk spelfilm kostar
            10--15 miljoner kronor. Det kräver att finansiärer måste ställa
            upp med ett så stort belopp om man vill lansera en ny filmskapare
            i
          </note>
          <note>
            Sverige. Om vi jämför det med vad det kostar att lansera en ny
            svensk författare -- det kostar upp till
          </note>
          <note>
            200 000 kronor -- är det en mycket stor skillnad på insats.
          </note>
          <note>
            Ett annat problem när det gäller svensk film är att mycket få
            filmer spelar in sina kostnader.
          </note>
          <note>
            Genomsnittet brukar vara två om året. Det här året har det varit
            Änglagård och Jönssonligan. De har kommit upp i besökssiffror
            på ca 600 000. Det är ungefär vad som behövs för att en film skall
            gå runt.
          </note>
          <note>
            I vanliga fall är det 5 000--100 000 besökare på en svensk film.
          </note>
          <note>
            Därför är det glädjande att det här nya avtalet verkligen ger
            möjligheter att producera svensk film och också att distribuera
            och marknadsföra den producerade filmen. Ett av skälen till att
            detta kan ske är att det nu blir ett samarbete på hela det audiovisuella
            området. Det handlar om distribution i biografledet, men även
            om gemensam TV-
          </note>
          <note>
            visning.
          </note>
          <note>
            Genom det nya avtalet, som löper från den 1
          </note>
          <note>
            januari 1993 fram till den 31 december 1998, kommer t.ex svensk
            television att ställa upp med drygt 22 miljoner kronor till samarbetsprojekt.
          </note>
          <note>
            Svensk TV och nordisk television går in med nya pengar, ungefär
            dubbelt så mycket som tidigare.
          </note>
          <note>
            Kassettavgiften finns kvar.
          </note>
          <note>
            Det intressanta med det nya filmstödet är inte bara att det ökar
            och att staten går in med 31 miljoner kronor till, utan också
            att det kommer att delas ut på ett nytt sätt. Vi kommer att få
            konsulenter efter danskt mönster vilka kommer att anställas av
            institutets styrelse. Dessa kommer att ge stöd till filmer på
            konstnärliga grunder. De kommer att få stor frihet inom en begränsad
            ram att välja ut olika filmprojekt.
          </note>
          <note>
            75 % av stödet skall gå till förhandsstöd. Det kommer att vara
            återbetalningspliktigt när filmen haft 110 000 besökare. 25 %
            av pengarna till filmproduktion skall gå till efterhandsstöd.
            Det börjar utgå när filmen har haft 30 000 besökare.
          </note>
          <note>
            Det skall inte betalas tillbaka.
          </note>
          <note>
            Utskottet stöder självfallet dessa förslag. Vi tycker också att
            det är mycket bra att filmen på det här sättet kommer att få möjligheter
            att på nytt bli konkurrenskraftig.
          </note>
          <note>
            Vi stöder också regeringens förslag att medverka till att bilda
            en stiftelse. Vi tycker att det är riktigt att Filminstitutet
            inte skall ägna sig åt sådan verksamhet som kan bedrivas av andra
            på ett bättre sätt. Därför stöder vi förslaget att köp av vuxenfilm
            skall avvecklas.
          </note>
          <note>
            Vi tillstyrker också den andra delen av stödet, nämligen stöd
            till filmkulturell verksamhet. På det sättet kommer staten att
            inhandla de tjänster som man tycker är värdefulla av institutet.
          </note>
          <note>
            Detta kommer att bli en genomlysning av den verksamhet som förekommer.
            I den första delen kommer arkiv-, publikations- och informationsverksamhet,
            verksamhet inriktad på barn och ungdom liksom också finansieringen
            av institutets verksamhet att beröras.
          </note>
          <note>
            Utskottsmajoriteten stöder också regeringens förslag om att staten
            skall behålla ansvaret för finansieringen av Konstnärsnämndens
            stöd till kortfilmsproduktion.
          </note>
          <note>
            Herr talman! Jag yrkar bifall till reservation nr 1
          </note>
          <note>
            och i övrigt bifall till utskottets hemställan.
          </note>
          <note type="speaker">
            Anf. 4 MONICA WIDNEMARK (s) replik:
          </note>
          <note>
            Herr talman! Fru Wistrands anförande var mycket bra vad gäller
            filmens historia, hur filmen har kommit till och hur den har utvecklats
            fram till i dag. Jag kan helt instämma i den delen. Men jag hade
            också förväntat mig att fru Wistrand skulle belysa några av de
            punkter där vi har haft skilda åsikter i utskottet.
          </note>
          <note>
            Jag vill ställa en fråga till Birgitta Wistrand. Jag talade i
            mitt anförande om en prisskillnad mellan olika filmer. Filmer
            som importerats av distributörer som har fått stöd av Visningsnämnden
            kostade i genomsnitt 87 500 kr, medan de filmer som Filminstitutet
            självt har förvärvat kostade
          </note>
          <note>
            39 300 kr. Det är alltså i runt tal en skillnad om ca
          </note>
          <note>
            50 000 kr.
          </note>
          <note>
            Kommer ni i dag att fatta ett sådant beslut i kammaren, Birgitta
            Wistrand, som gör det dyrare att importera vuxenfilm till Sverige
            och som gör att importen av barn- och ungdomsfilm begränsas?
          </note>
          <note>
            Om man slår undan ett ben, faller ju flera. Jag vore tacksam
            för ett svar på detta.
          </note>
          <note type="speaker">
            Anf. 5 BIRGITTA WISTRAND (m) replik:
          </note>
          <note>
            Herr talman! Fru Widnemark menar att det kommer att bli mycket
            dyrare nu när vi skall få andra importörer av vuxenfilm. Det finns
            många åsikter om denna fråga, och jag vet att
          </note>
          <note>
            Socialdemokraterna har denna uppfattning. Vi i utskottsmajoriteten
            delar den inte, och det beror delvis på att man kan räkna på många
            olika sätt.
          </note>
          <note>
            Det sätt att räkna som ni har föredragit gör att det ser billigare
            ut än när man räknar på Filminstitutets sätt. Man kan också räkna
            på annat sätt, och våra beräkningar visar att Filminstitutets
            import av kvalitetsfilm är både dyr och ineffektiv. Ungefär 20
          </note>
          <note>
            personer arbetar med den här verksamheten, till en nettokostnad
            om 4,5 miljoner kronor.
          </note>
          <note>
            Vi tror att filmerna kan tas in till Sverige på ett mycket bättre
            sätt genom de olika företag som redan nu finns, t.ex. Triangelfilm,
            eller
          </note>
          <note>
            Riksföreningen Folkets Bio. De kunskaper och kontakter som redan
            finns hos Filminstitutet kan mycket väl komma dessa till godo.
          </note>
          <note>
            Jag vill också peka på en annan sak som jag tycker är mycket
            viktig. Monica Widnemark tog upp frågan om kvalitetsfilm och talade
            för icke amerikansk film. På den tio i topp-lista som filmtidningen
            Chaplin har gjort upp kan man se vilka filmer som under 1990 och
            1991 har fått hög s.k. ranking. Av den framgår att av Triangelfilms
            filmer har 1990 sju kommit högst på listan.
          </note>
          <note>
            Sandrews och SF har fått in fem resp. tre filmer och
          </note>
          <note>
            Filminstitutet två. Detsamma gäller för 1991, då
          </note>
          <note>
            Triangelfilms filmer fick sju högsta poäng men av
          </note>
          <note>
            Filminstitutets filmer bara en.
          </note>
          <note>
            Jag är faktiskt oroad över att inte ens kritikerna tycker att
            Filminstitutet har lyckats med sin import.
          </note>
          <note>
            Jag står därför självfallet kvar vid mitt yrkande om bifall till
            utskottets förslag och hoppas att filmimporten i Sverige skall
            bli bättre.
          </note>
          <note type="speaker">
            Anf. 6 MONICA WIDNEMARK (s) replik:
          </note>
          <note>
            Herr talman! Birgitta Wistrand sade att det finns många åsikter
            om importen av vuxenfilm, och vi har kanske olika källor.
          </note>
          <note>
            Jag vet också att Moderaterna ofta vill stå för mångfald och
            vill att människor skall kunna nås av andra kulturer. Vikten av
            att själv kunna välja brukar ibland vara ett honnörsbegrepp för
            moderater, och mot den bakgrunden tycker jag att det är viktigt
            att importen får vara kvar hos
          </note>
          <note>
            Filminstitutet. Med det kontaktnät som man har upparbetet och
            med den förhandlingsvana som man har kommer vi då att kunna få
            ett mycket större utbud av icke amerikansk film och film från
            avlägsna kulturer som det är viktigt att vi får se här i Sverige.
          </note>
          <note>
            Jag undrar om ni moderater verkligen är medvetna om att ni i
            viss mån begränsar mångfalden med det beslut som ni nu vill fatta.
            Man kan inte fatta ett beslut bara av principiella skäl. Jag tror
            att det är litet dåligt genomtänkt, och jag hoppas att ni skall
            ändra er och rösta på våra förslag i stället.
          </note>
          <note type="speaker">
            Anf. 7 BIRGITTA WISTRAND (m) replik:
          </note>
          <note>
            Herr talman! Jag talar inte bara för Moderaterna utan för utskottsmajoriteten,
            fru Widnemark. Vi har precis som fru Widnemark haft tillgång till
            många olika uppgifter. En av svårigheterna när det gäller just
            Filminstitutet har varit att det varit svårt att se vad som varit
            intäkter, utgifter och kostnader.
          </note>
          <note>
            Det kan vara en av förklaringarna till att vi ser litet olika
            på detta.
          </note>
          <note>
            Det andra skälet till att vi vill ta upp denna fråga är att Filminstitutet
            har fått mycket hård kritik för att man har bedrivit denna verksamhet
            på ett icke konkurrensneutralt sätt. Filminstitutet har kunnat
            resa runt till filmfestivaler och köpa in film direkt, vilket
            de olika företagen inte har kunnat göra. De har först måst resa
            hem och fråga Filminstitutet.
          </note>
          <note>
            Det kan vara en av förklaringarna till att det i ert underlag
            ser ut som om det skulle vara billigare att köpa in film genom
            Filminstitutet.
          </note>
          <note>
            Vi skall också komma ihåg att filmimportörerna kommer att få
            ett stöd om 4 miljoner kronor. Det är en förstärkning med 1 miljon
            kronor i förhållande till vad som gäller nu. Jag tror att utbudet
            av kvalitetsfilm kommer att öka i Sverige efter det nya avtalet,
            inte tvärtom.
          </note>
          <note>
            Dessutom förutsätter jag att Filminstitutet samverkar med andra
            aktörer som kommer att importera vuxenfilm. Fru Widnemark ville
            säga att även barnfilmen skulle komma i ett sämre läge genom det
            nya avtalet. Det tror jag inte, särskilt inte nu när staten tar
            över ansvaret.
          </note>
          <note>
            Förste vice talmannen anmälde att Monica
          </note>
          <note>
            Widnemark anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 8 EWA HEDKVIST PETERSEN (s):
          </note>
          <note>
            Herr talman! Först vill jag säga att jag är mycket nöjd med den
            satsning på filmen som görs i och med detta beslut. Film är en
            viktig del av vårt kulturliv.
          </note>
          <note>
            Men filmen är också mycket betydelsefull för yttrandefriheten
            och opinionsbildningen, och den blir än viktigare i de hårda tider
            som vi lever i.
          </note>
          <note>
            Opinioner kan påverkas och vändas med hjälp av den rörliga bilden.
            Att ställa filmen i mångas tjänst är därför en mycket viktig demokratisk
            handling.
          </note>
          <note>
            Men filmen måste också kunna bli en viktig kulturyttring i hela
            Sverige. Faktum är att den professionella filmproduktionen i vårt
            land av olika skäl sedan decennier tillbaka är koncentrerad till
          </note>
          <note>
            Stockholmsområdet. Filmen är mycket kommersiell, och detta har
            naturligtvis inneburit en geografisk koncentration. Möjligheterna
            för filmare att finansiera sina projekt och arbeta utanför Stockholm
            är i dag mycket små. Detta är orimligt, och det är hög tid att
            en ändring kommer till stånd, så att även filmskapare får möjlighet
            att yrkesmässigt arbeta i den kulturella och geografiska miljö
            som är filmarens egen, med allt vad det innebär. Jag tycker att
            även detta förhållande är mycket viktigt för vår demokrati.
          </note>
          <note>
            Herr talman! Jag har svårt att förstå varför ambitionen att stödja
            regional kultur skall göra halt vid filmen. Under 70- och 80-talen
            var stödet till regionala kulturinstitutioner en viktig del av
            den statliga kulturpolitiken. Jag hoppas att det är så fortfarande.
            Det statliga stödet var dessutom av avgörande betydelse för regionernas
            egna satsningar på kultur. Regionala kulturpolitiska insatser
            ses också numera som självklara och viktiga delar av den samlade
            kulturpolitiken, men också i arbetet att bygga upp hela landet.
            Det finns därför nu skäl för att även den statliga filmpolitiken
            skall ta sikte på insatser på regional nivå.
          </note>
          <note>
            På flera olika håll i landet pågår för närvarande diskussioner
            om regionala satsningar även på filmens område. Avsaknaden av
            en statlig filmpolitik, som även innefattar satsningar på regional
            nivå, har motverkat att diskussionerna har lett fram till konkreta
            förslag och insatser. Ett undantag är Norrbotten, där bildandet
            av Filmpool
          </note>
          <note>
            Nord är ett konkret uttryck för en regionalt baserad filmproduktion.
          </note>
          <note>
            I Filmpool Nord samverkar såväl regionala som lokala organisationer
            och myndigheter, allt i syfte att stödja filmproduktion med anknytning
            till
          </note>
          <note>
            Norrbotten för nationell och internationell distribution. På
            kort tid har Filmpoolen byggt upp ett fungerande nätverk mellan
            filmarna i regionen och även fördelat ekonomiskt och tekniskt
            stöd till ett flertal filmproduktioner i länet. Pengarna som satsats
            kommer från regionala instanser, men
          </note>
          <note>
            Sveriges Television har centralt också helt nyligen beviljat
            produktionsstöd till Filmpool Nord.
          </note>
          <note>
            Även i Jämtlands län finns nu långt framskridna planer på att
            vidareutveckla befintlig mediaverkstad till ett regionalt filmcentrum.
          </note>
          <note>
            I de senaste årens anslagsframställningar har
          </note>
          <note>
            Filminstitutet begärt särskilda medel för stöd till etablerandet
            av regionala filmverkstäder. I
          </note>
          <note>
            regeringens proposition om film- och videoavtalet och statens
            stöd till filmkulturella verksamheter anvisas inga sådana särskilda
            medel. Förvånat läser jag att regeringen anser att det inte finns
            en tillräckligt genomarbetad behovsanalys som grund för införandet
            av ett sådant stöd. Detta anför regeringen trots att Filmverkstaden
            i Stockholm redan nu får en halv miljon kronor per år från
          </note>
          <note>
            Filminstitutet. Här finns behov!
          </note>
          <note>
            Den passiva hållning regeringen intar i frågan om regional filmproduktion
            svarar inte mot det faktiska behov och intresse som finns runt
            om i landet. Det finns heller inte kultur- och massmediapolitiska
            skäl att avvisa tanken på regionala satsningar på filmområdet.
            Därför är det min bestämda åsikt i motionen att regional filmproduktion
            bör få del av de medel som tillförs film- och videoavtalet. Jag
            avser den motion som jag har väckt och som behandlas i det här
            betänkandet.
          </note>
          <note>
            Herr talman! Det är tur att vi har kulturutskottet.
          </note>
          <note>
            Ett enigt kulturutskott har visserligen avstyrkt vår motion.
            Det beklagar jag. Men utskottet har samtidigt på ett mycket tillmötesgående
            sätt hävdat vikten av regional filmproduktion. Utskottet anför
            att det är ''angeläget att det finns goda förutsättningar för
            filmproduktion i regioner utanför Stockholmsregionen. Utskottet
            förutsätter att möjligheterna till sådan produktion tas till vara.''
            Jag tolkar detta som en uppmaning till
          </note>
          <note>
            Filminstitutet och till regeringen att söka möjligheter att stödja
            regional filmproduktion.
          </note>
          <note>
            I utskottets betänkande tas också frågan om konsulenternas arbete
            upp. Man förutsätter att deras arbete skall utvärderas. Jag tar
            för givet att deras arbete -- i utskottets anda -- också utvärderas
            i ett regionalt perspektiv.
          </note>
          <note>
            I filmavtalet stadgas att styrelsen för Filminstitutet skall
            beakta behovet av dokumentärfilm, av nya och yngre filmares utvecklingsmöjligheter
            och av kortfilm. Jag tillstyrker livligt att en konsulent skall
            få ett särskilt ansvar för dokumentär- och kortfilm.
          </note>
          <note>
            Jag ser också fram emot den filmkulturella utredning Filminstitutet
            skall göra på regeringens uppdrag, och jag understryker utskottets
            mening att filmens roll i det lokala kulturlivet bör bli ordentligt
            belyst.
          </note>
          <note>
            Herr talman! Vår motion har inte tillstyrkts av utskottet. Men
            jag uppskattar att utskottet har tagit till vara våra tankegångar
            på allvar och understrukit vikten av regional filmproduktion.
            Som riksdagsledamot har jag lärt mig att ha tålamod.
          </note>
          <note>
            Det skall räcka ett tag till i denna fråga, men jag vill ganska
            snart se handling både från regeringen och från Filminstitutet.
          </note>
          <note>
            Svensk films framtid förutsätter, enligt min mening, att filmare
            i hela landet har likvärdiga möjligheter att utvecklas och att
            producera alla typer av film --
          </note>
          <note>
            för regional, nationell och internationell publik, men producerad
            inom och utifrån filmares förankring i många regioner, kulturer
            och befolkningsgrupper.
          </note>
          <note>
            Jag yrkar bifall till den socialdemokratiska reservationen 3
            och i övrigt till utskottets hemställan.
          </note>
          <note>
            Anf. 9 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är faktiskt ett ganska stort beslut som riksdagen
            kommer att fatta i dag. I ofärdstider, där alla brottas med ekonomiska
            problem inte minst i de offentliga budgetarna, har regeringen
            föreslagit, och riksdagen skall fatta beslut om, 63
          </note>
          <note>
            nya miljoner kronor till svensk filmproduktion. Jag tycker att
            det är en kraftig markering från regeringens och riksdagens sida,
            och det visar att åtminstone staten anser att kulturen är mycket
            viktig. Det här innebär också signaler till andra aktörer i samhället
            som är engagerade i kulturfrågor.
          </note>
          <note>
            Riksdagen har under det senaste året, på förslag av regeringen,
            fattat en rad viktiga beslut för att hävda kulturens ställning
            även när det är ekonomiskt bekymmersamt i samhället. Det gäller
            dels den reformbudget som nu löper, dels att det gick att undvika
            att lägga in de specialriktade kulturbidragen i den s.k. kommunala
            påsen. Det här gäller också filmavtalet och regeringens beslut
            om projektering av ett nytt modernt museum.
          </note>
          <note>
            Vi som jobbar på den nationella nivån när det gäller kulturfrågor
            skall utnyttja detta faktum och de beslut som vi har fattat tillsammans
            för att inspirera andra aktörer inom kultursektorn att ta sitt
            ansvar.
          </note>
          <note>
            Vi vet att kultur bidrar till att inte bara höja kunskapsnivån,
            att roa osv., utan också bidrar till en ekonomisk tillväxt i samhället.
          </note>
          <note>
            Mottagandet av överenskommelsen om filmavtalet var mycket positivt.
            Nu är förväntningarna mycket stora i Filmsverige, inte minst bland
            filmarna, om att framtiden skall bli bättre för den svenska filmproduktionen.
            Det här uppfattas som en ny injektion, och det har gett större
            självförtroende hos filmskaparna.
          </note>
          <note>
            Det här handlar främst, så som det oftast är, om att mer pengar
            ställs till förfogande. Det handlar också om förändring i strukturen
            på verksamheten, där staten tar renodlat ansvar för den filmkulturella
            verksamheten. Vi har lyckats få in fler parter i avtalet, bl.a.
            Sveriges Television och TV4 -- vilka är stora bildproducenter.
            Det kan bli fråga om ett mycket fruktbart samarbete mellan flera
            parter.
          </note>
          <note>
            Det handlar också om större tydlighet och större anvarstagande
            för dem som skall fördela de pengar som nu finns till förfogande.
            Tidigare har olika kollektiva nämnder gjort fördelningarna, och
            nu blir det i stället ett antal konsulenter. De skall ha en självständig
            ställning. De skall inte bara sitta och vänta på ansökningar,
            utan de skall själva aktivt ta kontakt med manusförfattare och
            filmare och föra samman olika intressenter för att få en bra filmproduktion.
          </note>
          <note>
            Sammantaget gör allt detta att jag är mycket optimistisk inför
            framtiden när det gäller att hävda svensk filmproduktion i förhållande
            till import av framför allt amerikansk film. De flesta länder
            i
          </note>
          <note>
            Europa har ett filmstöd för att kunna hävda den nationella produktionen.
            Samtidigt skall vi vara medvetna om att det bl.a. är den stora
            importen och visningen av amerikansk film som gör det möjligt
            att få branschen att bidra till filmavtalet.
          </note>
          <note>
            Herr talman! Jag hade inte planerat att gå upp i talarstolen.
            Men jag anser att det är viktigt att man lyfter sig litet över
            ankdammsstadiet när vi har debatter här i riksdagen, att vi inte
            bara koncentrerar oss på en och annan detaljfråga, där man kan
            ha olika uppfattningar. Jag har velat framföra detta från riksdagens
            talarstol. Jag har träffat flera filmare och fått spontana kommentarer,
            och även brev, om detta filmavtal.
          </note>
          <note>
            De har varit mycket uppskattande, inte minst när det gäller regeringens
            ansträngningar att åstadkomma ett mycket bra avtal och se till
            att det finns resurser för att finansiera det.
          </note>
          <note type="speaker">
            Anf. 10 BIRGITTA WISTRAND (m):
          </note>
          <note>
            Herr talman! Jag kan inte annat än instämma i det kulturminister
            Friggebo har sagt. Det är synd om hon har fått uppfattningen att
            vi inte tycker att detta är ett viktigt beslut, som verkligen
            måste uppskattas, inte bara av oss i utskottet utan också av svenska
            filmare och svensk publik. Svensk film har ett gott rykte som
            vi behöver värna om. Det behöver vi ha i ett framtida Europa.
            Jag håller helt med kulturministern om det hon sade i sitt inlägg.
          </note>
          <note>
            Jag skulle vilja säga följande till Ewa Hedkvist
          </note>
          <note>
            Petersen. Vi har tidigare talat om hur dyrt det är att producera
            film. För mig känns det konstigt att man skulle ha möjligheter
            att producera film överallt i landet. I t.ex. Göteborg finns en
            bra filmproduktion. ''Tala högre, det är så mörkt'' heter en av
            Götafilms nya filmer. Jag tror visst att vi skall ha filmproduktion
            på andra ställen än i Stockholm.
          </note>
          <note>
            Men jag är rädd för att det kommer att bli dålig kvalitet, om
            vi skall ställa krav på att film skall kunna produceras över hela
            landet.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 11 MONICA WIDNEMARK (s)
          </note>
          <note>
            replik:
          </note>
          <note>
            Herr talman! Det var trevligt att kulturministern ville vara
            här i kammaren i dag när vi skall debattera filmpolitiken.
          </note>
          <note type="speaker">
            Anf. 12 FÖRSTE VICE TALMANNEN:
          </note>
          <note>
            Repliken gäller Birgitta Wistrands anförande.
          </note>
          <note type="speaker">
            Anf. 13 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Jag vill återigen understryka det kulturutskottet
            skrivit i sitt betänkande angående regional filmproduktion. Jag
            vill framhålla att man nu börjar finna nya former för finansiering
            av filmproduktion ute i regionerna. Det vore bra om den statliga
            filmpolitiken kunde understödja de nya formerna. Jag är inte orolig
            för att det ur detta skall komma film av dålig kvalitet. Jag tror
            tvärtom att det skulle berika det svenska film- och kulturlivet.
          </note>
          <note>
            Det skulle kunna bli mycket bra kvalitet, och det blir bra kvalitet.
            De erfarenheterna har vi från
          </note>
          <note>
            Norrbotten.
          </note>
          <note>
            Filmen stärks i hela landet, oavsett vad Birgitta
          </note>
          <note>
            Wistrand säger, därför att television och andra massmedia sprids
            över landet. Det måste vi ha i åtanke när vi pratar om att sprida
            filmproduktion.
          </note>
          <note>
            De farhågor som Birgitta Wistrand uttrycker är lätta att ta till
            när man får nya förslag på sitt bord.
          </note>
          <note>
            Det är viktigt att vi diskuterar detta. Vi skall ha en filmproduktion
            av hög kvalitet i hela landet. Jag tror inte att Birgitta Wistrand
            behöver vara orolig.
          </note>
          <note>
            Verkligheten kommer att utvisa att det kommer många bra produktioner.
            Den tilltron tycker jag att vi skall ha.
          </note>
          <note type="speaker">
            Anf. 14 BIRGITTA WISTRAND (m)
          </note>
          <note>
            replik:
          </note>
          <note>
            Herr talman! Ewa Hedkvist Petersen säger att jag misstror kvaliteten.
            Det gjorde jag inte alls. Jag sade bara att jag känner en oro
            inför kravet på att man skall kunna producera film över hela Sverige.
          </note>
          <note>
            Jag nämnde Göteborg som ett exempel. Jag skulle kunna ta fler
            exempel. Jag vet att det också görs kvalitetsfilm i Norrbotten.
            Men vad är det för slags film vi talar om? Vi kanske inte talar
            om produktioner för 15 miljoner, utan om produktioner för under
            1 miljon. Då är vi inne i en helt annan diskussion.
          </note>
          <note>
            Det stöd man nu kommer att ge till distribution av film och samproduktion
            mellan TV och filmare kommer också att underlätta spridning och
            produktion ute i landet. Det finns kanske inte så stort skäl till
            oro för att det inte skall bli en ordentlig samverkan över hela
            landet, som Ewa Hedkvist
          </note>
          <note>
            Petersen säger.
          </note>
          <note type="speaker">
            Anf. 15 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Jag pratar i första hand om kort- och dokumentärfilmer.
            Att stödja produktion av spelfilm regionalt är mycket svårt och
            kostsamt.
          </note>
          <note>
            Kort- och dokumentärfilmer är mycket viktiga i filmlivet och
            kulturlivet. De är viktiga, inte minst med den massmediala utvecklingen
            inom televisionen. Jag tror fortfarande att vi kommer att kunna
            se framtiden an med mycket stor tillförsikt.
          </note>
          <note>
            Vi kommer att få se många fina filmer framöver från hela landet.
            Det är viktigt att vi får göra det.
          </note>
          <note>
            Herr talman! Jag vill avslutningsvis säga att det är min förhoppning
            att den statliga filmpolitiken framöver kommer att innebära att
            man stödjer regional filmproduktion.
          </note>
          <note type="speaker">
            Anf. 16 MONICA WIDNEMARK (s):
          </note>
          <note>
            Herr talman! Det är trevligt att se kulturministern i kammaren
            när vi debatterar en så viktig fråga som filmpolitik. Men jag
            blir litet skrämd när kulturministern säger att det handlar om
            ankdammsfrågor. Jag undrar om kulturministern verkligen står för
            att den regionala produktionen och importen av vuxenfilm, som
            är så pass betydande för landet, är ankdammsfrågor.
          </note>
          <note>
            Anf. 17 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vad jag syftade på var främst Monica
          </note>
          <note>
            Widnemarks inlägg. Hon är ju officiell företrädare för oppositionen
            och Socialdemokraterna. Där fanns inte ett enda positivt ord eller
            något som helst försök till beskrivning av vilken typ av beslut
            riksdagen skall fatta i denna kammare i dag. Det var bara gnäll
            och otidigheter mot majoritetsförslaget.
          </note>
          <note>
            Naturligtvis är det ingen ankdammsfråga hur importen av kvalitetsfilm
            skall gå till här i landet.
          </note>
          <note>
            Importen av vuxenfilm har under lång tid skötts bra, på ett föredömligt
            sätt, av Filminstitutet. Men vi har ju en annan verklighet i dag.
          </note>
          <note>
            Under senare år har allt fler fristående företag och organisationer
            börjat importera vuxenfilm. Det har också ur konkurrenssynpunkt
            riktats kritik mot
          </note>
          <note>
            Filminstitutets sätt att sköta verksamheten.
          </note>
          <note>
            Dessutom ställs ju pengar till förfogande. Man ökar bidragen
            till dem som bedriver importverksamhet.
          </note>
          <note>
            Detta ingår i den struktur som finns i beskrivningen av vad Filminstitutet
            skall syssla med för framtiden och som styrelsen nu skall komma
            tillbaka med förslag om.
          </note>
          <note>
            Där handlar det om att filmkulturverksamhet som är statligt stödd
            skall bedrivas av Filminstitutet, om den inte bedrivs av andra.
            Det tycker jag är en självklarhet. Om andra gör det på ett bra
            sätt, behöver inte Filminstitutet ägna sig åt denna uppgift.
          </note>
          <note>
            Jag vill bemöta Monica Widnemark även i den sakfråga som hon
            tog upp. Jag tycker att hon överdriver riskerna för att importen
            av kvalitetsfilm för vuxna skulle minska eller försämras. Jag
            tror tvärtom att det kommer att bli bättre.
          </note>
          <note>
            Jag väntar fortfarande på något positivt ord från
          </note>
          <note>
            Monica Widnemark om vilken betydelse hon anser att filmavtalet
            har på lång sikt för svensk filmproduktion, i konkurrens med filmer
            som kommer från andra delar av vår värld, och vilken betydelse
            det har för vår möjlighet att också i framtiden i biografer se
            bilder och höra ljud som är producerade på svenska.
          </note>
          <note type="speaker">
            Anf. 18 MONICA WIDNEMARK (s):
          </note>
          <note>
            Herr talman! Det är mycket beklagligt, när kulturministern är
            i kammaren, att hon inte lyssnade på början av mitt inlägg. Jag
            sade ordagrant så här: Herr talman! Det är mycket bra för alla
            i det här landet att intressenterna har enats och att ett filmavtal
            har kommit till stånd. Vi är mycket glada för det.
          </note>
          <note>
            Det jag har tagit upp här i kammaren är de frågor som vi i kulturutskottet
            är oeniga om. Vi försöker respektera debattiderna och inte debattera
            det som vi är överens om. Vi är överens om det mesta i filmavtalet.
            Läser man betänkandet, ser man det.
          </note>
          <note>
            Anf. 19 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har noterat att den anmälda debattiden i dag
            är 5 timmar och 24 minuter. Vi hinner väl med att ägna filmavtalet
            ytterligare ett tiotal minuter, eftersom kulturministern tränger
            sig in och vill ha ett ord med i laget när kammaren diskuterar
            filmkulturen i Sverige.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            5 § Krigsmaterielexport
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU1 Krigsmaterielexport (skr.
          </note>
          <note>
            1991/92:145 och prop. 1991/92:174).
          </note>
          <note type="speaker">
            Anf. 20 ROBERT JOUSMA (nyd):
          </note>
          <note>
            Herr talman! Vi står nu i begrepp att anta --
          </note>
          <note>
            förhoppningsvis måste jag faktiskt säga -- en ny lag om krigsmateriel
            och export av sådan. Jag stöder den föreslagna lagen till viss
            del, för jag anser att den är ett steg i rätt riktning åtminstone.
            Samtidigt tycker jag att det är ett för litet steg.
          </note>
          <note>
            Propositionen går i väsentliga delar ut på en sammanslagning
            av ett par gamla lagar som innebär att statsmakten i princip skall
            ha kontroll över tillverkningen av krigsmateriel. Man har en massa
            åsikter om utförsel av krigsmateriel, och man har en massa åsikter
            om samarbete med utländska samarbetspartners och om det procentuella
            ägandet inom försvarsmaterielindustrin.
          </note>
          <note>
            Det finns mycket som är viktigt i propositionen också. En linje
            i den är att lagen inte skall innehålla någonting som kommer i
            konflikt med EG:s regler på området eller med EES-avtalet. Däremot
            tycker jag att det är fel -- inte litet grand fel utan väldigt
            mycket fel -- att man över huvud taget skall ha en lag som säger
            att det är förbjudet att exportera krigsmateriel men att det i
            vissa fall kan göras undantag.
          </note>
          <note>
            Jag tycker att det i princip skall vara tvärtom. Det skall vara
            tillåtet att exportera krigsmateriel, med vissa undantag. Världen
            utanför Sverige har trots allt ändrat sig betydligt de senaste
            åren. Därför anser jag att motiven för en så rigorös lagreglering
            som vi har i Sverige och också på många andra håll i världen inte
            har riktigt samma bärkraft som förr.
          </note>
          <note>
            Vi får inte glömma det faktum att Sverige har tagit ett stort
            steg på väg ut i Europa. Därför anser jag att vi rimligen måste
            ge den svenska försvarsindustrin möjligheter att konkurrera på
            marknaden. I det sammanhanget får vi inte glömma att försvarsindustrin
            trots allt är en av de viktigaste sysselsättningsgrenarna vi har
            i Sverige i dag. Den ger landet 25 000--30 000 arbetstillfällen
            direkt och indirekt, och framför allt ger den goda exportinkomster.
          </note>
          <note>
            Därför tycker inte jag att det längre finns anledning att stänga
            in och knoppa av en industri som, om man ser den i ett internationellt
            perspektiv, har så goda utvecklingsmöjligheter och sådan livskraft.
          </note>
          <note>
            Att släppa försvarsindustrin helt fri är naturligtvis att gå
            litet för långt, men vi måste leta efter ett rimligt läge, och
            det ligger kanske någonstans mitt emellan -- jag vet inte; man
            måste utreda det mycket noga.
          </note>
          <note>
            Sveriges lagstiftning måste som sagt vara anpassad till omvärlden,
            om vi skall ge vår försvarsindustri rimlig chans att överleva.
            Därför tycker jag att det vore väldigt lämpligt att ytterligare
            fortsätta det arbete som har påbörjats och titta på vad vi skall
            göra för någonting.
          </note>
          <note>
            Då måste man på en gång ställa frågan: Vilka krav kan säkerhets-
            och försvarspolitiken ställa på en fri krigsmaterielsmarknad?
            Jag menar, som jag sade förut, att utgångspunkten måste vara att
            vi skall ha en fri marknad, som under särskilt ömmande förhållanden
            får regleras.
          </note>
          <note>
            Den nuvarande lagstiftningen och den föreslagna, som vi förhoppningsvis
            skall anta i dag, utgår inte från detta. Det handlar mycket om
            att det skall vara tillstånd än hit och än dit. Man skall ha tillstånd
            för att sälja, man skall ha tillstånd för att få börja projektera,
            och man skall t.o.m. ha tillstånd för att påbörja samarbete med
            utländsk industri.
          </note>
          <note>
            Jag tycker att det är litet tokigt. I stället borde det på något
            sätt skapas en ny krigsmateriellagstiftning, en lag som handlar
            om anmälningsplikt. Företaget,
          </note>
          <note>
            Bofors t.ex., skall under projektets gång anmäla till
          </note>
          <note>
            KMI eller det organ som kan tänkas vara kvar att man står i begrepp
            att göra den och den affären på det och det sättet.
          </note>
          <note>
            Anmälan skulle kunna göras i efterhand, men det är klart att
            industrin inte gärna satsar en väldig massa pengar på ett projekt
            som anses osäkert.
          </note>
          <note>
            Tror man inte att man kommer att få genomföra det, ser företagen
            naturligtvis till att anmälan görs i förväg. Så dåliga affärsmän
            är de inte att de lägger ut miljarder på att utveckla någonting
            om de inte själva tror att affären skall komma till stånd.
          </note>
          <note>
            Jag anser att regeringens möjlighet att stoppa en affär eller
            ett avtal bör begränsas till att gälla fall där ett hot mot Sverige
            eller svenska intressen kan uppstå direkt eller indirekt eller
            när mänskliga rättigheter kan komma i allvarlig fara, t.ex. i
            diktaturer.
          </note>
          <note>
            Därför vill jag yrka bifall till reservationerna 2 och
          </note>
          <note>
            3, men i stället för reservation 1 yrkar jag bifall till mitt
            särskilda yrkande, som är utdelat i kammaren och har följande
            lydelse:
          </note>
          <note>
            5. beträffande graden av restriktivitet att riksdagen med bifall
            till motion 1991/92:U408 yrkande 1 och berörd del av motion 1992/93:U5
            samt med avslag på berörd del av yrkande 6 i motion 1991/92:Fö29,
            berörd del av yrkande 12 i motion 1991/92:Fö34 och motion 1992/93:U6
            yrkande 1 som sin mening ger regeringen till känna följande:
          </note>
          <note>
            Med tanke på att det inom svensk försvarsindustri inklusive underleverantörer
            arbetar ca 35 000
          </note>
          <note>
            heltidsanställda måste alla rimliga utvägar prövas för att kompensera
            en minskad inhemsk upphandling med ökad export.
          </note>
          <note>
            En strikt tillämpning av den nuvarande lagstiftningen innebär
            att det blir fortsatt svårt att öppna nya marknader. Detta leder
            till att ett stort antal affärer försvåras eller går om intet
            vilket försvårar den för långsiktig överlevnad nödvändiga produktutvecklingen
            och förnyelsen.
          </note>
          <note>
            Den nya vapenexportlagen bör tillåta export av försvarsmateriel
            till alla länder med undantag av ett fåtal länder som kan utgöra
            ett hot mot svensk säkerhet och i de fall där ett land grovt kränker
            de mänskliga rättigheterna. Den nuvarande försvarsmaterielpolitiken
            är för restriktiv och bör ersättas av en mer liberal hållning.
            Härigenom får försvarsindustrin en rimlig chans att överleva och
            expandera.
          </note>
          <note>
            Vi måste ha ögonen öppna för att detta trots allt är en viktig
            näring i Sverige; en av de få som är lönsamma i dag. Därför måste
            vi ge den en rimlig chans att överleva.
          </note>
          <note type="speaker">
            Anf. 21 BENGT HURTIG (v):
          </note>
          <note>
            Herr talman! När jag hör Robert Jousma kommer jag att tänka på
            de kvarlevor av ledare för den sovjetiska militärindustrin som
            vi ibland ser på TV, som hävdar att vapenproduktionen måste fortsätta
            för att vi skall klara sysselsättningen. Det här är alltså ett
            internationellt problem.
          </note>
          <note>
            Det är en gammalmodig och förlegad syn på svenskhetspolitiken
            som det internationella samfundet måste fortsätta sina ansträngningar
            att utmönstra. Både inom Europarådet, EG-
          </note>
          <note>
            parlamentet och FN pågår diskussioner om hur man skall minska
            den vapenhandel som pågår. Den är för övrigt intimt förknippad
            med de ökande flyktingströmmar och de brott mot mänskliga rättigheter
            i många länder som Ny demokrati i andra sammanhang brukar uppmärksamma.
          </note>
          <note>
            Vart tog fredsvinsterna av det kalla krigets slut vägen? Är det
            inte nu som en ordentlig reglering av vapenhandeln och en nedrustning
            skall kunna påbörjas och fortsätta med kraft?
          </note>
          <note>
            Inför ett sådant här betänkande om en liberalisering av den svenska
            vapenexporten som ett led i att stärka vår säkerhetspolitik går
            mina tankar tillbaka till de diskussioner som jag varit med om
            under årens lopp när det gäller säkerhetspolitik.
          </note>
          <note>
            I slutet av 1950-talet var hela etablissemanget i
          </note>
          <note>
            Sverige i stort överens om att vi snart måste skaffa oss kärnvapen
            för att inte ryssen skulle komma och ta oss. Kärnvapenproven skulle
            genomföras någonstans i Norrlands inland -- inte så långt från
            den plats där jag bor nu. Vi som kämpade emot då betraktades till
            en början mer eller mindre som agenter för Warszawapakten och
            blev utsatta för en hel del spott och spe. När vi så småningom
            lyckades vända folkopinionen kom också beslutet att Sverige inte
            skulle skaffa kärnvapen. När man träffar svenska militärer i dag
            tackar de för de insatser som fredsrörelsen gjorde på 1950-talet
            -- för att vi stod på oss mot högerns och militärledningens krav
            på kärnvapen.
          </note>
          <note>
            I dag är det uppgåendet i den kommande europeiska stormakten
            som hägrar för etablissemanget Sverige; den stormakt som i framtiden,
            i värsta fall, kan få tillgång till kärnvapen -- där vill vi bli
            medlem. De europeiska vapensmedjorna skall nu samordnas och omstruktureras
            för att passa den europeiska unionens behov. I det behovet ingår
            givetvis att europeisk krigsindustri skall kunna konkurrera på
            världsmarknaden med främst USA:s krigsindustri.
          </note>
          <note>
            Efter Gulfkriget som blev ett veritabelt skyltfönster för amerikansk
            krigsteknologi har naturligtvis behovet att stärka och utveckla
            den europeiska krigsindustrin ökat i konkurrensens namn.
          </note>
          <note>
            Redan den förra regeringen lät FMV i september
          </note>
          <note>
            1991 framföra en svensk intresseanmälan att delta i
          </note>
          <note>
            IEPG, dvs. de europeiska NATO-ländernas krigsmaterielsamarbete.
            IEPG menar att Sverige tills vidare får nöja sig med att anpassa
            sina regler för vapenexport och vapenimport till de regler som
            tillämpas av flera länder inom IEPG.
          </note>
          <note>
            Vad jag förstår är propositionen just en anpassning av begrepp
            och regler som tillämpas inom delar av
          </note>
          <note>
            EG.
          </note>
          <note>
            Om utvecklingen inom EG fortsätter, trots alla hinder som nu
            tornar upp sig, uppstår förr eller senare en gemensam krigsmaterielmarknad
            också inom EG. Det framgår ju också av
          </note>
          <note>
            Maastrichtdokumenten.
          </note>
          <note>
            Det är en omfattande utlandssamverkan med
          </note>
          <note>
            NATO-länder och vapenexport till NATO-länder som propositionen
            öppnar för. Vänsterpartiet anser att dessa åtgärder inte är förenliga
            med en trovärdig alliansfri svensk politik syftande till neutralitet
            i krig. EG-staterna skall uppenbarligen kunna delta i krig runt
            om i världen med svenska vapen, eller i varje fall svensk ammunition.
          </note>
          <note>
            Om de nu föreslagna reglerna varit i kraft skulle man, såvitt
            jag förstår, kunnat få leverera ammunition till Chile redan efter
            militärkuppen
          </note>
          <note>
            1973, till Iran under kriget med Irak, till
          </note>
          <note>
            Storbritannien under kriget med Argentina och
          </note>
          <note>
            Falklandsöarna och kanske också till Burma när de ville förstärka
            sina lager av Carl Gustaf-granater i inbördeskriget. Förmodligen
            hade vi också kunnat fortsätta exporten till Jugoslavien ända
            tills FN:s vapenembargo infördes.
          </note>
          <note>
            Sveriges samarbetsländer vars regler skall reglera en viss del
            av krigsmaterielhandeln från Svergie har haft en mycket generös
            vapenexportpolitik. USA
          </note>
          <note>
            säljer ju t.ex. vapen till Israel och Saudiarabien,
          </note>
          <note>
            Västtyskland till Sydkorea, Jordanien och Turkiet,
          </note>
          <note>
            Storbritannien till Indonesien och Egypten,
          </note>
          <note>
            Frankrike till en lång rad länder, bl.a. Angola,
          </note>
          <note>
            Chile, Jordanien och Marocko.
          </note>
          <note>
            Det är alldeles uppenbart att internationaliseringen av krigsmaterielindustrin
            och de nya reglerna gör det allt svårare för riksdag och regering
            att styra var någonstans i världen svenska vapen hamnar. Denna
            politik, menar jag, är motsatsen till säkerhetspolitik.
          </note>
          <note>
            Vi förbehåller oss rätten, herr talman, att köpa råvaror och
            halvfabrikat billigt i den fattiga delen av världen. Vi förbehåller
            oss också, i den rika världen, rätten att kräva betalning av räntor
            och amorteringar på gigantiska skulder från de små inkomster som
            dessa länder har av sin export --
          </note>
          <note>
            skulder som de pådyvlats av okunniga ledare i samarbete med västerländska
            banker.
          </note>
          <note>
            När konflikterna på grund av fattigdom, klassklyftor, utplundring
            och svält utbryter erbjuder den rika världen den fattiga världen
            vapen och förmår den att sätta sig ännu mer i skuld.
          </note>
          <note>
            Det kommer i framtiden att falla en tung historisk dom över vår
            världsdels vapenexportpolitik gentemot tredje världens länder.
            Det är hög tid att de resurser som nu kan friställas i den rika
            delen av världen används för att skapa en fredlig ekonomisk utveckling
            i den fattiga delen av världen.
          </note>
          <note>
            Jag har ofta fått frågan från fredsaktivister i andra länder
            hur Sverige, som vill framhålla sig som en fredsmäklare i världen,
            kan vara en av de stora vapenexportörerna trots att vapenexport
            i princip varit förbjuden. Jag har då tvingats erkänna att utförsel
            av krigsmateriel kan ske på flera sätt: dels kan regeringen ge
            tillstånd, dels kan regeringen avstå från att ge tillstånd men
            se genom fingrarna med handeln, dels kan krigsmaterielindustrin
            smuggla ut vapen, dels kan Sverige ha samarbetsavtal med andra
            länder. Möjligheterna är alltså många.
          </note>
          <note>
            Det är därför, herr talman, en underdrift att påstå att Sveriges
            anseende som fredsmäklare i världen undergrävs av vapenexportpolitiken.
            Denna proposition och detta betänkande ändrar inget väsentligt
            i detta avseende. De glidande och luddiga formuleringar som används
            för att ge möjlighet att förhindra vapenexport förstärker snarare
            intrycket av hyckleri.
          </note>
          <note>
            Med det vill jag, herr talman, yrka bifall till Bertil
          </note>
          <note>
            Måbrinks meningsyttring i moment 1 och 22.
          </note>
          <note type="speaker">
            Anf. 22 ROBERT JOUSMA (nyd) replik:
          </note>
          <note>
            Herr talman! Herr Hurtigs inpass var mycket intressant. Han har
            givit prov på sitt, hoppas jag, breda register och kunnande. Han
            var inne på Ny demokratis flyktingpolitik, näringspolitik och
            ulandshandel och t.o.m. biståndspolitik och EG-
          </note>
          <note>
            politik. Det var inte litet kunnande han presenterade!
          </note>
          <note>
            Samtidigt måste jag hålla med om att Bengt Hurtig i någon mån
            har samma åsikter som jag. Jag håller med att vapenexportpropositionen
            inte inger någon större trovärdighet, med förbud mot vapenexport
            vilket av egenintresse ständigt frångås. Det vore bättre med ett
            generellt ''ja'' till vapenförsäljning, med vissa begränsningar.
            Det skulle utomlands ge större tilltro till vår politik i det
            här fallet.
          </note>
          <note>
            Det är emellertid synd att Bengt Hurtig drar in EG-
          </note>
          <note>
            debatten. Man kan tycka vad man vill om EG, men vi får aldrig
            glömma att EG egentligen är världens största fredsrörelse. EG
            bildades i syfte att utjämna en mängd strukturella förhållanden,
            handelshinder skulle tas bort och ett enat Europa skulle uppnås.
          </note>
          <note>
            På så sätt skulle länderna i Europa inte ha anledning att hyra
            agg mot varandra. Hur det sedan lyckas beror naturligtvis på en
            hel del omständigheter.
          </note>
          <note>
            Herr Hurtig glömmer även att den svenska försvarsindustrin är
            en otroligt viktig del i totalförsvaret av Sverige. Efter en mycket
            olycklig tolkning av 1925 års försvarsbeslut befann vi oss åren
            1938 och 1939 nästintill avklädda och tandlösa i det här landet,
            när det började bli oroligt runt omkring oss.
          </note>
          <note>
            Vad hände då? Omkring år 1942 hade vi byggt upp ett fullt trovärdigt
            försvar, trots avspärrningar runt omkring oss. Det försvaret utgjorde
            en bidragande orsak till att Sverige inte blev anfallet 1942.
            Det skulle helt enkelt ha kostat för mycket. Hur skulle detta
            ha kunnat ske utan en väl fungerande försvarsindustri? En försvarsindustri
            går inte att väcka till liv vid behov, utan måste kontinuerligt
            finnas i ett land.
          </note>
          <note>
            Ett sätt för en försvarsindustri att överleva är att den ges
            tillfälle att utveckla och sälja dess produkter i samarbete med
            andra länder, därför håller jag inte med Bengt Hurtig.
          </note>
          <note type="speaker">
            Anf. 23 BENGT HURTIG (v) replik:
          </note>
          <note>
            Herr talman! Jag konstaterar att Robert Jousma i viss mening
            är en ärligare reaktionär än andra borgerliga företrädare. Jag
            håller emellertid inte med om att frihandel på det här området
            är något som bör eftersträvas. Det är hela världssamfundet egentligen
            emot, precis som man är emot frihandel med narkotika och andra
            vådliga produkter. Vi måste ha en likartad moralisk inställning
            till detta.
          </note>
          <note>
            Robert Jousma säger vidare att EG är en fredsrörelse. Tack och
            lov har krig mellan
          </note>
          <note>
            Frankrike och Tyskland förhindrats genom bildandet av EG, men
            vad är EG för slags fredsrörelse som måste satsa på den upprustning
            och integrering av försvarsindustrin som nu pågår.
          </note>
          <note>
            Vilka hot framträder utifrån mot EG? Det är väl inte en fredsrörelses
            främsta uppgift att konkurrera med krigsmaterial.
          </note>
          <note>
            Försvarsindustrin är viktig, och därför anser också
          </note>
          <note>
            Vänsterpartiet att Sverige behöver en försvarsindustri. Vi måste
            emellertid ta god tid på oss för att avveckla vår krigsmaterielexport.
          </note>
          <note>
            Vänsterpartiet har även föreslagit en omställningsfond för att
            kunna skapa civil produktion i den industri som drabbas av minskad
            export.
          </note>
          <note>
            Jag tror att även Robert Jousma egentligen inser att flykten
            av 18 miljoner människor i världen till stor del beror på de krig
            som förs med hjälp av de vapen som kommer från västvärlden, däribland
            Sverige.
          </note>
          <note type="speaker">
            Anf. 24 ROBERT JOUSMA (nyd) replik:
          </note>
          <note>
            Herr talman! Helt kort skulle jag vilja beröra EG
          </note>
          <note>
            och EG:s eventuella fiender. EG har i dag precis samma problem
            som Sverige, nämligen oförutsägbarheten. Den farligaste fiende
            som man kan ha är det oförutsägbara, eftersom den inte går att
            identifiera. Man måste därför ha ett något större försvar.
          </note>
          <note>
            Jag undrar om inte Bengt Hurtig egentligen håller med mig när
            det gäller det virrvarr av regler som vi har i dag. Dessa regler
            innebär risk för misstolkningar och missbedömningar av vilka länder
            som man får exportera till. Det måste vara lättare att göra undantag
            för ett fåtal länder, vilka kan utgöra hot mot svensk säkerhet,
            och vilka grovt kränker de mänskliga rättigheterna. Det är ett
            mycket bättre instrument att styra exporten med, än med en massa
            luddiga regler som bygger på undantag.
          </note>
          <note type="speaker">
            Anf. 25 BENGT HURTIG (v) replik:
          </note>
          <note>
            Herr talman! Vi hade regler som utsade att just
          </note>
          <note>
            Jugoslavien var ett land dit vapen kunde exporteras. Nu ser vi
            hur de vapnen används. Det gjordes alltså en felbedömning. Det
            kan vi säga nu i efterhand.
          </note>
          <note>
            På grund av problem med att kunna bedöma länder, menar vi att
            man möjligen kan sträcka sig till en bedömning när det gäller
            de nordiska länderna, som tillhör samma kulturkrets och som har
            likartade säkerhetspolitiska intressen.
          </note>
          <note>
            Förste vice talmannen anmälde att Robert Jousma anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 26 NIC GRÖNVALL (m):
          </note>
          <note>
            Herr talman! Replikskiftet mellan Robert Jousma och Bengt Hurtig
            får väl vara kommentarer nog till de hittillsvarande inläggen.
          </note>
          <note>
            Jag vill begränsa mig till att kommentera tre avsnitt i denna
            proposition, genom att inleda mina betraktelser genom ett par
            viktiga konstateranden.
          </note>
          <note>
            I vårt land har vi en stor förmån, nämligen att i denna riksdag
            vara i stort sett helt och hållet ense om den utrikes- och säkerhetspolitiska
            inriktningen. Ett inslag i denna enighet, som ger vårt land trygghet,
            utgör vårt åttagande att hålla ett effektivt försvar.
          </note>
          <note>
            Vi är också eniga om att det krävs utlandssamverkan för vår försvarsindustri,
            för att uppnå ett effektivt försvar. Med dessa förutsättningar
            kan man säga att förutsättningarna för svensk krigsmaterialexport
            är fastlagda. Vi har i vårt land utrett och övervägt krigsmaterielexporten
            på ett ovanligt grundligt sätt, och dessa utredningar och överväganden
            har alltid i huvudsak slutat på samma sätt: Vår utlandssamverkan
            skall bestå. Den måste emellertid vara sådan som angivits i svensk
            lagstiftning sedan länge. Grundlagen i lagstiftning är ju att
            ett principiellt förbud föreligger.
          </note>
          <note>
            Regeringen ges dock rätten att tillämpa av riksdagen uppställda
            riktlinjer i vad avser att ge undantag från förbudet.
          </note>
          <note>
            Den här lagen som vi nu i kammaren debatterar är egentligen ingenting
            annat än en kodifiering av en praxis, en grundläggande politisk
            värdering som vårt land i stor bredd och under stor enighet har
            omfattat under lång tid. Det gör debatten litet enklare. Det gör
            att man i den här debatten kan ägna sig åt att diskutera de få
            avsnitt som föranleder problem i utrikesutskottets behandling.
          </note>
          <note>
            Först vill jag påpeka att den huvudsakliga inriktning som vi
            har givit vår krigsmaterielpolitik ålägger oss omsorg om målen
            för vår utrikes- och säkerhetspolitik, men också omsorg om försvarsindustrin
            och dess anställda. Av det här förslaget har försvarsindustrin
            kommit att drabbas av en utvidgning av klassificering av krigsmateriel
            till nya grupper av försvarsmateriel. Givetvis är det inte ett
            lämligt sätt att visa omsorg om försvarets behov av högteknologiska
            och rimligt prissatta försvarsmateriel. Det är inte heller ett
            rimligt sätt att dra omsorg om försvarsindustrins framtid.
          </note>
          <note>
            För att kompensera den minskning i tillgången till marknad som
            detta innebar, föreslog regeringen i sin proposition att även
            länderna i den europeiska gemenskapen skulle innefattas i ett
            av riksdagen allmänt uttalat undantag från förbudet, på samma
            sätt som tidigare gäller de neutrala europeiska länderna och de
            nordiska länderna.
          </note>
          <note>
            Jag sade inledningsvis att enighet i svensk utrikesoch säkerhetspolitik
            är en stor och ovärderlig tillgång. Riksdagens utrikesutskott
            lade därför ned stor möda på att söka finna formuleringar som
            kunde bevara enigheten, och det lyckades vi med.
          </note>
          <note>
            Det sägs i betänkandet att utvidgningen när det gäller den europeiska
            gemenskapens länder skall gälla och utvecklas i den takt som samarbetet
            med dessa länder fördjupas. Det är en mening som inte får övertolkas,
            men det är också en mening som ger de partier som står bakom detta
            uttalande ett stort ansvar för framtiden. Den långsiktighet och
            den stabilitet i den politik som ligger i detta har vi alla nu
            ett ansvar för att fortsatt upprätthålla.
          </note>
          <note>
            Jag vill också notera att utrikesutskottet ägnade stor möda åt
            att diskutera frågan huruvida de nya formuleringarna avseende
            mänskliga rättigheter var tillfredsställande, gick tillräckligt
            långt, inskränkte eller utvidgade plikterna för den svenska regeringen.
            Vi har nu kommit fram till en enighet i detta hänseende, som är
            ett tolkningsuttalande. Riksdagen har lagt ett tolkningsuttalande
            i ett tillägg till lagtexten.
          </note>
          <note>
            Jag vill gärna understryka att ett sådant tolkningsuttalande
            har stor och avgörande betydelse vid tillämpningen. Även här noterar
            jag alltså med stor tillfredsställelse att utskottet förmådde
            bli enigt i ett så viktigt avseende, där det finns skilda meningar
            i riksdagen.
          </note>
          <note>
            Med detta noterande av en bred enighet, förutser jag en långvarigt
            stabil politik i detta viktiga hänseende.
          </note>
          <note>
            Jag vill avsluta med att yrka bifall till utskottets hemställan.
          </note>
          <note type="speaker">
            Anf. 27 BENGT HURTIG (v) replik:
          </note>
          <note>
            Herr talman! Jag skulle bara vilja fråga Nic
          </note>
          <note>
            Grönvall om han anser, rent generellt, att en ökad svensk vapenexport
            är ägnad att stärka säkerheten i världen.
          </note>
          <note type="speaker">
            Anf. 28 NIC GRÖNVALL (m) replik:
          </note>
          <note>
            Herr talman! Som jag sade i mitt anförande, har den utlandssamverkan
            som lagen lämnar möjligheter till ett syfte, nämligen att öka
            den svenska säkerhetspolitikens verkställbarhet. Det är det enda
            målet. Vi har ingen anledning att uttala någon uppfattning om
            omvärldens reaktioner till följd av att vi anstränger oss att
            upprätthålla vår säkerhet.
          </note>
          <note type="speaker">
            Anf. 29 BENGT HURTIG (v) replik:
          </note>
          <note>
            Herr talman! Nic Grönvall vill alltså inte utesluta möjligheten
            att vår strävan att lokalt öka vår säkerhet -- om vi antar att
            det är så, genom svensk vapenexport -- kan fördärva säkerheten
            på andra håll i världen?
          </note>
          <note type="speaker">
            Anf. 30 NIC GRÖNVALL (m) replik:
          </note>
          <note>
            Herr talman! Mitt enda uttalande är, att i valet mellan dessa
            två möjligheter är vår prioritering vår egen säkerhet.
          </note>
          <note type="speaker">
            Anf. 31 KARL-ERIK SVARTBERG (s):
          </note>
          <note>
            Herr talman! Vi socialdemokrater står bakom utskottets betänkande,
            och vi gör det därför att vi på viktiga punkter har lyckats få
            med oss den borgerliga majoriteten i fråga om betydelsefulla förändringar
            jämfört med propositionen.
          </note>
          <note>
            Först gäller det situationen för mänskliga rättigheter i samarbets-
            och mottagarlandet.
          </note>
          <note>
            Propositionen innebär en skärpning i ett avseende:
          </note>
          <note>
            i fortsättningen skall bestämmelserna gälla alla vapen, inte
            bara dem som kan antas användas för att undertrycka mänskliga
            rättigheter.
          </note>
          <note>
            Däremot var förslaget i propositionen en uppmjukning genom formuleringen
            att tillstånd inte skall lämnas till stat där ''omfattande och
            grova kränkningar av mänskliga rättigheter förekommer''. Det här
            var en formulering som vi socialdemokrater inte kunde acceptera,
            dvs.
          </note>
          <note>
            ''omfattande och grova kränkningar''.
          </note>
          <note>
            Vi anser att kravet på respekt för mänskliga rättigheter måste
            vara ett centralt villkor för att tillstånd för svensk krigsmaterielexport
            skall beviljas. Vi är därför till freds med utskottets betonande
            av att propositionen inte får tolkas som någon uppmjukning i förhållande
            till hittillsvarande praxis, såsom Nic Grönvall mycket riktigt
            påpekade.
          </note>
          <note>
            Utskottet betonar i fortsättningen vikten av att regeringen gör
            en mycket noggrann bedömning av situationen beträffande de mänskliga
            rättigheterna i de länder som kan bli aktuella för utlandssamverkan
            på krigsmaterielområdet. Vi utgår vidare från att tillämpningen
            av kriteriet för mänskliga rättigheter sker med iakttagande av
            särskilt stor restriktivitet. Det är en bra markering.
          </note>
          <note>
            Den andra markeringen med anledning av den socialdemokratiska
            utskottsgruppens motion gäller länderkretsen. Det är mycket riktigt
            så, som Nic
          </note>
          <note>
            Grönvall påpekade, att utskottet har enats om att i princip avvisa
            förslaget i propositionen om att utvidga länderkretsen. I dag
            säger riktlinjerna att utrikespolitiska hinder i samband med utlandssamverkan
            och export inte anses gälla för de nordiska länderna och inte
            heller för de traditionellt neutrala länderna Schweiz, Österrike
            och Irland.
          </note>
          <note>
            Genom att utskottet säger att denna ordning bör fortsatt gälla,
            markerar vi att vi inte nu tar ställning till och utvidgar länderkretsen
            till EG, utan först i takt med att samarbetet med de länderna
            byggs ut anser vi att det bör vara naturligt att de principer
            som vi har för de nordiska länderna och de neutrala länderna skall
            gälla också här.
          </note>
          <note>
            Herr talman! Det är naturligtvis så, som Nic
          </note>
          <note>
            Grönvall påpekade, att det här är en kompromiss;
          </note>
          <note>
            vi har fått ge och ta. Men det är också viktigt, som
          </note>
          <note>
            Nic Grönvall dessutom påpekade, att det finns en bred uppslutning
            bakom riktlinjerna. Genom våra skrivningar -- Nic Grönvall kallade
            dem tolkningsuttalanden -- har vi gett regeringen möjligheter
            att hantera dessa frågor. Det är också viktigt att vi är överens,
            då vi har hört uttalanden i motsatt riktning. Det är riksdagen
            som godkänner riktlinjerna för krigsmaterielexporten, inte enbart
            regeringen.
          </note>
          <note>
            Jag yrkar, herr talman, bifall till utskottets hemställan.
          </note>
          <note type="speaker">
            Anf. 32 PÄR GRANSTEDT (c):
          </note>
          <note>
            Herr talman! Export av krigsmateriel är ett ganska besvärligt
            kapitel. Vi känner alla motvilja mot användning av dessa krigsmateriel.
            Vi känner det som djupt tragiskt om svenska vapen kommer till
            användning i konflikter någonstans i världen. Det är någonting
            som vi vill förhindra.
          </note>
          <note>
            Vi känner också olust inför tanken att export av krigsmateriel
            skall vara en inkomstkälla för oss, att
          </note>
          <note>
            Sveriges ekonomi skulle stärkas av andra folks olyckor.
          </note>
          <note>
            På allmänna moraliska och känslomässiga grunder är det frestande
            att säga: Vi skall över huvud taget inte syssla med vapenexport.
            Det är en typ av affärer som vi inte skall stoppa våra fingrar
            i.
          </note>
          <note>
            Men när vi tänker ett steg till drabbas vi av insikten att vi
            själva har tagit ställning för att kunna försvara oss. Om något
            land skulle angripa oss tänker vi möta det angreppet med vapen
            i hand. För att hålla den möjligheten öppen måste vi ha vapen.
            Vi har för egen del tagit ställning för att vi skall ha rätt att
            ha vapen. Vi tycker också att det är önskvärt att vi i så stor
            utsträckning som möjligt själva kan producera dessa vapen och
            inte behöver vara beroende av andra länder. Skall detta vara ekonomiskt
            realistiskt förutsätter det att vi kan sälja en del av de vapen
            som vi tar fram och utvecklar.
          </note>
          <note>
            Behovet av att kunna exportera för att kunna upprätthålla en
            egen krigsmaterielindustri är naturligtvis ett av de viktigaste
            argumenten för att upprätthålla en vapenexport. Men jag tycker
            att det finns ett annat argument som är ännu viktigare, och det
            är att vi måste tillerkänna andra länder samma rätt som vi kräver
            för oss själva. Vi anser att vi har rätt att beväpna oss, och
            vi anser att vi har rätt att kunna köpa vapen från andra. Att
            då på moraliska grunder säga att andra inte skall ha rätt att
            köpa vapen av oss håller inte -- det är dubbelmoral.
          </note>
          <note>
            Paradoxen är t.o.m. att skulle vi avskaffa vår vapenexport och
            därmed stora delar av vår vapenindustri skulle vårt behov av att
            kunna köpa vapen från andra bli ännu större. Det vill säga att
            vi skulle bli ännu mer beroende av att andra länder är beredda
            att göra det som vi själva anser vara omoraliskt att göra, nämligen
            att sälja vapen. -- Det är ett resonemang som inte håller.
          </note>
          <note>
            Slutsatsen måste vara att vi är beredda att sälja vapen till
            länder som behöver dem på ungefär samma grunder som vi gör, d.v.s.
            någorlunda anständiga länder som för en fredlig politik och som
            anser sig behöva vapen för att skydda sig mot angrepp. Ett annat
            viktigt kriterium är naturligtvis att vi inte genom vår vapenexport
            göder väpnade konflikter på andra håll i världen.
          </note>
          <note>
            Det är det här som har lett fram till den typ av avvägningar
            som vi gör i vår lagstiftning. Vi anser att andra länder bör kunna
            få köpa vapen av oss, men vi vill försäkra oss om att de länder
            som köper vapen av oss beväpnar sig på i princip samma premisser
            som vi själva gör och att vi inte understöder konflikter i andra
            delar av världen genom vår vapenexport.
          </note>
          <note>
            Det här är naturligtvis en mycket svår balansgång.
          </note>
          <note>
            Vår förhoppning är att de riktlinjer som vi nu kommer att ta
            ställning till i kammaren skall vara ett fungerande instrument
            i det här arbetet.
          </note>
          <note>
            I stor utsträckning innebär de riktlinjer som nu med utgångspunkt
            från propositionen föreslås i betänkandet en kodifiering av den
            praxis som redan finns. Den ansluter mycket nära till tidigare
            riktlinjer och innebär en anpassning till det sätt på vilket de
            faktiskt har tillämpats på olika områden.
          </note>
          <note>
            Men det finns också, herr talman, ett annat element i den här
            lagstiftningen, och det är -- kan man säga -- en internationalisering.
            Vi anpassar en del begrepp till vad som är vanligt utomlands och
            framför allt bland våra nära grannar i Västeuropa.
          </note>
          <note>
            Det ser jag som uttryck för en insikt om att det krävs ett internationellt
            samarbete när det gäller vapenexportspolitik.
          </note>
          <note>
            Lika viktigt som det är att vi själva har en väl avvägd vapenexportpolitik,
            att vi motverkar missbruk av svenska vapen, lika viktigt är det
            att vi arbetar aktivt för att komma till rätta med den djungel
            som den internationella vapenhandeln utgör. I konflikt efter konflikt
            runt om i världen ser vi hur lätt det är att skaffa sig vapen.
            Alldeles oavsett vilken exportpolitik Sverige har finns det ingen
            krigsherre någonstans i världen som inte kan skaffa sig de vapen
            han önskar sig, inte ens i de fattigaste av länder. Det visar
            att det krävs ett nära internationellt samarbete på vapenexportens
            område, för att få till stånd strikta och enhetliga regler och
            en effektiv kontroll av vapenhandeln.
          </note>
          <note>
            För oss ligger det naturligtvis närmast till hands att bygga
            ut samarbetet med i första hand våra grannar, inte minst länderna
            i EG. Förslaget i propositionen och utskottsbetänkandet lägger
            en grund för ett sådant samarbete.
          </note>
          <note>
            Enligt mitt sätt att se utgör alltså inte det
          </note>
          <note>
            Europasamarbete som vi försöker bygga upp på vapenhandelns område
            den nya europeiska unionens vapensmedjor. Det är ändå viktigt
            att komma ihåg att EG, och även EU efter Maastricht, inte innehåller
            något militärt samarbete. Däremot är det internationella samarbetet
            nödvändigt för att komma till rätta med den vilda vapenhandel
            som nu präglar världsmarknaden. Det är en viktig uppgift för svensk
            fredspolitik att få till stånd en sanering på det här området.
            Här måste vi vara aktiva internationellt.
          </note>
          <note>
            Samtidigt som de föreslagna riktlinjerna lägger en bra grund
            för en nationell svensk vapenexportpolitik lägger de också en
            bra grund för ett aktivt svenskt internationellt arbete på vapenexportens
            område. Därför vill jag yrka bifall till hemställan i utrikesutskottets
            betänkande.
          </note>
          <note type="speaker">
            Anf. 33 BENGT HURTIG (v) replik:
          </note>
          <note>
            Herr talman! Om jag förstod Pär Granstedt rätt sade han att Maastricht
            inte innebär något samarbete på det militära området. Men den
            deklaration som nio stater som är medlemmar i både Västeuropeiska
            unionen och EG gjorde är en bilaga till Maastrichtavtalet, och
            där säger man ju att det är viktigt att öka samarbetet på rustningsområdet
            i syfte att skapa just ett europeiskt rustningsprogram.
          </note>
          <note>
            Vidare sköts ju samordningen på den europeiska scenen av IEPG,
            och syftet med det är att stärka den europeiska krigsmaterielindustrins
            konkurrenskraft gentemot USA, om man skall tro de beskrivningar
            som lämnas på det här området.
          </note>
          <note>
            I Veckans affärer av den 27 februari 1991 säger Carl
          </note>
          <note>
            Johan Åberg, som var försvarskommitténs ordförande, att Sverige
            på de mer sofistikerade materielområdena -- som elektronik, flygplan
            och robotar -- kommer att hävda sig väl i Europa.
          </note>
          <note>
            Generellt har de svenska företagen mer att vinna på
          </note>
          <note>
            EG-marknaden än de har att förlora på en skärpt konkurrens på
            hemmaplan.
          </note>
          <note>
            Jag skulle vilja fråga Pär Granstedt om han anser det vara ett
            viktigt argument för medlemskap i den europeiska unionen att stärka
            den svenska krigsmaterielindustrin.
          </note>
          <note type="speaker">
            Anf. 34 PÄR GRANSTEDT (c) replik:
          </note>
          <note>
            Herr talman! Vad nio stater säger i en bilaga till
          </note>
          <note>
            Maastrichtfördraget, Bengt Hurtig, är inte
          </note>
          <note>
            Maastrichtavtalet. Om något skall ingå i
          </note>
          <note>
            Maastrichtavtalet eller bli ett avtal inom EG/EU
          </note>
          <note>
            krävs att tolv stater medverkar enligt Romavtalets beslutsregler,
            och det vet naturligtvis Bengt Hurtig.
          </note>
          <note>
            Att staterna i den västeuropeiska unionen har synpunkter på ett
            försvarssamarbete är utmärkt.
          </note>
          <note>
            Det är deras sak, och det behöver vi inte bekymra oss om. Vi
            har inga planer på att gå med i
          </note>
          <note>
            Västeuropeiska unionen.
          </note>
          <note>
            Jag tycker inte att det finns något speciellt intresse av att
            man skall köpa vapen i USA. Om svensk eller europeisk vapenindustri
            kan hävda sig i konkurrensen med USA är det bara att välkomna.
          </note>
          <note>
            Det innebär inte en ökad vapenproduktion och vapenanvändning
            i sig. Den allmänna tendensen i
          </note>
          <note>
            Europa är som bekant för närvarande avrustning, vilket jag tycker
            är positivt.
          </note>
          <note>
            Jag vet inte varför Bengt Hurtig slår vakt om vapenhandeln med
            USA, att det skall vara så viktigt att importera från USA.
          </note>
          <note>
            Den sista frågan gällde om den svenska vapenindustrins intressen
            skulle vara ett motiv för att gå med i EU. Så är det naturligtvis
            inte. Jag tror inte heller att svensk vapenindustri skulle gynnas
            speciellt mycket om vi gick med i EG eller EU. Det är en tämligen
            irrelevant hänsyn. Det samarbete som svensk vapenindustri kan
            vilja ha med andra företag i Europa kan man lika gärna ha utan
            ett svenskt medlemskap.
          </note>
          <note type="speaker">
            Anf. 35 BENGT HURTIG (v) replik:
          </note>
          <note>
            Herr talman! Dessa nio länder är inte vilka länder som helst.
            Det är den starka kärnan i EG som har den här uppfattningen. De
            kommer naturligtvis att fortsätta att driva den. Det är Danmark
            -- framför allt --, Irland och Grekland som försöker bromsa det
            här. Vi borde faktiskt stå på Danmarks sida och inte på VU-ländernas
            sida.
          </note>
          <note>
            Pär Granstedt sade i sitt anförande att alla länder i världen
            kan skaffa sig vapen. Vapenhandeln är för stor. Den mest angelägna
            uppgiften måste väl då vara att på olika sätt få kontroll över
            den oreglerade vapenhandel som har skett efter sammanbrottet i
          </note>
          <note>
            Östeuropa. Denna handel är ett hot, inte bara för säkerheten
            i vårt närområde utan för hela världen.
          </note>
          <note>
            Det kan inte vara någon åtgärd i första hand att av moraliska
            skäl se till att de får möjlighet att välja svenska eller europeiska
            vapen, när det redan finns ett överflöd av vapen.
          </note>
          <note type="speaker">
            Anf. 36 PÄR GRANSTEDT (c) replik:
          </note>
          <note>
            Herr talman! Det är riktigt att de nio staterna som
          </note>
          <note>
            Bengt Hurtig åberopar inte är vilka som helst. Det är bl.a. stater
            i Västeuropeiska unionen. Jag tycker att man kom fram till ett
            utmärkt arrangemang i
          </note>
          <note>
            Maastricht. De medlemsstater i EG som vill samarbeta på det militära
            området kan göra det inom den Västeuropeiska unionen. Vi som inte
            vill delta i det samarbetet går inte in i den
          </note>
          <note>
            Västeuropeiska unionen. Jag utgår ifrån att det kommer att bli
            Sveriges politik om vi går med i EG.
          </note>
          <note>
            Låt dem samarbeta. Varför skulle de inte få göra det? Det behöver
            inte bekymra oss.
          </note>
          <note>
            Jag håller helt och hållet med Bengt Hurtig om vikten av att
            få kontroll över den internationella vapenhandeln. Det var ett
            viktigt inslag i mitt inledningsanförande. Det kräver internationellt
            samarbete. Vi kan inte sitta hemma i Sverige bakom svenska gränser
            och få kontroll över den internationella vapenhandeln. Det tror
            jag inte ens att Bengt Hurtig tror på. Det kräver ett internationellt
            samarbete. Därför bedömer jag det samarbete som bl.a. utvecklas
            inom EG och ett framtida EU för att få en effektivare kontroll
            över vapenhandeln som mycket viktigt. Jag tycker att
          </note>
          <note>
            Sverige skall medverka i det samarbetet.
          </note>
          <note>
            Jag håller med om att det inte finns någon anledning att öka
            vapenhandeln och vapenproduktionen. Tendensen är nog också att
            den inte ökar utan tvärtom minskar.
          </note>
          <note>
            Vapenindustrin är en krisbransch. Även om det har funnits sociala
            aspekter är det ur säkerhetspolitisk synpunkt bra att vapenindustrin
            är en krisbransch, dvs. att efterfrågan sjunker.
          </note>
          <note>
            Det kan emellertid inte vara något intresse i sig att bara den
            amerikanska vapenindustrin skall vara kvar och att det skall bli
            ett slags amerikanskt monopol på vapenproduktionen. De vapen vi
            behöver skall vi producera själva så mycket som möjligt -- i Sverige
            och i Europa.
          </note>
          <note>
            Förste vice talmannen anmälde att Bengt Hurtig anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 37 MARGARETA VIKLUND (kds):
          </note>
          <note>
            Herr talman! Egentligen finns det i dag fullt tillräckligt med
            vapen i världen, även om en del styrande, mestadels män, i många
            av världens länder önskar sig och arbetar för att få fler och
            mer tekniskt fulländade vapen. Vi i Sverige talar inte bara om
            vapenexport, utan vi talar också om och arbetar för nedrustning
            i olika sammanhang. Men i den oroliga värld vi lever i och med
            tanke på det försvarsbeslut vi ganska nyligen har fattat här i
            riksdagen är vi, som jag ser det, mer eller mindre tvingade att
            hålla våra vapenkunskaper, bl.a. det elektroniska kunnandet, på
            en hög nivå.
          </note>
          <note>
            Vårt lands alliansfrihet och dess trovärdighet har traditionellt
            vilat på vår egen självständiga förmåga att hävda landets suveränitet.
            Vår vapenindustri med sitt internationellt erkända höga kunnande
            har därför bibehållits på en hög nivå för att bevaras och inte
            stagnera. Vidare har det visat sig att vårt land inte har varit
            stort nog för att ensamt motsvara de krav på stora serier som
            moderna produktionsmetoder förutsätter.
          </note>
          <note>
            Detta är vad jag kan se huvudorsaken till behovet av export.
            Men om vi nu måste exportera för att behålla vår kunskap är det
            viktigt att det sker under mycket strikta och ordnade former.
            De allvarliga avvikelser från riktlinjerna för vapenexporten som
            har inträffat under tidigare år får inte upprepas.
          </note>
          <note>
            Den framlagda krigsmaterielpropositionen har en del positiva
            inslag. För det första innebär den att reglerna för tillverkning
            och export av krigsmateriel hamnar under samma tak och ersätter
            ett regelverk som ibland har beskrivits som ett lapptäcke. Tydlighet
            och klara riktlinjer minskar osäkerhet.
          </note>
          <note>
            För det andra blir omfattningen mera övergripande, eftersom flera
            varor rubriceras som krigsmateriel. Samtidigt blir lagen tydligare
            eftersom man gör skillnad mellan materiel avsedd för strid och
            övrig materiel. I kombination med tidigare gällande regler innebär
            lagen ytterligare en skärpning av svensk krigsmateriel.
          </note>
          <note>
            Vi har också i utskottets betänkande varit måna om, vilket tidigare
            har framkommit i dagens debatt, att stärka begreppet mänskliga
            rättigheter. Denna mera omfattande definition ligger till grund
            för bedömningen av vilka länder som vapenprodukter kan exporteras
            till.
          </note>
          <note>
            Herr talman! Vi har i utskottet också försökt nå konsensus när
            det gäller den av regeringen föreslagna utvidgningen av vapenleveranser
            till
          </note>
          <note>
            EG-länder, som också har nämnts här. De ändringar som kom till
            stånd innebär att det speciella tillstånd för vapenexport till
            länderna i
          </note>
          <note>
            Norden och alliansfria stater i Europa för ytterligare ett tag
            framöver inte skall omfatta EG-
          </note>
          <note>
            länderna. Med tanke på EG-ländernas gemensamma drag, respekt
            för mänskliga rättigheter, demokrati, likartade värderingar m.m.
          </note>
          <note>
            bör skrivningen mera tolkas som ett utslag för försiktighetsprincipen
            än som skepticism mot EG.
          </note>
          <note>
            Den dag då Sverige förverkligar broderskapstanken eller gemenskapstanken
            och fullt ut deltar i den europeiska gemenskapen förändras läget.
            Då bör den logiska utvecklingen medföra en utvidgning av tillståndet
            om export till att även omfatta länder inom EG. Fördelen med att
            vänta tills vårt medlemskap blir klart är uppenbar.
          </note>
          <note>
            Som medlem får vi bättre insyn och kontroll även inom detta område.
          </note>
          <note>
            Som kvinna är jag naturligtvis emot krig. Stora naturkatastrofer
            och krig är väl de mest förödande händelser som kan drabba människor
            och länder.
          </note>
          <note>
            Det är därför viktigt att vi har en lag som reglerar vårt lands
            behov av export av dödande material.
          </note>
          <note>
            Med avsky och förfäran ser jag framför allt civilbefolkningens,
            kvinnors och barns, utsatta läge just nu i Jugoslavien och Somalia.
          </note>
          <note>
            När det gäller krig är det också kvinnor och barn som drabbas
            värst. De är, som det visat sig, lovligt byte för de som har skjutvapen
            och ammunition. I
          </note>
          <note>
            dag är bilder och rapporter från före detta
          </note>
          <note>
            Jugoslavien och Somalia på våra näthinnor och i våra sinnen.
            De som inte har vapen blir utan mat och förlorar också livet.
            I det före detta Jugoslavien skjuts obeväpnade människor av krypskyttar.
          </note>
          <note>
            30 000 kvinnor och barn har enligt olika uppgifter våldtagits.
          </note>
          <note>
            Det är därför viktigt att arbeta för fred, jämställdhet och ett
            hundraprocentigt människovärde. Kvinnor och barn skall inte vara
            menlösa, oskyddade offer för mäns blodiga maktkamp.
          </note>
          <note>
            Det kan naturligtvis synas ganska märkligt att
          </note>
          <note>
            Sverige i en tid av stor oro, med flera svåra, framför allt för
            civilbefolkningen, förödande krig i många länder, behandlar en
            vapenexportlag när det egentligen finns så mycket vapen i världen.
            Det är därför bra att FN har beslutat om utökad kontroll av vapenhandeln
            i världen och vapenembargon för exempelvis Somalia, f.d. Jugoslavien
            och Irak.
          </note>
          <note>
            USA och Ryssland har bilateralt kommit överens om att frysa vapenleveranserna
            till Afghanistan.
          </note>
          <note>
            Stormakterna i FN:s säkerhetsråd har påbörjat en process som
            avses syfta till att begränsa militariseringen av området kring
            Persiska viken.
          </note>
          <note>
            Herr talman! För oss Kristdemokrater är det i vissa avseenden
            med export av krigsmateriel som med kärnkraften. Det påståendet
            kan kanske låta bestickande. För närvarande är landets samhällsstruktur
            beroende av export av krigsmateriel och kärnkraft. Men vi känner
            oss inte till freds med situationen, eftersom mänskliga liv är
            i fara. Jag efterlyser därför utformningen av alternativa men
            realistiska säkerhetspolitiska strategier som möjliggör en framtid
            utan vapenexport. Precis som för kärnkraften finns det sådana
            strategier.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 38 BENGT HURTIG (v) replik:
          </note>
          <note>
            Herr talman! Om jag uppfattade Margareta
          </note>
          <note>
            Viklund rätt, så sade hon att det här beslutet innebär en skärpning
            av lagstiftningen när det gäller krigsmaterielexport. Men det
            är väl ändå så att det sker en vidgning. Man öppnar i princip
            för
          </note>
          <note>
            EG-stater, men det skall alltså ske i en viss takt.
          </note>
          <note>
            Man genomför lättnader för internationellt militärtekniskt samarbete,
            man underlättar för vidareexport av samproducerade vapen, en export
            som då kan ske även till ur svensk synpunkt förbjudna länder.
          </note>
          <note>
            Stater som godkänts som köpare skall få svensk krigsmateriel
            -- reservdelar och ammunition -- även om de hamnar i krig. Detta
            uppfattar jag i varje fall som en liberalisering av vapenhandeln.
          </note>
          <note>
            Anf. 39 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Den nya lag som vi kommer att besluta om här i dag
            innefattar fler slag av materiel än tidigare. Den underlättar
            ju inte utan försvårar, som jag ser det i alla fall, exporten
            av vidare materiel.
          </note>
          <note type="speaker">
            Anf. 40 BENGT HURTIG (v) replik:
          </note>
          <note>
            Herr talman! Det är ju positivt att lagen omfattar fler varuområden.
            Men sammantaget måste de liberaliseringar som jag räknade upp
            vara av avgörande betydelse.
          </note>
          <note>
            Det förekommer inte heller någon skrivning om att man skulle
            pröva varje land. Det är också svårt att i varje situation säga
            vad som är krigsmateriel. I
          </note>
          <note>
            vissa situationer kan byxknappar vara krigsmateriel, för har
            inte soldaterna byxknappar så tappar de byxorna. Det borde då
            kunna ske en prövning i varje situation.
          </note>
          <note>
            Margareta Viklund sade också att det var klara regler. Det här
            är ju ett uttryck för att det snarare är oklara regler. Man skriver
            att det skall gälla i princip, i totalbedömningar, så länge omständigheterna
            kvarstår -- och liknande luddigheter. Det är sådant som skall
            tillämpas när man skall förhindra den här vapenexporten. Jag betraktar
            inte uttryck av den typen som klara.
          </note>
          <note>
            Anf. 41 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Den nya lag som nu kommer innebär ju en korrigering
            av den praxis som tidigare har rått. Vad som framför allt har
            hänt är att flera olika lagar har samlats under ett tak, så att
            man har fått bättre översyn av gällande lagsystem. Det ser jag
            som en tillgång i bl.a. vapenexporthänseende.
          </note>
          <note>
            Förste vice talmannen anmälde att Bengt Hurtig anhållit att till
            protokollet få antecknat att han inte ägde rätt till ytterligare
            replik.
          </note>
          <note>
            Anf. 42 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Kammarens debatt i dag gäller utrikesutskottets
            betänkande angående regeringens proposition 1991/92:174 med förslag
            till ny lag om krigsmateriel.
          </note>
          <note>
            Det är här fråga om en fullständig omarbetning av den nuvarande
            lagstiftningen om tillverkning och utförsel av krigsmateriel.
            Det nya regelverket ersätter bl.a. de riktlinjer som har gällt
            sedan 1971.
          </note>
          <note>
            Det är min fasta förhoppning att de nya riktlinjer som nu läggs
            fast, och det nya regelverket, skall kunna ligga till grund för
            den svenska vapenexportpolitiken.
          </note>
          <note>
            Vår politik när det gäller tillverkning och försäljning av krigsmateriel
            utgör en betydelsefull del av vår samlade försvars- och utrikespolitik.
          </note>
          <note>
            Vapenexporten är inget självändamål utan betingas av nödvändigheten
            att behålla en livskraftig försvarsindustri till stöd för våra
            säkerhetspolitiska målsättningar. För ett land som Sverige, som
            är militärt alliansfritt, är det särskilt viktigt att gentemot
            omvärlden kunna visa att det inom landet råder enighet om de grundläggande
            säkerhetspolitiska värderingarna. Detsamma gäller för vår politik
            på vapenexportens område.
          </note>
          <note>
            Ett uttryck för det nära samråd som förekommer mellan regering
            och opposition om olika krigsmaterielfrågor är arbetet inom den
            rådgivande nämnden för krigsmaterielexportfrågor, liksom givetvis
            behandlingen av vissa ärenden i
          </note>
          <note>
            Utrikesnämnden.
          </note>
          <note>
            Regeringens proposition med förslag till ny krigsmateriellagstiftning
            baseras i allt väsentligt på det arbete av utredningskaraktär
            som igångsattes av den socialdemokratiska regeringen, och särskilt
            på den parlamentariska Krigsmaterielutredningens betänkande SOU
            1989:102. Samtidigt hade vi att ta hänsyn till de förändringar
            i världsläget och i vår egen situation som inträffat sedan KMU:s
            betänkande framlades vid årsskiftet 1989/1990.
          </note>
          <note>
            Med dessa utgångspunkter var vår ambition att åstadkomma ett
            resultat som skulle vara politiskt acceptabelt för såväl nuvarande
            som framtida regeringar.
          </note>
          <note>
            Mot denna bakgrund är det inte förvånande, men inte desto mindre
            glädjande, att utrikesutskottet har kunnat framlägga ett betänkande
            som är enhälligt såvitt avser såväl regeringspartierna som socialdemokraterna.
            Det är nämligen, som Pär
          </note>
          <note>
            Granstedt säger, ett mycket besvärligt ämne. Det är kontroversiellt,
            och vi vet sedan tidigare att det är ett ämne där man lätt kan
            finna utrymme för att anmäla avvikande meningar.
          </note>
          <note>
            Nu har en bred enighet kunnat nås, och den ger särskild tyngd
            åt lagförslaget och åt de riktlinjer som i fortsättningen skall
            vägleda regeringens handlande på krigsmaterielpolitikens område.
          </note>
          <note>
            Herr talman! Som framgår av propositionen och av utrikesutskottets
            betänkande ligger den restriktiva svenska vapenexportpolitiken
            fast. Export och annan utlandssamverkan kommer endast att medges
            om det för det första bedöms erforderligt för att tillgodose det
            svenska försvarets behov av materiel eller kunnande eller i övrigt
            är säkerhetspolitiskt önskvärt, samt för det andra inte står i
            strid med principerna och målen för Sveriges utrikespolitik.
          </note>
          <note>
            Vid behandlingen av alla ärenden kommer en säkerhetspolitisk
            helhetssyn att anläggas. I detta ingår som ett centralt inslag
            att värna om respekten för de mänskliga rättigheterna. Det är
            ett kriterium som har en framträdande plats i de nya riktlinjerna.
          </note>
          <note>
            Jag vill på just denna punkt korrigera ett möjligt missförstånd.
            När det gäller de allmänna kriterierna för mänskliga rättigheter
            innebär den lagstiftning som nu antas en kodifiering av den hittillsvarande
            praxisen.
          </note>
          <note>
            Utskottet skriver i sitt betänkande att den formulering som återfinns
            i propositionen enligt utskottets uppfattning inte får tolkas
            som någon uppmjukning i förhållande till denna praxis. Jag är
            helt ense med utskottet på denna punkt. Men på en annan punkt
            -- jag tycker att det är viktigt att också lyfta fram detta --
            innebär den här lagstiftningen en skärpning av just det avsnitt
            som avser mänskliga rättigheter. Medan begränsningen i den tidigare
            lagstiftningen när det gällde brott mot mänskliga rättigheter
            endast avsåg sådan krigsmateriel som kunde komma till användning
            för att undertrycka de mänskliga rättigheterna, innebär den i
            den nuvarande lagstiftningen att export av krigsmateriel över
            huvud taget inte skall få förekomma om läget för mänskliga rättigheter
            är sådant att det motiverar exportförbud. Det är en skärpning,
            det vill jag upprepa, av politiken i denna del.
          </note>
          <note>
            För den svenska försvarsindustrin är export- och tekonologisamarbete
            med utlandet av stor betydelse. Försvars- och näringsutskotten
            har i sina yttranden till utrikesutskottet framhållit de försvarspolitiska
            och näringspolitiska aspekterna.
          </note>
          <note>
            Även dessa yttranden är enhälliga såvitt avser regeringspartierna
            och Socialdemokraterna. De utgör därmed ett starkt stöd för en
            ansvarig svensk försvarsindustri.
          </note>
          <note>
            Under propositionsarbetet har vi särskilt sökt att beakta vikten
            av att åtstadkomma ett klart och tydligt regelverk till ledning
            för industrin och dess samarbetspartner i utlandet. Det gäller
            bl.a. de nya reglerna för godkännande av samarbetsavtal. Vi har
            samtidigt sett det som viktigt att utforma reglerna på ett sådant
            sätt, att Sverige och svensk industri kan delta i det internationella
            samarbetet inom försvarsmaterielområdet. Sådant samarbete är nödvändigt
            för Sverige, liksom för många andra länder. Vi har varken ekonomiska
            resurser eller teknologisk förmåga att själva utveckla och tillverka
            all den materiel som det svenska försvaret behöver. I samarbete
            med andra länder kan vi få ner kostnaderna och höja kompetensen
            hos svensk industri.
          </note>
          <note>
            Fru talman! Sverige eftersträvar medlemskap i EG
          </note>
          <note>
            och går nu in i EES-samarbetet med EG-länderna.
          </note>
          <note>
            Det är en av anledningarna till att vi i propositionen har föreslagit
            nya regler för klassificering av krigsmateriel, vilka överensstämmer
            med EG-
          </note>
          <note>
            ländernas och för övrigt innebär en skärpning för den svenska
            industrin.
          </note>
          <note>
            Mot bakgrund av omprövningen av vår neutralitetspolitik och vår
            ambition att bli en fullvärdig medlem i EG är det vidare, som
            också utskottet påpekat i sitt betänkande, naturligt att vi i
            takt med att samarbetet med EG byggs ut tillämpar samma principer
            för export och utlandssamverkan i förhållande till de nordiska
            länderna, de neutrala staterna i Europa och EG-länderna. Det innebär
            emellertid icke att vi i framtiden som EG-medlem kommer att delta
            i något förpliktande EG-
          </note>
          <note>
            samarbete på krigsmaterielområdet. För tillverkning av och handel
            med krigsmateriel gäller enligt Romfördraget och Maastrichtavtalet
            nationella bestämmelser.
          </note>
          <note>
            Från svensk sida avser vi att även som medlem i EG
          </note>
          <note>
            vidmakthålla en restriktiv krigsmaterielexportpolitik och verka
            för att en återhållsam politik tillämpas av andra EG-länder inom
            ramen för den planerade gemensamma utrikes- och säkerhetspolitiken.
          </note>
          <note>
            Fru talman! Med dessa kommentarer har jag velat uttrycka min
            och regeringens tillfredsställelse över och uppskattning av utrikesutskottets
            betänkande.
          </note>
          <note>
            Tillsammans med propositionen utgör betänkandet en god grund
            för den framtida svenska vapenexportpolitiken.
          </note>
          <note>
            Anf. 43 BENGT HURTIG (v)replik:
          </note>
          <note>
            Fru talman! Jag har litet svårt att förstå vilka argument som
            skall användas gentemot de stora länderna i Europa när de vill
            integrera säkerhetsoch försvarspolitik. Vi kan nu som argument
            använda vår alliansfrihet syftande till neutralitet i närområdet,
            som det heter, på grund av det geografiska läget och den säkerhetspolitiska
            situation som råder i norra Europa. Men när vi överger den gamla
            synen på alliansfrihet och neutralitet, måste vi hitta något nytt
            argument för att stå utanför.
          </note>
          <note>
            I somras intervjuades i Svenska Dagbladet Willem van Eekelen,
            som efterträdde Manfred Wörner som generalsekreterare i WEU. Han
            fick frågan hur han såg på Sverige och WEU. Det här står att läsa:
          </note>
          <note>
            ''Sverige måste acceptera målet om ett gemensamt försvar i Europa.
            Länder som inte vill delta i säkerhetspolitiken hör inte hemma
            i Europeiska unionen, säger Willem van Eekelen, WEU:s generalsekreterare
            -- -- ---.''
          </note>
          <note>
            Jag undrar om Ulf Dinkelspiel håller med van
          </note>
          <note>
            Eekelen.
          </note>
          <note>
            Anf. 44 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Bengt Hurtig har refererat en åsikt som företräds
            av WEU:s generalsekreterare. Det finns väldigt många andra åsikter
            på detta område, men det enda som gäller för en ny medlem i EG/EU
            är de bestämmelser som har nedlagts i Romfördraget och även i
            Maastrichtavtalet, sådant det nu föreligger. Enligt de bestämmelserna
            finns ingen förpliktelse för enskilda medlemsländer att ingå som
            medlem i Västeuropeiska unionen. Tvärtom lämnas i texterna, som
            utgör en del av
          </note>
          <note>
            Maastrichtavtalet, möjlighet öppen för olika former av anknytning
            till Västeuropeiska unionen, just av det skälet att man vill ta
            hänsyn till olika länders säkerhetspolitik.
          </note>
          <note type="speaker">
            Anf. 45 BENGT HURTIG (v) replik:
          </note>
          <note>
            Fru talman! Jag uppfattade det så att Ulf
          </note>
          <note>
            Dinkelspiel inte alls delar Willem van Eekelens uppfattning.
          </note>
          <note>
            van Eekelen fick också frågan i vilket område i världen som WEU:s
            styrkor skulle kunna gripa in.
          </note>
          <note>
            Då sade han: ''Hela världen är vårt område.'' När han skulle
            nämna exempel sade han att det är i
          </note>
          <note>
            Östeuropa, Mellanöstern och Nordafrika som
          </note>
          <note>
            WEU, mer eller mindre på uppdrag av EU, skulle kunna gripa in.
            Är det en uppfattning som Ulf
          </note>
          <note>
            Dinkelspiel delar? Det gäller alltså områden där
          </note>
          <note>
            WEU:s gemensamma försvarsinsatser skulle kunna sättas in.
          </note>
          <note>
            Anf. 46 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag var inte medveten om att jag skulle delta i en
            debatt kring en organisation som Sverige icke är medlem i och
            ej heller har för avsikt att bli medlem i. I dagsläget har riksdagen
            på denna punkt uttalat att frågan om Sveriges förhållande i de
            berörda avseendena bör aktualiseras den dag
          </note>
          <note>
            Sverige blir medle m.
          </note>
          <note>
            Mot den här bakgrunden hyser jag en viss tveksamhet inför att
            gå in och tolka de olika bestämmelser och principer som gäller
            för WEU, i synnerhet som jag vet att de är mycket omstridda mellan
            organisationens medlemsländer. Jag väljer att ligga lågt på den
            här punkten.
          </note>
          <note>
            Talmannen anmälde att Bengt Hurtig anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 47 MAJ BRITT THEORIN (s):
          </note>
          <note>
            Fru talman! Jag har tyvärr inte kunnat medverka vid behandlingen
            av detta ärende i utrikesutskottet på grund av att jag har varit
            delegat i Förenta nationerna.
          </note>
          <note>
            Till vissa delar har utskottet i huvudsak positivt behandlat
            de krav som jag och mina medmotionärer -- representerande det
            socialdemokratiska kvinnoförbundet, ungdomsförbundet och broderskapsrörelsen
            -- har fört fram i motion U4. Det gäller kravet på att
          </note>
          <note>
            Sverige -- i första hand genom FN och ESK -- aktivt skall verka
            för en minskad internationell vapenhandel och för en internationell
            kontroll av all vapenhandel och vapenproduktion samt kravet på
            att riktlinjernas exportvillkor skall avse också
          </note>
          <note>
            EG-länderna. Jag återkommer till detta senare, men jag vill redan
            nu yrka bifall till mom. 15 och 18
          </note>
          <note>
            i utskottets hemställan.
          </note>
          <note>
            Av våra övriga krav har Vänsterpartiet i sin meningsyttring fört
            fram en del. Jag yrkar därför bifall till meningsyttringen när
            det gäller mom. 6, 7,
          </note>
          <note>
            8, 14, 21 och 22.
          </note>
          <note>
            Frågan om krigsmaterielexport har varit en ständigt återkommande
            fråga under mina 22 år i riksdagen.
          </note>
          <note>
            Det är en fråga som har engagerat och upprört många människor,
            därför att den så tydligt avslöjar när politik och moral inte
            är i samklang.
          </note>
          <note>
            Dubbelmoral -- att säga en sak, men göra något annat -- håller
            inte inför allmänhetens granskning.
          </note>
          <note>
            Detta gäller också regeringens proposition.
          </note>
          <note>
            I ett läge när det internationellt krävs och genomförs skärpningar
            av vapenexportpolitiken väljer regeringen att lägga fram ett förslag
            om en långtgående liberalisering av svensk vapenexportpolitik.
            Försvarsindustriella krav på ökad export har uppenbart varit styrande.
            Sverige befinner sig redan i den föga meriterande tio i topplistan
            över vapenexportörer, enligt Sipri och CDI.
          </note>
          <note>
            Propositionen vill ge sken av att vara mer restriktiv genom att
            fler produkter betecknas som krigsmateriel, men genom uppdelningen
            i två kategorier ökar möjligheten till export av krigsmateriel.
            Oklarheter och luddiga formuleringar gör tillämpningen flytande.
            Nya definitioner och svävande tillämpningsmöjligheter införs,
            vilkas enda syfte tycks vara att möjliggöra ökad vapenexport och
            utlandssamverkan. Det ger också utrymme för regeringens egna tolkningar.
          </note>
          <note>
            I andra fall görs undantag från villkoren för det generella exportförbudet
            -- t.ex. vid utlandssamverkan -- som innebär att den svenska kontrollen
            över vapnens slutliga destination helt går förlorad. Propositionens
            oklarheter och inkonsekvenser ökar risken för såväl godtycke i
            hanteringen av ansökningarna som en kraftigt ökad svensk vapenexport
            och användning av svenska vapen i väpnade konflikter. 80-talets
          </note>
          <note>
            ''vapenaffärer'' ledde bl.a. till att en medborgarkommission
            tillsattes. Den förde fram en serie förslag, bl.a. om att riktlinjerna
            skulle omformas till lag, inte minst för att undvika tolkningar
            och gummiparagrafer.
          </note>
          <note>
            Den socialdemokratiska partikongressen 1987
          </note>
          <note>
            krävde en skärpt lagstiftning och kontroll av vapenexporten,
            ett strängare urval av länder som skulle få köpa svenska vapen
            och en ökad andel civil produktion inom försvarsindustrin. 1988
          </note>
          <note>
            tillsattes en utredning med uppgift ''att ge underlag för en
            bedömning av möjligheterna att ytterligare begränsa eller helt
            avbryta den svenska krigsmaterielexporten''.
          </note>
          <note>
            Den socialdemokratiska partikongressen 1990
          </note>
          <note>
            återkom med krav på att partistyrelsen skulle verka för att ovillkorliga
            hinder för svensk vapenexport skall lagfästas, så att militär
            materiel med svenskt ursprung inte skall kunna säljas till stat
            som befinner sig i eller kan befaras komma i väpnad konflikt inom
            eller utom landet, stat som undertrycker mänskliga rättigheter
            samt stat med militära styrkor som är engagerade i stridshandlingar
            utanför det egna territoriet eller som hålls kvar där efter det
            att striderna har upphört, såvida stationeringen inte är en följd
            av beslut i Förenta nationerna. Dessa krav återfinns i motion
            U4.
          </note>
          <note>
            Slutet på det kalla kriget har lett till en minskande marknad
            för försvarsindustrier i hela världen och till en minskad vapenexport.
            Denna förändring kan mötas på två sätt: antingen anpassar industrin
            sig till den minskade efterfrågan genom minskad produktion eller
            också kräver den liberalare regler för att öka vapenexporten.
            Uppenbart har den svenska industrin valt den senare vägen.
          </note>
          <note>
            Som väl är har utskottet valt att ändra propsitionen på några
            viktiga punkter, framför allt när det gäller korrigeringen av
            regeringens krav att även alla EG-
          </note>
          <note>
            länder, varav elva är medlemmar i NATO, skulle undantas från
            riktlinjernas exportvillkor. Om detta hade genomförts -- vilket
            alltså inte kommer att ske, eftersom det finns en enighet om att
            avlägsna den här delen ur propositionen -- skulle ca 80 % av vapenexporten
            gå till stater som är undantagna riktlinjernas exportvillkor.
          </note>
          <note>
            Det är förvånande att regeringen utan en inträngande analys har
            lagt fram ett förslag med
          </note>
          <note>
            EG-anpassning som ledmotiv långt innan Sveriges förhandling om
            EG-anslutning ens påbörjats --
          </note>
          <note>
            detta inte minst som EG-länderna ännu inte inom sig har utvecklat
            ett bindande samarbete på vapenhandelns område.
          </note>
          <note>
            Jag noterar att utskottet klart slår fast att den ordning som
            nu gäller, där de nordiska länderna och de traditionellt neutrala
            länderna i Europa undantas från riktlinjernas exportvillkor, skall
            gälla också i fortsättningen. Detta tillkännages regeringen. Därmed
            underkänns propositionens förslag att undanta också EG-länderna.
          </note>
          <note>
            Förhoppningsvis når detta budskap också krigsmaterielinspektören,
            som enligt gårdagens
          </note>
          <note>
            Dagens Nyheter tydligen lever kvar i tron att EG-
          </note>
          <note>
            länderna skall undantas från det generella förbudet mot vapenexport.
          </note>
          <note>
            Jag noterar också att utskottet klart slår fast att riksdagens
            tidigare uttalanden, att ingen produktion skall ske enbart för
            att tillgodose exportintressen, fortfarande gäller.
          </note>
          <note>
            När det gäller mom. 18 -- att Sverige skall verka för internationell
            kontroll av vapenhandel och vapenproduktion -- är utskottets skrivningar
            i huvudsak bra. Jag noterar att utskottet slår fast att
          </note>
          <note>
            Sverige skall fortsätta att aktivt verka för ökad kontroll och
            öppenhet på området och att utskottet ser positivt på en utvidgning
            av registret och rapporteringsskyldigheten.
          </note>
          <note>
            En liten korrigering är emellertid på sin plats. När utskottet
            säger att en utvidgning av FN-registret och rapporteringsskyldighetens
            omfattning är föremål för diskussion mellan FN:s medlemsländer,
            kan det vara på sin plats att meddela att FN nu i enighet har
            beslutat att generalsekreteraren till
          </note>
          <note>
            1994 skall återkomma med förslag om utvidgning av vapenhandelsregistret.
            Det förutsätts att också vapenproduktionen skall ingå i registret,
            ett krav som inte minst utvecklingsländerna har fört fram.
          </note>
          <note>
            När det gäller den socialdemokratiska partikongressens krav om
            lagfästning, som vi har fört fram i motion U4, menar utskottet
            att det inte behövs, att krigsmaterielärenden är förvaltningsärenden
            och att det ankommer på regeringen att avgöra dem. Utskottet anser
            det vara tillräckligt att riktlinjerna godkänns av riksdagen,
            men tillämpas av regeringen. Jag delar inte den uppfattningen
            och yrkar därför bifall till meningsyttringen när det gäller mom.
            6.
          </note>
          <note>
            Inte heller har utskottet någon erinran när det gäller klassificeringen.
            Man anser att propositionens förslag innebär en anpassning till
            klassificeringen i EG-länderna. I motion U4
          </note>
          <note>
            föreslår vi att utvidgningen av begreppet skall godtas, men vi
            avstyrker uppdelningen i krigsmateriel för strid och övrig krigsmateriel.
          </note>
          <note>
            Övrig krigsmateriel får enligt propositionen exporteras till
            länder som är indragna i konflikter som kan leda till krig, vilket
            vi inte kan acceptera.
          </note>
          <note>
            Ca 10--15 % av exporten för 1991 är materiel som skulle ha klassificerats
            som ''övrig krigsmateriel''.
          </note>
          <note>
            Enligt beräkningar kommer cirka en tredjedel av den svenska krigsmaterielexporten
            att bestå av materiel som får exporteras, även om staten i fråga
            ligger i en konfliktfylld region eller är indragen i konflikt
            som kan befaras leda till krig.
          </note>
          <note>
            Jag yrkar bifall till meningsyttringen under mom. 7.
          </note>
          <note>
            Också när det gäller följdleveranser av reservdelar och ammunition
            innebär propsitionens förslag en klar liberalisering som vi inte
            kan acceptera. Praxis har varit -- i motsats till vad som anges
            i propositionen -- att stoppa ammunition och reservdelar när ett
            land kommer i krig. Det har skett inte mindre än vid fem tillfällen
            från 70-talet fram till 1991. I samtliga dessa fem krig stoppade
            regeringen en fortsatt export av svensk krigsmateriel.
          </note>
          <note>
            Jag yrkar bifall till meningsyttringen när det gäller mom. 8.
          </note>
          <note>
            Beträffande mom. 14 om samarbetsavtal och också i andra delar
            kommer Berndt Ekholm att utveckla våra argument. Jag nöjer mig
            därför med att yrka bifall till denna del i meningsyttringen.
            Detsamma gäller meningsyttringen under mom. 22.
          </note>
          <note>
            När det till sist gäller mom. 21 beträffande omställning av försvarsindustrin
            kan jag bara med beklagande konstatera att utrikesutskottet avvisar
            förslag om att inrätta särskilda omställningsfonder.
          </note>
          <note>
            Också denna fråga har varit en följetong i Sveriges riksdag.
            Den har utretts av såväl Alva Myrdal som
          </note>
          <note>
            Inga Thorsson för FN:s räkning, och många är de länder som i
            dag beklagar att man inte tog upp dessa förslag i god tid.
          </note>
          <note>
            Å ena sida, säger utskottet, skall företagen själva och inte
            samhället medverka till en nödvändig strukturanpassning, men å
            andra sidan skall man ingripa vid arbetslöshet. Men det är ju
            just för att undvika arbetslöshet och för att förbereda sig för
            en nedrustning som planering för omställning måste till.
          </note>
          <note>
            Så länge samhället inte ställer krav på försvarsindustrin kommer
            den att fortsätta att utöva utpressning på regering och riksdag
            i form av krav på fler försvarsbeställningar eller utvidgad vapenexport,
            vilket just denna proposition så väl visar.
          </note>
          <note>
            Jag yrkar också i denna del bifall till meningsyttringen.
          </note>
          <note type="speaker">
            Anf. 48 NIC GRÖNVALL (m) replik:
          </note>
          <note>
            Fru talman! Det är i denna kammare ganska unikt att en erfaren
            företrädare för ett parti så totalt underkänner det egna partiets
            politik, som Maj
          </note>
          <note>
            Britt Theorin nu har gjort.
          </note>
          <note>
            Det är av värde, som jag underströk i mitt första anförande i
            dag, att det i Sveriges riksdag råder en bred enighet om säkerhets-
            och utrikespolitiska frågor. Det viktiga avsnitt som vi nu behandlar
            har avsevärt förringats. Jag kan inte annat än beklaga att Maj
            Britt Theorin på detta sätt avslöjar det socialdemokratiska partiets
            splittring i denna fråga, som på ett allvarligt sätt förringar
            värdet av den enighet som vi tidigare så samfällt har prisat.
          </note>
          <note>
            Värre är att det i Maj Britt Theorins inlägg också avslöjas att
            Maj Britt Theorin, som under många år varit förhandlare i nedrustningsfrågor
            och som har visat ett stort intresse för krigsmaterielexportfrågor,
            uppenbarligen ännu inte riktigt har förstått innebörden av den
            svenska regelgivningen. Maj Britt Theorin yttrade att regeringens
            proposition skulle innebära att EG-
          </note>
          <note>
            länderna godkänns för export. Det är inte alls på det sättet.
            Regeringens skyldighet att pröva om samtliga omständigheter som
            möjliggör export av krigsmateriel föreligger kvarstår oinskränkt.
            Detta gäller även, Maj Britt Theorin, för de nordiska länderna
            och de s.k. neutrala europeiska länderna.
          </note>
          <note>
            Utrikesutskottets betänkande innebär i detta avseende på intet
            sätt något underkännande av regeringens politik. Utrikesutskottet
            förklarar egentligen bara att den presumtion, som regeringen är
            berättigad att tillgodoräkna sig när det gäller
          </note>
          <note>
            EG-länderna, skall utlösas i den takt som samarbetet med dessa
            länder fördjupas.
          </note>
          <note>
            Det är beklagligt att Maj Britt Theorin på detta sätt försöker
            sprida en alldeles felaktig uppfattning om vår lagstiftnings innehåll.
            Syftet är uppenbarligen endast att inför de kretsar som stöder
            hennes hållning i dessa frågor vinna billiga poäng. Jag hoppas
            att Maj Britt Theorin är villig att korrigera sin egen feltolkning
            i den replik som hon uppenbarligen förbereder.
          </note>
          <note type="speaker">
            Anf. 49 MAJ BRITT THEORIN (s) replik:
          </note>
          <note>
            Fru talman! Det var intressant att få sig en uppläxning av Nic
            Grönvall, min broder från
          </note>
          <note>
            Göteborg. Jag har 22 års erfarenhet från Sveriges riksdag. Under
            dessa år har jag ägnat en stor del av min tid åt att försöka åstadkomma
            en internationell och en nationell begränsning av vapenhandel.
            Utan vapen, inga krig. Med vapen underblåser man i allra högsta
            grad konflikter, något som för övrigt generalsekreteraren i FN
            så tydligt har understrukit i sin rapport, dvs att det krävs att
            man kommer till rätta med den internationella vapenhandeln. Då
            kan man inte lägga den egna svenska vapenhandeln åt sidan, utan
            man måste intensivt granska den.
          </note>
          <note>
            Jag har också för svensk regerings räkning vid nedrustningskonferensen
            i Genève under våren och sommaren 1991 framfört konkreta förslag
            på hur en sådan internationell kontroll skulle kunna gå till.
          </note>
          <note>
            Nej, herr Grönvall, jag har inte fel. I den praktiska politikens
            tillämpning beträffande vapenhandelsärendena undantar man de nordiska
            och de neutrala länderna generellt från den praktiska granskningen.
            Har man en gång gett dem tillstånd, granskas de icke mer. Även
            EG-länderna skulle omfattas av den principen. Detta skulle gälla
            långt innan vår anknytning till EG ännu är klar.
          </note>
          <note>
            Detta har utskottet underkänt. Utskottet tillkännager för riksdagen
            att samma villkor som nu gäller också skall fortsätta att gälla.
            Så står det i utrikesutskottets uttalande, vilket jag tycker är
            alldeles utomordentligt.
          </note>
          <note>
            Den dag, om och när Sverige blir medlem i EG, får frågan på nytt
            tas upp. Då kan det vara naturligt att diskutera hur en sådan
            vapenexportpolitik kan samordnas. I dag finns det i EG-länderna
            ännu inte någon gemensam vapenexportpolitik. Detta är säkerligen
            Nic Grönvall medveten om.
          </note>
          <note>
            Riksdagens utskottsbetänkande kan inte tolkas på annat sätt än
            som ett underkännande av propositionen i denna del, även om en
            del vackra formuleringar har gjorts. Även Karl-Erik Svartberg
            gjorde den tolkningen när han framträdde här tidigare.
          </note>
          <note>
            Jag har inget behov av att hämta några poäng hos någon. För mig
            hör politik och moral ihop. Med det ansvar jag har fått av svenska
            folket är det nödvändigt att i den mån jag kan sätta mig in i
            frågor, föra fram krav på förändringar, lämna förslag och vidhålla
            dessa i denna kammare. Man kan inte kompromissa i alla frågor.
            Vissa frågor är viktigare än andra, och då får man stå fast vid
            sin uppfattning, vilket jag också kommer att göra, herr
          </note>
          <note>
            Grönvall.
          </note>
          <note type="speaker">
            Anf. 50 NIC GRÖNVALL (m) replik:
          </note>
          <note>
            Fru talman! Det var en uppläxning, fru Theorin, därför att fru
            Theorin hade fel.
          </note>
          <note>
            Jag skall genom innantilläsning be att få påvisa att fru Theorin
            har fel. Nederst på sid. 28 och överst på sid. 29 i betänkandet
            står följande: ''Den bedömning som görs i riktlinjerna får enligt
            utskottet inte innebära att de berörda länderna är undantagna
            från gällande kriterier eller från regeringens prövning. Utskottet
            vill beträffande export till de i detta sammanhang behandlade
            länderna framhålla att skulle förhållandena i dessa länder förändras
            så att en export av krigsmateriel eller annan utlandssamverkan
            skulle stå i strid med de svenska riktlinjerna, måste den svenska
            regeringen självfallet beakta detta vid sin tillståndsgivning.''
          </note>
          <note>
            Man kan inte hävda att den svenska regeringen av riksdagen skulle
            ha fått någon blank fullmakt genom att en presumtion har ställts
            om att vissa länder uppfyller de kriterier som gäller. Det vore
            att vilseleda opinionen, fru Theorin, och ingenting annat. Jag
            utgår från att Maj Britt Theorin begriper bättre, vilket nästan
            är nödvändigt, eftersom Maj
          </note>
          <note>
            Britt Theorin tog till en del riktigt saftiga slagord och talade
            om att hon har ett ansvar inför svenska folket som skulle gå utöver
            mitt. Det ansvar som jag anser mig ha är att i denna riksdag fullfölja
            en under många decennier upprätthållen utrikes- och säkerhetspolitik
            i förening med en krigsmaterielexportpolitik. Detta är mitt ansvar
            och min moral, som inte är lägre eller sämre än fru
          </note>
          <note>
            Theorins.
          </note>
          <note type="speaker">
            Anf. 51 MAJ BRITT THEORIN (s) replik:
          </note>
          <note>
            Fru talman! Jag citerar utskottsbetänkandet, sid.
          </note>
          <note>
            28: ''Utskottet konstaterar att nu gällande riktlinjer innebär
            att utrikespolitiska hinder i samband med utlandssamverkan och
            export inte anses gälla för de nordiska länderna och för de traditionellt
            neutrala länderna Schweiz, Österrike och Irland. Denna ordning
            bör fortsätta att gälla.''
          </note>
          <note>
            Enligt regeringens proposition vill man inkludera samtliga EG-länder,
            vilket i sak innebär att 80 % av vår vapenexport blir undantagen
            granskning av riktlinjerna för utrikespolitisk samverkan. Jag
            vet att man först alltid måste ge klarsignal. Via handelsministrarna
            har jag -- om Nic Grönvall inte känner till detta -- kollat upp
            detta. Det går i praktiken till så, att när ett land har fått
            tillstånd --
          </note>
          <note>
            såsom Norge, Österrike eller Irland, vilka betraktas självklara
            för vår export -- gör man inte någon ytterligare granskning. Man
            har därmed ingen möjlighet att i praktiken följa ett ärende.
          </note>
          <note>
            Enligt propositionen skulle detta också gälla för
          </note>
          <note>
            EG-länderna. Som väl är kommer riksdagen inte att acceptera detta.
            Det tycker jag är bra. När det en gång i tiden blir fråga om ett
            eventuellt medlemskap i EG får man återkomma i den delen.
          </note>
          <note>
            Riksdagens utskott har alltså, som väl är, korrigerat propositionen
            i väsentliga delar, också när det gäller det internationella samarbetet
            och de mänskliga rättigheterna, kanske inte alldeles till fullo,
            men ändå till en god del. Men när det gäller andra delar, där
            det för mig är väsentligt att följa upp den socialdemokratiska
            partikongressens krav, är det inte någon annorlunda splittring
            i vårt parti än det är i andra partier, möjligen med undantag
            för
          </note>
          <note>
            Moderaterna. Det finns i de flesta partier en stor opinion som
            vill se en mycket kraftig begränsning av vapenexporten. Det är
            inget märkvärdigt att denna opinion förs fram även i Sveriges
            riksdag.
          </note>
          <note>
            Konformism är inte alltid av godo.
          </note>
          <note>
            Talmannen anmälde att Nic Grönvall anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 52 INGELA MÅRTENSSON (fp):
          </note>
          <note>
            Fru talman! I natt landsteg amerikanska trupper på somalisk mark.
            Det skedde som ett välregisserat drama med världspressen som publik.
            En svensk reporter beskrev det hela i Ekot i morse som smaklöst.
            Jag vet inte vilka ord som passar bäst i dessa sammanhang, men
            det som sker i Somalia, liksom det som sker i det forna Jugoslavien,
            är alldeles förfärligt. Det är en cynism som är otrolig.
          </note>
          <note>
            Först tillåter man export av vapen i enorma kvantiteter, sedan
            blir man förfärad när vapnen används.
          </note>
          <note>
            När det gäller Somalia har både USA och
          </note>
          <note>
            Sovjetunionen haft intresse av att stödja förre diktatorn Mohammed
            Siad Barre på grund av landets strategiska läge vid Röda havets
            inlopp.
          </note>
          <note>
            Stormakterna hjälpte till att rusta upp den somaliska krigsmakten
            under många år, vilket har lett till att det i dag sannerligen
            inte råder någon brist på vare sig vapen eller ammunition. Omkring
          </note>
          <note>
            30 000 vapen bedöms vara i händerna på de gatustridande parterna,
            samtidigt som människor svälter och dör i tusental. Nu går USA
            in för att hjälpa befolkningen. Det hade varit till stor hjälp
            om man inte hade försett landet med alla dessa vapen.
          </note>
          <note>
            Irak är ett annat färskt exempel på hur vapenproducerande stater
            låtit en diktator bygga upp en stark militärmakt. De permanenta
            medlemmarna i FN:s säkerhetsråd har stått för över
          </note>
          <note>
            90 % av leveranserna.
          </note>
          <note>
            I fallet Jugoslavien har Sverige varit en betydelsefull leverantör
            av krigsmateriel, vilket har gjort landet av stor betydelse för
            svensk vapenindustri. Bara under åren 1986--1990 köpte
          </note>
          <note>
            Jugoslavien svensk krigsmateriel för närmare 900
          </note>
          <note>
            miljoner kronor. Sverige har därmed också ett ansvar för det
            som händer i Bosnien-Hercegovina i dag.
          </note>
          <note>
            Rustningen i världen bidrar i sig till att konflikter blir väpnade.
            För att nå fred måste det därför ske en radikal nedrustning. Sverige
            talar i detta samanhang med två tungor. Vi har under lång tid
            verkat för nedrustning, samtidigt som vi har försett stora delar
            av världen med vapen. Trots att vi är ett litet land, tillhör
            vi de tio största vapenproducerande länderna i världen. Ministrar
            i olika regeringar -- såväl socialdemokratiska som borgerliga
            -- har aktivt verkat för att vapenaffärer med andra länder har
            kommit till stånd.
          </note>
          <note>
            Nu hoppas försvarsindustrin på ökad export genom större möjlighet
            till samarbete med andra vapenproducenter i Europa. I somras fördes
            diskussioner med Tyskland och Frankrike om samarbete i detta syfte.
            Framför allt Frankrike har i praktiken en mycket skrupelfri hållning
            när det gäller vapenexport. Skall vi följa Frankrikes spår?
          </note>
          <note>
            Dessutom framförs gång på gång, även i detta betänkande, att
            vi bör överväga att samarbeta med
          </note>
          <note>
            IEPG -- en grupp bestående av europeiska NATO-
          </note>
          <note>
            stater som samarbetar när det gäller forskning, utveckling och
            produktion av vapen. IEPG står för
          </note>
          <note>
            Independent European Program Group. Enligt artiklar i media har
            Sverige redan ansökt om samarbete med IEPG. Hur är det med den
            saken?
          </note>
          <note>
            Nic Grönvall, som är så involverad i
          </note>
          <note>
            Europasamarbetet, kanske kan svara på det.
          </note>
          <note>
            Kommer vi att ingå i IEPG?
          </note>
          <note>
            Pär Granstedt sade att vi inte skall samarbeta inom
          </note>
          <note>
            WEU. Men i IEPG ingår ju de europeiska NATO-
          </note>
          <note>
            staterna.
          </note>
          <note>
            Riksdagen skall nu ta ställning till förändringar av riktlinjerna
            för svensk vapenexport.
          </note>
          <note>
            Utrikesutskottet ger sken av att förändringarna är av mindre
            vikt och att en restriktiv tillståndsgivning fortfarande skall
            gälla. Hur rimmar det med att
          </note>
          <note>
            Bofors nu ser mycket positivt på framtiden och har satt upp målet
            att Bofors vid sekelskiftet skall vara
          </note>
          <note>
            ''en av Europas ledande leverantörer av försvarsmateriel''?
          </note>
          <note>
            I Boforskuriren nr 8 i november i år fanns det en artikel under
            rubriken Bättre exportmöjligheter för
          </note>
          <note>
            Bofors, som hade skrivits av chefen för Bofors exportkontrollavdelning.
            Han avslutade artikeln med följande: ''Från Bofors kan vi konstatera
            att den nya lagen inte innebär någon skärpning jämfört med tidigare.
            Snarare tvärtom. Kommentarerna kring framför allt samverkan utomlands,
            känns som ett stöd för en öppnare framtida krigsmaterielexport
            på ett sätt som kan vara till nytta för Bofors. De klarare riktlinjerna
            för medgivande av tillstånd kommer också att göra livet på exportkontrollområdet
            litet lättare att leva.''
          </note>
          <note>
            Jag tycker att detta talar för sig självt. Jag skall nu beröra
            vissa delar i betänkandet.
          </note>
          <note>
            Begreppet krigsmateriel förändras, men knappast till det bättre
            om man vill ha en restriktiv export.
          </note>
          <note>
            T.ex. kan Boghammars effektiva båtar fortfarande säljas till
            krigförande stater. Iran använde dessa patrullbåtar i kriget mot
            Irak. Efter protester från
          </note>
          <note>
            USA lyckades regeringen framtvinga ett stopp för försäljningen,
            trots att det egentligen inte fanns stöd för detta i svensk lag.
            Båtarna kunde inte klassifieras som krigsmateriel, och det kommer
            de inte att kunna göras i framtiden heller såvitt jag förstår
            av förslaget i betänkandet. Sverige kommer också att kunna fortsätta
            sälja militärlastbilar till
          </note>
          <note>
            Marocko -- som är i krig med Västsahara -- bara man monterar
            av fästena för vapen. Detta är högst otillfredsställande.
          </note>
          <note>
            Det är också oacceptabelt att ammunition och reservdelar skall
            kunna undantas från restriktionerna, om de anses vara följdleveranser.
          </note>
          <note>
            Om ett land som har köpt svenska vapen hamnar i krig, kan Sverige
            fortsätta att leverera ammunition.
          </note>
          <note>
            Hade FN-embargot mot t.ex. Jugoslavien inte rått, skulle det
            vara fritt fram i dagens läge att exportera ammunition till de
            stridande krafterna i Bosnien-
          </note>
          <note>
            Hercegovina.
          </note>
          <note>
            När det gäller Indonesien, som grovt kränker mänskliga rättigheter,
            inte minst på Östtimor och i
          </note>
          <note>
            Västpapua, säger utskottet att ''utförsel som skett till Indonesien
            under senare år endast avsett reservdelar och liknande utrustning.''
            Jag undrar:
          </note>
          <note>
            Vad är ''liknande utrustning''? Leverar vi ammunition? I vilket
            fall som helst anser jag att det är olämpligt att exportera krigsmateriel
            över huvud taget till ett land som använder vapen mot civilbefolkningen.
            Därför borde det råda ett totalt vapenembargo när det gäller Indonesien.
          </note>
          <note>
            Ulf Dinkelspiel sade tidigare i debatten att man nu skulle ställa
            större krav när det gäller mänskliga rättigheter. Därav bör följa
            att vi inte heller exporterar någon krigsmateriel till Indonesien.
          </note>
          <note>
            Diskussionen om folkrätten beträffande neutrala länder är minst
            sagt märklig. 1907 års
          </note>
          <note>
            Haagkonventioner om neutralitet skiljer på om det är en stat
            som säljer vapen till krigförande stat eller om det är ett privat
            företag. Nu äger staten de stora svenska försvarsindustrierna,
            och då väljer regeringen, liksom utskottet, att jämställa statliga
            bolag med privata företag för att inte komma i konflikt med folkrätten.
            Detta är, enligt mitt sätt att se, hårklyveri och hyckleri. En
            expert på UD har framhållit att han anser att det finns stor risk
            för att
          </note>
          <note>
            Sverige kan komma att bryta mot folkrättens förbud mot export
            av krigsmateriel till krigförande länder.
          </note>
          <note>
            De stora förändringarna gäller dock möjligheterna och förutsättningarna
            att samarbeta med utländska vapenproducenter. Genom samarbetsavtal
            föreslås de svenska riktlinjerna inte gälla om merparten av produkten
            är utländsk. Dessutom föreslås att undantag kan göras om ''det
            är ett starkt försvarspolitiskt intresse att visst samarbete kommer
            till stånd''. Fortsättningsvis gör vi undantag även för nordiska
            och neutrala länder.
          </note>
          <note>
            När det gäller att utöka detta till EG-länder har inte minst
            debatten mellan Maj Britt Theorin och Nic
          </note>
          <note>
            Grönvall visat hur märkligt man har kommit fram till en lösning
            i utrikesutskottet. Som jag ser det är även detta ett hårklyveri.
          </note>
          <note>
            Utskottet slår fast att utgångspunkten för vår säkerhetspolitik
            fortfarande är ''den militära alliansfriheten med skyldighet att
            upprätthålla en betryggande självständig försvarsförmåga för att
            vi skall kunna vara neutrala i händelse av ett krig i vårt närområde.''
            Man får dock intrycket att lagen skall kunna fungera även om Sverige
            ingår i en militär allians eller union. På annat sätt har jag
            svårt att tolka förslaget, när man tar så lätt bl.a. på vad som
            sägs i folkrätten om neutrala stater.
          </note>
          <note>
            Hela utvecklingen inom krigsindustrin går mot en internationalisering.
            Genom ökat samarbete och sammanvävning av olika företag kommer
            vapenhandeln att följa marknaden och därmed vinstintressena. Nationella
            riktlinjer kommer att få allt mindre betydelse.
          </note>
          <note>
            Sverige kan inte göra så mycket åt den allmänna internationella
            utvecklingen. Men frågan är om vi skall anpassa vår vapenhandel
            till den. Jag tycker inte att vi skall göra det.
          </note>
          <note>
            I stället måste Sverige aktivt verka för nedrustning.
          </note>
          <note>
            I en sådan utveckling gäller det att ställa om den militära produktionen
            till civil. Utskottet framhåller att militär produktion skiljer
            sig betydligt från civil produktion -- just det. Det är därför
            som staten har ett speciellt ansvar när det gäller att förbereda
            för omställning från militär till civil produktion. Sverige har
            redan gjort en uppföljning i detta avseende utifrån ett FN-beslut.
          </note>
          <note>
            Sverige har också gjort en analys av förutsättningarna för en
            sådan omställning i betänkandet ''Med sikte på nedrustning'',
            som skulle kunna användas i det här sammanhanget.
          </note>
          <note>
            Till slut: Det fasansfulla som nu händer bl.a. i
          </note>
          <note>
            Somalia och det forna Jugoslavien, och även det som hände i Persiska
            viken, måste få oss att inse att det inte är med vapen som vi
            kan lösa mänskliga konflikter. Vapen i sig leder till väpnat våld
            och mänskligt lidande. Därför bör Sverige definitivt inte liberalisera
            vapenexporten.
          </note>
          <note type="speaker">
            Anf. 53 NIC GRÖNVALL (m) replik:
          </note>
          <note>
            Fru talman! Det finns ingen anledning att brett kommentera Ingela
            Mårtenssons hållning. Den är ömsint och värd respekt i många hänseenden.
            Jag vill emellertid gärna påpeka att det är fel att hävda att
            utrikesutskottet tog lätt på prövningen av neutralitetsfrågan
            i detta sammanhang och att utrikesutskottet medvetet skulle ha
            tagit en risk vad avser relationen mellan neutralitetsställningen
            och folkrättens innehåll.
          </note>
          <note>
            Utskottet har tagit emot en föredragning i frågan av
          </note>
          <note>
            UD:s folkrättsexpert och diskuterat den. På s. 23 i betänkandet
            kommenterar utrikesutskottet särskilt den folkrättsliga avvägningsfråga
            som ligger i detta med förhållandet till neutrala stater i krigsmaterielexporthänseende.
            Utskottets samlade slutsats var att det inte fanns någon anledning
            för utskottet att ifrågasätta eller kritisera regeringens tolkning
            i detta hänseende, eftersom folkrättens innehåll enligt utskottets
            uppfattning kunde, och borde, tolkas på det sätt som regeringen
            tolkat det.
          </note>
          <note type="speaker">
            Anf. 54 INGELA MÅRTENSSON (fp)
          </note>
          <note>
            replik:
          </note>
          <note>
            Fru talman! Jag har också läst skrivningen i betänkandet, men
            jag tycker att resonemanget är märkligt. Vad spelar det för roll
            om det är ett bolag, ett affärsverk eller en myndighet? Jag kan
            inte se annat än att det här är fråga om hårklyveri. Det är ju
            ändå staten som är ägare, och då är Sverige som stat involverat
            i försäljning av vapen. Tolkningen av
          </note>
          <note>
            Haagkonventionen har diskuterats tidigare också.
          </note>
          <note>
            1907 tillkom den här konventionen. Den tolkning som här görs
            tycker jag är minst sagt märklig.
          </note>
          <note>
            Även när det gäller det undantag som görs har jag en kommentar.
            Det står i och för sig fast bara för neutrala och nordiska länder.
            Men även där kan det sägas att man kommer i konflikt med folkrätten.
          </note>
          <note>
            Skulle de här länderna råka i krig, har Sverige sagt att det
            finns en form av leveranssäkerhet -- man bryr sig inte om förhållandena
            utan fortsätter att leverera vapen.
          </note>
          <note>
            Även i det fallet blir det en konflikt med folkrätten.
          </note>
          <note>
            Därför har föregående utredning föreslagit ett borttagande av
            det här undantaget även när det gäller nordiska och neutrala länder.
            Det tycker jag hade varit en rimlig åtgärd. Nu vill man i stället
            försöka utöka det hela. Med den här glidningen kommer väl så småningom
            även EG-staterna, såvitt jag förstår, att tillhöra undantagen.
          </note>
          <note>
            Jag tycker inte att det är tillräckligt ansvarsfullt att behandla
            folkrätten på detta sätt, om man verkligen menar något med det
            man säger om att man vill vara neutral.
          </note>
          <note type="speaker">
            Anf. 55 NIC GRÖNVALL (m) replik:
          </note>
          <note>
            Fru talman! Jag tror att man måste betrakta denna fråga mera
            formalistiskt än vad Ingela Mårtensson är beredd att göra.
          </note>
          <note>
            Vi talar om tillämpningen av 1907 års
          </note>
          <note>
            Haagkonvention och dess innehåll. Men det gäller också det innehåll
            som konventionen fått i rättsliga utläggningar och tolkningar
            efter det att den kom till. Detta hanterar varken riksdagen eller
            regeringen på det sätt som Ingela Mårtensson antyder. Det handlar
            om att Sverige tillträtt en internationell konvention, som Sverige
            sedan har skyldighet att följa. Ett av problemen med den konventionen
            är just gränsdragningen mellan statlig krigsmateriel och enskilt
            levererad krigsmateriel.
          </note>
          <note>
            Det har ansetts, med mycket goda skäl, att gränsdragningen måste
            se ut på det här sättet, bl.a.
          </note>
          <note>
            av den anledningen att äganderätten beträffande krigsmaterielproducerande
            företag, icke minst i vårt eget land, varierar -- det är fråga
            om mycket snabba penndrag. Det vore alldeles orimligt att låta
            denna väsentliga lagstiftning bli beroende av åtgärder med avseende
            på ägandet av företag.
          </note>
          <note>
            Med detta sagt ånyo tror jag, Ingela Mårtensson, att det krävs
            ett mått av större respekt för folkrättens natur och för den formella
            bedömning som denna nödvändiggör.
          </note>
          <note type="speaker">
            Anf. 56 INGELA MÅRTENSSON (fp)
          </note>
          <note>
            replik:
          </note>
          <note>
            Fru talman! Jag vill också verkligen framhålla respekten för
            folkrätten. Det är ju mot den bakgrunden som jag tycker att det
            är oroande att man i både propositionen och betänkandet hanterar
            de här frågorna som man gör.
          </note>
          <note>
            Jag kan inte se att det skulle vara någon skillnad i detta sammanhang
            mellan ett bolag och en affärsmyndighet. Det är ju ändå staten
            som är ägare, och då är det staten som också är ansvarig. I
          </note>
          <note>
            folkrätten skiljer man alltså mellan privata företag och stater.
            Jag tycker, som sagt, att det resonemang som här förs inte är
            tillfredsställande.
          </note>
          <note>
            En annan sak som jag också skulle vilja ta upp med
          </note>
          <note>
            Nic Grönvall gäller samarbetet inom IEPG. I det sammanhanget
            berörs också neutraliteten, för då kommer man in på samarbetet
            med stater som tillhör en militär allians. Det tycker jag också
            kolliderar med neutralitetstänkandet. Kan Nic
          </note>
          <note>
            Grönvall på den här punkten upplysa oss om hur det förhåller
            sig? Ligger ansökan fast när det gäller
          </note>
          <note>
            IEPG? Och kommer vi att ingå i ett sådant militärt samarbete
            när det gäller att producera och utveckla vapen?
          </note>
          <note>
            Det finns en grupp som heter EUCLID. Denna beskrevs i en svensk
            tidning häromveckan. Det berättades just om samarbetet mellan
            de europeiska länderna. Den parlamentariska insynen är minst sagt
            begränsad. I parlamenten vet man inte ens vad det är fråga om
            för samarbete. Jag tycker att vi i Sveriges riksdag måste ha reda
            på hur vi samarbetar.
          </note>
          <note>
            Talmannen anmälde att Nic Grönvall anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 57 BERNDT EKHOLM (s):
          </note>
          <note>
            Fru talman! Vi lever, kan man säga, i en ny värld. I
          </note>
          <note>
            alla fall är situationen i världen kraftigt förändrad.
          </note>
          <note>
            Vi brukar rent allmänt i den här kammaren tala om avspänning
            -- och då inte bara en ny sådan, utan en avspänning som verkligen
            skiljer sig från hur det var tidigare. Detta har inte i denna
            kammare föranlett någon som helst nyorientering av den svenska
            försvarsinriktningen. De beslut som vi fattade före sommaren innebär
            i stället realt ökade resurser, samtidigt som övriga europeiska
            länder nedrustar.
          </note>
          <note>
            Samma försvardoktrin lever alltså vidare, trots förändrade förhållanden
            i omvärlden. Det har jag som kristen socialdemokrat väldigt svårt
            att ställa upp på.
          </note>
          <note>
            I vårt programarbete har vi sökt nya, billigare lösningar, ett
            försvar av en annan struktur --
          </note>
          <note>
            enklare och rörligare. Inte heller världssituationen har påverkat
            regeringen. Utskottet har heller inte i någon större utsträckning
            påverkats när det gäller en nyorientering av vapenexporten. Vi
            kör vidare i samma hjulspår som tidigare, med en relativt omfattande
            krigsmaterielexport. Beslut i partierna om förändringar verkställs
            inte. Jag kan inte ställa upp på den här utvecklingen av vapenexportlagstiftningen.
          </note>
          <note>
            Förslaget till ny lag om krigsmateriel i det här aktuella betänkandet
            innebär inte någon radikal förändring -- långt därifrån! I stället
            handlar det om att just fortsätta i gamla hjulspår, om än med
            något nytt hjul. Smärre förändringar kan noteras -- en del till
            det bättre men flertalet till det sämre, i enlighet med propositionen.
            Vi får ett utvidgat krigsmaterielbegrepp, och det är bra. Men
            samtidigt innebär detta omdefinieringar av omfattning och innehåll
            i fråga om andra begrepp, och det är inte acceptabelt. Signaleffekten
            är, enligt min mening, ökad vapenexport.
          </note>
          <note>
            Med anledning av motion U4 vill jag göra några kommentarer till
            betänkande UU1 och därmed komplettera det Maj Britt Theorin sade.
          </note>
          <note>
            Det är bra att utskottet har avstyrkt regeringens förslag till
            en utvidgad länderkrets med lättare kontroll. EG-länderna får
            inte den status som
          </note>
          <note>
            Norden och de traditionellt neutrala länderna i
          </note>
          <note>
            Europa har. Det skulle ha inneburit en utvidgning av lättnaderna
            med 80 % av den totala vapenexporten.
          </note>
          <note>
            Samtidigt är betänkandetexten knappast glasklar, utan den lämnar
            utrymme för att regeringens linje skall kunna drivas även i fortsättningen.
            Nuvarande ordning skall fortfarande gälla, säger man i betänkandet.
            Men i nästa mening, som har citerats tidigare, står det:
          </note>
          <note>
            ''I takt med att samarbetet med övriga EG-länder byggs ut finner
            utskottet det också naturligt att samma principer för utlandssamverkan
            och export tillämpas även i fråga om dessa länder.''
          </note>
          <note>
            Det var precis det regeringen ville ha. Den texten finns kvar
            i betänkandet. Det betyder att de principer som gäller för de
            neutrala länderna också skall omfatta NATO-länder. Man stryker
            därmed under propositionens hållning. Jag ser en utvidgning omedelbart
            om hörnet.
          </note>
          <note>
            Texten fortsätter med att diskutera möjligheterna för framtida
            lättnader samtidigt som man pekar på begränsningsåtgärder. Man
            äter kakan samtidigt som man vill ha den kvar.
          </note>
          <note>
            Jag tycker att detta är en krånglig betänkandetext.
          </note>
          <note>
            Om man inte vill ställa upp på en utvidgning till
          </note>
          <note>
            EG, varför inte säga det i klartext och inte tala med dubbla
            tungor, som vi faktiskt gör i den här betänkandetexten? Jag skulle
            vilja se ett entydigare klarläggande i tillkännagivandet till
            regeringen om att en utvidgning till EG inte kommer att aktualiseras.
            Trots att vi i vår motion yrkar just detta har motionen avstyrkts
            utan något motiv.
          </note>
          <note>
            Det står också i betänkandet att man vid ett EG-
          </note>
          <note>
            medlemskap skall verka för en restriktiv hållning när det gäller
            vapenexporten. Men jag tycker att man i betänkandet skulle ha
            sagt att vi redan i samband med medlemskapsförhandlingarna skall
            verka för denna restriktiva hållning. Jag tycker inte alls att
            det är självklart att vi skall förändra våra vapenexportregler
            vid ett medlemskap.
          </note>
          <note>
            Det är bra att det införs tillståndskrav i samarbetsavtal med
            annat land. Samtidigt är det inte bra att svenska regler inte
            skall gälla om materielen innehåller mer än 50 % utländskt material.
            Då skall de utländska reglerna gälla.
          </note>
          <note>
            Detta uppfattar jag som en uppmjukning i förhållande till hur
            vi har haft det.
          </note>
          <note>
            Uppenbart är att detta är en gummiparagraf som kommer att utnyttjas.
            Jag tror inte ett ögonblick att svensk krigsmaterielindustri inte
            kommer att utnyttja möjligheten att kringgå den svenska vapenexportlagstiftningen
            genom att utvidga sina samarbetsavtal med andra länder, just för
            att kunna få sälja.
          </note>
          <note>
            Detta har vi tagit upp i vårt yrkande 7, och jag vill med anledning
            av det ansluta mig till
          </note>
          <note>
            Vänsterpartiets meningsyttring till hemställan under punkt 14
            angående samarbetsavtal.
          </note>
          <note>
            Propositionen och betänkandet föreslår också ett godtagande av
            en tilläggstext som gäller riktlinjerna för hanteringen av export
            av materiel till land som bryter mot vidareexportreglerna. Den
            skall gälla så länge omständigheterna kvarstår, talar man om.
            Det kan tyckas harmlöst, men även här lämnas utrymme för möjligheten
            att tolka ut mer av texten än vad den egentligen står för. Jag
            tycker att detta är en helt onödig ändring.
          </note>
          <note>
            Tidigare fick man inte sälja sådan materiel som kunde användas
            för att undertrycka de mänskliga rättigheterna. Nu gör man en
            vidgning så att man ser till de mänskliga rättigheterna i landet
            i dess helhet. Det tycker jag är mycket positivt.
          </note>
          <note>
            Samtidigt åstadkommer man i nästa andetag en lättnad, när man
            tillför begreppet ''omfattande och grova kränkningar''. Enligt
            min uppfattning är detta en utvidgning av lättnaderna. Jag delar
            alltså inte Ulf Dinkelspiels uppfattning i den frågan. Det är
            en försämring i förhållande till dagens ordning, och den lämnar
            ett utrymme för att se mindre restriktivt på dessa bestämmelser,
            trots det utskottet säger i sin text.
          </note>
          <note>
            Hela utskottstexten andas att man inte vill tala i klartext när
            det gäller spelreglerna, utan man vill gå omkring med ett antal
            resonemang i betänkandetexten, som sedan naturligtvis kan utnyttjas
            litet hur som helst av krigsmaterielindustrin. Jag tycker att
            det räcker att hänvisa till de erfarenheter som vi hitintills
            har haft av hur krigsmaterielindustrin hanterar de beslut och
            de texter som vi antar här i kammaren.
          </note>
          <note>
            Jag vill därför i detta avseende yrka bifall till vår motions
            yrkande 11. I övrigt vill jag ansluta mig till det som Maj Britt
            Theorin har framfört i sina yrkanden med anledning av vår motion.
          </note>
          <note type="speaker">
            Anf. 58 NIC GRÖNVALL (m) replik:
          </note>
          <note>
            Fru talman! Jag borde egentligen bara kunna hänvisa till min
            replik gentemot Maj Britt Theorins inlägg. Jag vill emellertid
            än en gång med beklagande markera den allt större splittring som
            föreligger i ett av de stora partier som står bakom den politik
            som regeringen har samlats kring. Det är en allvarlig brist i
            det socialdemokratiska partiets profil i den här frågan. Det ökar
            ansvaret för dem som förvaltar socialdemokratins politik i detta
            hänseende.
          </note>
          <note>
            Jag vill faktiskt till Berndt Ekholm uttala att hans misstänksamhet
            mot regeringens beredvillighet att läsa och tillämpa betänkandetext
            är alldeles onödig. I tillägg till utskottets uttalanden med avseende
            på praxis såvitt gäller brott mot mänskliga rättigheter har statsrådet
            i dag i denna kammare i ett protokollerat inlägg förklarat sin
            tolkning av det. Det bör Berndt Ekholm kunna ta till sig såsom
            en utfästelse av regeringen att rätt tillämpa riksdagens anvisningar
            och riktlinjer.
          </note>
          <note>
            Jag vill slutligen säga att det förmodligen är avsiktligt vilseledande
            när Berndt Ekholm säger att han känner att det finns en risk för
            att krigsmaterielindustrin skall glida på tolkningarna.
          </note>
          <note>
            Jag understryker på nytt att det är regeringen som prövar. Det
            kan vara en upplysning som är värd att lämna här i kammaren i
            anledning av ett tidigare uttalande som gjorts i debatten, nämligen
            att handelsministern under denna månad har prövat två ansökningar
            om export till Norge. När socialdemokratiska debattörer står här
            och hävdar att det inte förekommer en verklig prövning i regeringskansliet,
            på grund av att det finns en presumtion uttalad för bl.a. Norge,
            är det uttalanden som saknar grund. Jag tror att det är mycket
            viktigt att slå fast det.
          </note>
          <note type="speaker">
            Anf. 59 BERNDT EKHOLM (s) replik:
          </note>
          <note>
            Fru talman! Vi tar det sista först, Nic Grönvall, nämligen statsrådets
            tolkning. Om vi hade sett att det som sägs i den här kammaren
            beträffande krigsmaterielexport hade verkställts, hade vi aldrig
            haft den omfattande debatt vi har i samhället i de här frågorna.
            Men det är inte på det sättet. Det räcker att visa på att texten
            om hur EG-frågan skall tolkas redan har varit uppe till debatt.
            Skälet är att den är så oklar. Vi talar inte klartext om frågorna.
          </note>
          <note>
            Därför skapar vi oklarheter. Vi bidrar själva till det, i alla
            fall som jag ser det. Det hade varit mycket bättre att stryka
            beskrivningen ''omfattande och grova kränkningar'' så hade texten
            blivit entydig och klar. Ingen hade då kunnat tolka in de utvidgningar
            som de här begreppen uppenbarligen ger möjlighet till. Inte nog
            med att det står
          </note>
          <note>
            ''omfattande'', det står ''och grova''. Det står inte
          </note>
          <note>
            ''eller grova''. Enligt min mening är detta en uppmjunkning.
          </note>
          <note>
            Tyvärr, Nic Grönvall, kan jag inte lita på regeringen, även om
            Nic Grönvall har stort förtroende för regeringen. Erfarenheterna
            på den här punkten är inte alltför goda.
          </note>
          <note>
            Krigsmaterielindustrins påverkan är naturligtvis stark på grund
            av sysselsättningsfrågan, på grund av att det handlar om mycket
            pengar i det här sammanhanget. Det är viktigt att det finns parlamentariker
            som vågar sätta emot i de här frågorna. Det är beklagligt att
            det inte är fler från de andra partierna som vågar göra det. Vi
            vet att det finns en opinion i de här frågorna.
          </note>
          <note>
            Jag tycker snarast att det är en styrka för det socialdemokratiska
            partiet att det finns representanter som kan stå för en uppfattning
            som man har och driva den. Eftersom vi vet att det finns en sådan
            här uppfattning i flertalet av de andra partierna, beklagar jag
            att de representanterna inte vågar stå för sina uppfattningar
            här i kammaren.
          </note>
          <note>
            Jag ser det snarast som en svaghet att moderaterna är så eniga
            i den här frågan.
          </note>
          <note type="speaker">
            Anf. 60 NIC GRÖNVALL (m) replik:
          </note>
          <note>
            Fru talman! I den här sista repliken vill jag egentligen bara
            notera det uppenbara förhållandet -- jag ber kammaren uppmärksamma
            det -- att Berndt Ekholm hänvisar till erfarenhet när det gäller
            misstron mot regeringens sätt att använda riksdagens riktlinjer.
            Den erfarenheten kan han egentligen inte ha från någon annan regering
            än den föregående socialdemokratiska regeringen.
          </note>
          <note>
            Berndt Ekholm har ingen erfarenhet från den nuvarande regeringens
            tillämpning av krigsmaterialexporten. Det kan ju vara ett problem
            för socialdemokrater i denna kammare att den föregående regeringen
            hade svårigheter att läsa innantill. Men det gäller inte den nuvarande
            regeringen.
          </note>
          <note type="speaker">
            Anf. 61 BERNDT EKHOLM (s) replik:
          </note>
          <note>
            Fru talman! Jag håller det för otroligt att det inte skulle gälla
            den nuvarande regeringen.
          </note>
          <note type="speaker">
            Anf. 62 STEFAN ATTEFALL (kds):
          </note>
          <note>
            Fru talman! I proposition 174 och i utrikesutskottets betänkande
            föreslås en ny lag gällande krigsmaterial. Som motionär har jag
            tillsammans med en partikamrat riktat kritik mot det här förslaget
            på fyra punkter. Nu innebär propositionen förbättringar på vissa
            punkter jämfört med tidigare lagar. Det gäller överskådligheten
            samt breddningen av krigsmaterialbegreppet. Även de mänskliga
            rättigheterna betonas tydligare i riktlinjerna för vapenexportpolitiken.
          </note>
          <note>
            För att fortsätta på den positiva vägen vill jag säga att jag
            uppfattar utskottets behandling av propositionen som ett steg
            framåt. Jag tänker på utskottets korrigering av regeringens förslag
            om att jämställa EG-länderna med de nordiska länderna och de alliansfria
            staterna i Europa när det gäller vapenexportregler. Där heter
            det nu: ''I takt med att samarbetet med övriga EG-länder byggs
            ut -- -- --.'' Det är en betydande skärpning jämfört med förslaget
            i propositionen där man vill jämställa
          </note>
          <note>
            EG-länderna med de nordiska länderna redan under nästa år.
          </note>
          <note>
            Utskottet gör också kraftiga markeringar av hur regeringen bör
            se på vapenexport till länder som brutit mot förbudet för vidareexport
            av svenska vapen. Där har utskottet gjort sådana skrivningar att
            jag anser att yrkande 2 i vår motion U2 är tillgodosett i allt
            väsentligt.
          </note>
          <note>
            Fru talman! Jag har noterat i propositionen -- det gäller också
            till stor del debatten i kammaren -- att man utgår från att Sverige
            behöver en omfattande försvarsindustri och att export av krigsmateriel
            skall begränsas i de fall där den kan skada svensk säkerhetspolitik.
          </note>
          <note>
            Däremot saknas det moraliska perspektivet. Det gäller Sveriges
            moraliska ansvar att inte medverka till spridning av vapen och
            därmed inte heller bidra till världens rustningar. Det saknas
            i propositionen och även i inlägg från utskottets företrädare.
            Dessa funderingar blir ännu viktigare, eftersom de mängder vapen
            som är till försäljning aldrig varit större på grund av sönderfallet
            i Östeuropa.
          </note>
          <note>
            Jag hade gärna velat ställa en fråga till statsrådet
          </note>
          <note>
            Ulf Dinkelspiel om han hade varit kvar i kammaren. Men min fråga
            är också berättigad att ställa till utskottets företrädare. Känner
            ni någon form av moraliskt dilemma när det gäller svensk vapenexport?
            Tycker ni att detta är en etiskt svår fråga? Jag tror att om propositionen
            tydligt hade uttryckt sådana funderingar, hade respekten för de
            avvägningar man slutligen gjorde stigit bland kritikerna mot lagförslaget.
            Jag tror också att de moraliska reflexionerna kanske hade bidragit
            till att strama åt lagstiftningen något.
          </note>
          <note>
            Pär Granstedt var egentligen den enda som tog upp de här aspekterna
            i sitt anförande. Han hävdade att det är moraliskt fel att hindra
            länder att köpa av oss när vi vill köpa av dem. Till detta kan
            man fälla två kommentarer. Den ena är att erfarenheterna har visat
            att exporten inte i första hand hamnar i de länder vi själva har
            handlat från. Jag har svårt att tänka mig att indignationen skulle
            vara så stor i
          </note>
          <note>
            USA om de inte skulle få köpa svenska vapen, utan tvingas köpa
            någon annanstans.
          </note>
          <note>
            Det andra man kan säga är att Pär Granstedt inte berörde det
            moraliska dilemma som jag försökt att peka på här, nämligen att
            vi bidrar till att öka vapenmängden i världen. Vi bidrar -- ibland
            direkt, ibland indirekt -- till att svenska vapen används i krig
            och krigsliknande situationer. Jag tycker inte att den här frågan
            är enkel och självklar. Det vill jag gärna säga här i kammaren.
            Men jag tycker att vi borde haft med litet av dessa funderingar,
            diskussioner och resonemang i propositionen och i utskottets text.
            Jag ser detta som en fråga som i botten handlar om etik och moral.
            Det handlar om att hantera dessa svåra avvägningar.
          </note>
          <note>
            Problemet med regeringens proposition, som har fått en uppstramning
            i utskottets betänkande, är att riktlinjerna i praktiken kan komma
            att tillämpas ganska liberalt. Jag tänker särskilt på när det
            har gått några år, när den vapenexportdebatt som vi har haft i
            Sverige de senaste åren har tystnat litet grand.
          </note>
          <note>
            Hur kommer de att tillämpas i praktiken om 5--10
          </note>
          <note>
            år? I den motion som jag och en partikamrat har skrivit uttrycker
            vi en rädsla för hur det kan bli framöver.
          </note>
          <note>
            Det finns åtminstone två områden som jag skulle vilja peka på
            speciellt.
          </note>
          <note>
            I riktlinjerna skrivs att tillstånd bör ges för utförsel av reservdelar
            till tidigare, med vederbörligt tillstånd exporterad materiel,
            om inte ovillkorligt hinder möter. Detsamma bör gälla andra leveranser,
            t.ex. av ammunition som har samband med tidigare utförsel eller
            där det annars vore oskäligt att inte ge tillstånd.
          </note>
          <note>
            Det innebär att även stater i krig kan komma att få ammunition
            om man köpt vapen tidigare. Det är i så fall en liberalisering
            jämfört med nuvarande bestämmelser. Det är egentligen ingen av
            utskottets företrädare som har berört detta. Innebär den här formuleringen
            av riktlinjerna att ett land som Iran hade kunnat få ammunition
            under kriget mot Irak?
          </note>
          <note>
            Skulle Jugoslavien ha kunnat köpa ammunition ända fram till FN:s
            vapenembargo? Då uppstod ju ett ovillkorligt hinder.
          </note>
          <note>
            Jag tycker att uttrycket ''andra leveranser, t.ex.
          </note>
          <note>
            ammunition'' borde strykas ur riktlinjerna. Min fråga till utskottet
            blir: Kan ni garantera att den här formuleringen inte i praktiken
            innebär att svensk ammunition hamnar mitt i olika krigskonflikter?
          </note>
          <note>
            Det andra området gäller de fall där samverkan sker med utländsk
            part. Där föreslås att svenska exportregler skall gälla för export
            av krigsmaterial sker med övervägande svensk identitet och att
            det samverkande landets exportregler skall gälla om det exporterade
            materialet har övervägande utländsk identitet. Dessutom föreslås
            att undantag kan göras från att tillämpa de svenska reglerna i
            de fall produkterna har övervägande svensk identitet.
          </note>
          <note>
            Den princip som föreslås här kan öppna för en ny form av kringgående
            av svensk vapenexportlagstiftning. Det gäller speciellt i ett
            längre perspektiv. I praktiken kan det medföra en liberalisering.
            Jag tycker därför att ett nytt förslag avseende en samverkan med
            utländsk part borde utarbetas av regeringen. Det bör bygga på
            en restriktivare grundsyn.
          </note>
          <note>
            Fru talman! Eftersom vi på två av fyra punkter i vår motion har
            fått ett svar som är rimligt, återstår två punkter som vi vill
            markera här i kammaren. Jag yrkar bifall till meningsyttringen
            rörande mom. 8
          </note>
          <note>
            och 14, där dessa frågor berörs.
          </note>
          <note type="speaker">
            Anf. 63 NIC GRÖNVALL (m) replik:
          </note>
          <note>
            Fru talman! Stefan Attefall riktade en fråga till Ulf
          </note>
          <note>
            Dinkelspiel. Jag är sannerligen inte berättigad att tala å hans
            vägnar, men jag kan möjligen vara berättigad att tala å Moderata
            samlingspartiets företrädare i utrikesutskottes vägnar i den fråga
          </note>
          <note>
            Stefan Attefall nämnde. Det gällde om vi inte uppfattar detta
            som en etiskt svår fråga och om vi inte befinner oss i en moralisk
            konfliktsituation.
          </note>
          <note>
            Jag vill besvara detta genom att först hänvisa till vad statsrådet
            sade i sitt anförande. Där underströk han just det konfliktrika
            i denna fråga. Det har bl.a.
          </note>
          <note>
            kommit till uttryck i en långvarig och känslomättad debatt.
          </note>
          <note>
            Jag vill också gärna för min del, och säkerligen också för Moderata
            samlingspartiets företrädares del, markera att det ligger en svår
            moralisk konflikt i denna fråga. Vi avläser möjligen konfliktens
            olika prioriteringar på ett något annorlunda vis än vad
          </note>
          <note>
            Stefan Attefall gör och de som har värderingar i överensstämmelse
            med hans.
          </note>
          <note>
            Vi avläser nämligen våra värderingar utifrån de åtaganden vi
            har mot vårt land, mot vårt lands utrikespolitik, säkerhetspolitik
            och försvarsbehov.
          </note>
          <note>
            I den avvägning som vi då anser nödvändig att göra, gör vi den
            moraliska värderingen att vi måste fylla vårt lands behov. Jag
            svarade på precis samma sätt på Bengt Hurtigs inlägg för ungefär
            en timma sedan. Vi upplever i allra högsta grad den moraliska
            konflikten, och vi löser den på detta sätt.
          </note>
          <note>
            Stefan Attefall hyser en misstro, som på den punkten överensstämmer
            med Berndt Ekholms, mot regeringens sätt att tillämpa riksdagens
            riktlinjer och utskottets betänkandetexter. Denna misstro har
            Stefan Attefall möjlighet att hårdhänt exploatera mot den minister
            som han är missnöjd med. Det kan ske dels här i kammaren genom
            frågor och interpellationer, dels genom åtgärder på annat sätt
            inom riksdagens maskineri, men framför allt naturligtvis genom
            att låta folket veta att man här har rätt att utkräva politiskt
            ansvar i val.
          </note>
          <note>
            Jag tror inte att Stefan Attefall skall behöva vara så orolig
            för riksdagens svaghet. Se på vår gemensamma riksdag som den starkaste
            kraften i
          </note>
          <note>
            Sverige i stället för att nedvärdera den!
          </note>
          <note type="speaker">
            Anf.64 STEFAN ATTEFALL (kds) replik:
          </note>
          <note>
            Fru talman! Jag är tacksam för att Nic Grönvall i replikskiftet
            med mig tar upp de moraliska reflexionerna och visar att sådana
            funderingar också bryr honom. Vad jag litet grand saknar i det
            som han vill säga är att dessa överväganden inte är framträdande
            när man bygger upp resonemanget kring vapenexportpolitiken. De
            borde utgöra en viktig utgångspunkt, och man borde inte bara se
            på svensk försvarsindustris behov.
          </note>
          <note>
            Jag inser att det är fråga om en moralisk avvägning, men jag
            är beredd att möta det moraliska dilemmat genom litet mera av
            köp av materiel utifrån och som följd därav kanske kunna minska
            den svenska vapenexporten. Kanske kan vi betala litet mera för
            vapnen i Sverige och i stället rationalisera på andra områden,
            för att komma undan från en del andra moraliska dilemman som svensk
            vapenexportpolitik innebär.
          </note>
          <note>
            De resonemang som jag efterlyser och som är ganska litet framträdande,
            framför allt i propositionen, har kommit fram litet mera i kammaren,
            och det noterar jag med tacksamhet.
          </note>
          <note>
            Jag måste erkänna att den misstro som jag känner bygger litet
            grand på erfarenheter från 80-talet. Jag tror inte heller att
            vi i praktiken kommer att få se någon liberalisering i morgon,
            nästa år eller så. Vad jag talar om är snarare hur debatten sjunker
            undan, hur det uppstår nya intressen som driver på och att det
            sedan sakta men säkert kommer en liberalisering på längre sikt.
          </note>
          <note>
            Det kommer att handla mycket om vilka ministrar som ansvarar
            för propositionerna, vilka regeringar vi får och hur kammaren
            driver frågorna. Det handlar också om hurdan debatten ute i samhället
            blir och hur olika organisationer driver på. Men det kommer också
            att finnas risker, oavsett vilken regering som vi kommer att få
            i framtiden, eftersom det finns starka ekonomiska intressen i
            detta sammanhang.
          </note>
          <note>
            Det är svårt att alltid göra de rätta avvägningarna, och det
            är en fara som jag vill peka på och varna för.
          </note>
          <note>
            Så länge jag finns kvar i denna kammare skall jag försöka bidra
            till att hålla kontroll på vapenexportfrågorna. Jag tror också
            att det finns en ärlig vilja från statsråden i de här avseendena,
            men vi måste kunna resonera om hur trender kan se ut på längre
            sikt och skall inte nöja oss med en klar viljeinriktning från
            nuvarande statsråd. Jag kan garantera att vi kristdemokrater kommer
            att bevaka denna fråga framöver.
          </note>
          <note type="speaker">
            Anf. 65 NIC GRÖNVALL (m) replik:
          </note>
          <note>
            Fru talman! Jag vill underteckna den garanti som
          </note>
          <note>
            Stefan Attefall nu utställer. Vi moderater kommer att se till
            att det här betänkandet efterlevs.
          </note>
          <note>
            Systemet kring krigsmaterielexporten är ju mer omfattande än
            lagen. Vi har först och främst våra internationella åtaganden,
            där Sverige -- det är omvittnat av alla partier här -- biträder
            de internationella krafter som verkar för en nedrustning i linje
            med FN:s åtaganden. Men därtill har vi ju i Sverige skapat ett
            kontrollinstitut i form de skrivelser som årligen skall redovisa
            sättet för krigsmaterielexportens handläggning. Genom det instrumentet
            har Stefan Attefall och jag möjligheten att, i de fall där vi
            finner att dessa redovisningar innehåller antydningar om en liberalisering
            som riksdagen inte har avsett, gå till rätta med regeringens uppträdande.
          </note>
          <note type="speaker">
            Anf. 66 STEFAN ATTEFALL (kds) replik:
          </note>
          <note>
            Fru talman! Jag noterar att Nic Grönvall nu har lovat inte bara
            att övervaka konkurrensregler i hela
          </note>
          <note>
            Europa, utan också vapenexportpolitiken i Sverige, och det gör
            mig åtminstone litet tryggare.
          </note>
          <note type="speaker">
            Anf. 67 HANS GÖRAN FRANCK (s):
          </note>
          <note>
            Fru talman! Jag vill yrka bifall till motion U7 av mig, Oskar
            Lindkvist, Lennart Nilsson, Lena
          </note>
          <note>
            Klevenås, Ines Uusmann och Gunnar Thollander.
          </note>
          <note>
            För enkelhetens skull yrkar jag också bifall till meningsyttringen
            av Bertil Måbrink beträffande mom. 6, 7, 8, 14 och 22, med hemställan
            om bifall till vår motion.
          </note>
          <note>
            Jag kan instämma i åtskilligt av det som skrivs i utrikesutskottets
            betänkande, bl.a. om undertryckande av mänskliga rättigheter som
            hinder för vapenexport och internationell registrering av vapenöverföringar.
            Men på en rad olika punkter måste invändningar göras mot betänkandet.
          </note>
          <note>
            Det gäller att utskottet inte ens på sikt kan tänka sig att successivt
            avveckla vapenexporten, trots att all erfarenhet visar att det
            är oerhört svårt för att inte säga omöjligt att bedriva vapenexport
            utan att den blir missbrukad och att successiv avrustning är vägen
            till fred och frihet. Visionen bör vara att avveckling sker i
            takt med internationell avrustning.
          </note>
          <note>
            Säkert vet vi också att varje konflikt i en region förvärras
            ju mer vapen som finns att tillgå. I t.ex.
          </note>
          <note>
            det forna Jugoslavien vet ingen hur man skall få slut på konflikten.
            Däremot vet vi att Sverige genom åren har exporterat stora mängder
            vapen, som används i det pågående kriget.
          </note>
          <note>
            Utskottet åberopar till stöd för sina ståndpunkter i flera sammanhang
            de hittillsvarande riktlinjerna, men bortser i stor utsträckning
            från att de har tillämpats alldeles för liberalt under de senaste
            årtiondena.
          </note>
          <note>
            Som ett exempel kan nämnas att regeringen godkänt export av robotar
            till Pakistan och kanoner till Indien. Enligt Medborgarkommissionen
            från
          </note>
          <note>
            1988 ''förefaller Sveriges vapenexport till Indien inte vara
            förenlig med en strikt tillämpning av riktlinjerna''. Av samma
            skäl kan vapenexporten ifrågasättas exempelvis till Brasilien,
            Indonesien,
          </note>
          <note>
            Nigeria och Peru.
          </note>
          <note>
            Bestämmelserna är förhållandevis restriktiva, men tillämpningen
            i åtskilliga fall alltför liberal. Det krävs ett mer begränsat
            urval av länder -- helst endast de nordiska -- men också att riktlinjerna
            lagfästs. Då skulle regeringen på ett helt annat sätt tvingas
            tillse att de regler som finns för export av vapen verkligen efterlevs.
          </note>
          <note>
            Utskottets motiveringar för att avslå yrkandet om att lagfästa
            reglerna är tunna. Utskottet anser att krigsmaterielärenden omfattar
            bedömningar i en omvärld som ständigt är stadd i förändring. Detta
            är snarare ett skäl för att lagfästa riktlinjerna, för att skapa
            mer säkerhet och strikthet i tillämpningen. Det politiska ansvaret,
            som också åberopas emot en lag, kan utkrävas med större tyngd
            om reglerna är fastställda i lag och inte endast i anvisningar
            -- eller hur, Nic Grönvall?
          </note>
          <note>
            Jag är positiv till förslaget att vidga krigsmaterielbegreppet
            men avvisar förslaget om en kategoriuppdelning. Denna uppdelning
            har till syfte att öppna tidigare stängda marknader för svensk
            krigsmateriel. Delar av de redan nu krigsmaterielklassade produkterna
            kommer nämligen att klassificeras som ''övrig krigsmateriel''.
            Det betyder att denna senare kategori får exporteras till stater
            i oroshärdar eller till länder indragna i konflikter som kan befaras
            leda till krig.
          </note>
          <note>
            Detta är en liberalisering av vapenexportpolitiken.
          </note>
          <note>
            Ett av skälen -- men ett mycket dåligt sådant -- är att förslaget
            innebär ''en anpassning av de svenska reglerna till i första hand
            de kriterier för klassificering som gäller i EG-länderna''.
          </note>
          <note>
            Anpassningen till EG:s militärsamarbete, som i annat sammanhang
            av utskottet förklarats icke vara aktuell, leder till dessa negativa
            konsekvenser för vår utrikes- och försvarspolitik.
          </note>
          <note>
            Leveranser av reservdelar får enligt nu gällande riktlinjer fortsätta
            även om köparen kommer i krig.
          </note>
          <note>
            Regeringen föreslår en avsevärd utvidgning:
          </note>
          <note>
            ''Detsamma (dvs. reservdelar) bör gälla andra leveranser t.ex.
            ammunition som har samband med tidigare utförsel.''
          </note>
          <note>
            Om det nya förslaget hade gällt tidigare skulle den svenska regeringen
            ha fått godkänna export av ammunition till Chile efter militärkuppen
            1973, till
          </note>
          <note>
            Iran under hela landets krig mot Irak fram till 1988
          </note>
          <note>
            och till både Storbritannien och Argentina under
          </note>
          <note>
            Falklandskriget.
          </note>
          <note>
            I samtliga dessa krig stoppade regeringen fortsatt export av
            krigsmateriel. Med det nya förslaget skulle leveranserna av ammunition
            till de pågående krigen ha fått fortsätta. Det här är ett förslag
            som jag inte kan godta. Enligt min mening skall utfärdat exporttillstånd
            dras in om köparen kommer i krig.
          </note>
          <note>
            Även här har utskottet svaga skäl för sin ståndpunkt att godta
            den av regeringen föreslagna ordningen. Regeringen kan göra en
          </note>
          <note>
            ''helhetsbedömning'' och ''i det enskilda fallet frångå de generella
            riktlinjerna''. Hur naiv får man vara? Hur tolkar egentligen utskottsmajoriteten
            detta?
          </note>
          <note>
            Utskottet skriver vidare i betänkandet att det i propositionen
            inte finns några förslag på restriktioner om utlandssamverkan
            med stat som har militära styrkor stationerade utanför det egna
            territoriet. Utskottet missar poängen, avsiktligt eller oavsiktligt,
            i vad som framförs i vår motion.
          </note>
          <note>
            Utskottet beskriver yrkandet på följande sätt:
          </note>
          <note>
            ''Krigsmateriel skall inte säljas till stat med militära styrkor,
            som är engagerade i stridshandling utanför det egna territoriet,
            -- -- -- såvida inte stationeringen är en följd av beslut i FN.''
          </note>
          <note>
            Yrkandet avstyrks av utskottet med motiveringen att det strider
            mot respekten för staters suveränitet, och det utgör alltså inte
            hinder mot vapenexport.
          </note>
          <note>
            Här fordrar jag en närmare förklaring från utskottets sida.
          </note>
          <note>
            Riksdagen beslöt 1988 att all krigsmaterielexport till stat som
            vidareexporterar svenska vapen bör stoppas. Detta var en glasklar
            markering till alla köpare och omöjlig att missförstå.
          </note>
          <note>
            Jag föreslår inte någon skärpning av riktlinjerna, som utskottet
            påstår. Utskottet vill inte ta avstånd från det kautschukartade
            uttrycket ''så länge omständigheterna kvarstår att det inte kan
            uteslutas att fall kan uppkomma där mottagarlandet rättar till
            missförhållandet''. Det vore intressant att få veta hur mottagarlandet
            i så fall gör detta och hur lång tid som skall gå innan vapensamverkan
            återupptas.
          </note>
          <note>
            Enligt 1971 års riktlinjer fanns inte utrikespolitiska hinder
            för vapenexport till Norden och neutrala stater i Europa. Nu har
            regeringsförslaget, som det har sagts i debatten, justerats. Men
            det finns ändå en motsägelse i utskottsutlåtandet på den här punkten.
            Det framgår att denna ordning med det nuvarande länderurvalet
            skall fortsätta. Å andra sidan framgår det, att i takt med att
            samarbetet med övriga EG-länder byggs ur, finner utskottet det
            naturligt att samma principer för utlandssamarbete tillämpas för
            dessa länder.
          </note>
          <note>
            Det här skall alltså uppfattas som en tolkning av vad som har
            sagts. Men jag tror att det behövs en tolkning av tolkningen.
          </note>
          <note type="speaker">
            Anf. 68 MARTIN NILSSON (s):
          </note>
          <note>
            Fru talman! Till att börja med vill jag beklaga att utskottsmajoritetens
            företrädare Nic Grönvall uppenbarligen inte hade tid att ytterligare
            följa debatten. Det är synd av två anledningar. Den ena anledningen
            är att han då hade fått höra ytterligare exempel på den splittring
            inom socialdemokratin, som han så glädjerikt har konstaterat under
            dagen.
          </note>
          <note>
            Den andra anledningen är -- och det är kanske i och för sig inte
            så konstigt -- att det nog blev litet jobbigt när han upptäckte
            att den splittringen uppenbarligen finns inom det borgerliga blocket
            också. Det är också synd att Nic Grönvall inte får möjlighet att
            ytterligare kommentera de frågor som
          </note>
          <note>
            Hans Göran Franck har ställt och de påståenden som jag kommer
            att framföra.
          </note>
          <note>
            Utrikesutskottets betänkande karakteriseras av de dubbla tungornas
            språk. Å ena sidan talar man vackert och fint i allmänna ordalag
            om vikten av hårda krav, och å andra sidan innebär reglerna en
            liberalisering. Man talar om de hårda kraven. Men ändå vet vi
            att tillämpningen i praktiken är mjukare och snällare. Detta är
            faktiskt, precis som Pär
          </note>
          <note>
            Granstedt sade tidigare i dag, fråga om dubbelmoral -- att säga
            en sak, men göra en annan sak.
          </note>
          <note>
            Pär Granstedt beskyllde oss tidigare för att utöva dubbelmoral,
            eftersom vi i Sverige tillåter import av vapen men inte export
            av dem. Det finns, naturligtvis, en ganska avgörande skillnad
            i denna fråga. Skillnaden är att vi faktiskt vet och har ett inflytande
            över vad de svenska vapnen kommer att användas till. Den möjligheten
            finns faktiskt i demokratin Sverige och i riksdagen.
          </note>
          <note>
            Men när vapen exporteras finns aldrig möjligheten att bestämma
            vad de svenska vapnen kommer att användas till. Det mest extrema
            fallet var när de allierade under Gulf-kriget upptäckte att de
            slogs mot sina ''egna'' vapen. Men det behöver inte gå så långt,
            och det kan vara litet extremt att föra en sådan diskussion om
            Sverige. Däremot vet vi att svenska vapen kan komma att användas
            helt emot de regler och de åsikter vi själva förfäktar, t.ex.
            mot de mänskliga rättigheterna.
          </note>
          <note>
            Nic Grönvall sade att det är fel att inte lita på regeringen
            i dessa frågor. I så fall skulle den kritiken vändas mot den föregående
            regeringen.
          </note>
          <note>
            Jag vill påminna herr Grönvall, även om han kroppsligen inte
            är närvarande, att under den nuvarande regeringens mandatperiod
            har det sålts vapen till bl.a. Tunisien, Singapore och Indonesien.
          </note>
          <note>
            Det är länder som enligt Amnesty International förtrycker mänskliga
            rättigheter. Därmed är Nic
          </note>
          <note>
            Grönvalls argument felaktiga.
          </note>
          <note>
            Utskottet har förstärkt den skrivning som finns i propositionen.
            Det är i och för sig lovvärt. Men jag tycker, i likhet med vad
            Berndt Ekholm sade tidigare, att det är inte tillräckligt. Jag
            vill därför yrka bifall till de förslag som Berndt Ekholm lade
            fram.
          </note>
          <note>
            En annan invändning mot förslaget är att det är ganska flummigt
            och otydligt. Vad innebär dessa regler? De ger oerhört stort utrymme
            för tolkningsföreträde åt regeringen. Det finns mängder av skrivningar,
            som lyder ungefär som följande: ''förutom vid'', ''om inte'',
            ''förutsatt att'',
          </note>
          <note>
            ''inom ramen för'' och ''kan efter omständigheterna''. Detta
            är inget annat än att lämna dörren öppen för att kunna göra olika
            tolkningar. I ett läge då vi vet att regeringen inte har följt
            de regler och rekommendationer som riksdagen tidigare har fastställt,
            vad finns det då för anledning att nu lita på regeringen?
          </note>
          <note>
            Det beslut riksdagen nu skall fatta är ett s.k. ickebeslut. Det
            är ett beslut som säger att vi egentligen inte tycker något --
            i varje fall väldigt litet. I det här läget är det lätt att misstänka
            -- och jag tror att många människor kommer att göra det -- att
            beslutet inte baserar sig på först och främst utrikes-, säkerhets-
            eller försvarspolitiska grunder. Det vilar i stället på en ren
            och strikt näringspolitisk grund. I
          </note>
          <note>
            en lågkonjunktur vågar man inte ta strid för en hållbar och principfast
            utrikespolitik.
          </note>
          <note>
            Med anledning av detta vill jag yrka bifall till det av
          </note>
          <note>
            Berndt Ekholm under överläggningarna framlagda yrkandet samt
            de av Maj Britt Theorin framlagda yrkandena.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            6 § Ändringar i aktiebolagslagen m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU14 Ändringar i aktiebolagslagen m.m.
          </note>
          <note>
            (prop. 1992/93:68).
          </note>
          <note type="speaker">
            Anf. 69 GUNNAR THOLLANDER (s):
          </note>
          <note>
            Fru talman! Lagutskottets betänkande 14 handlar om ändringar
            i aktiebolagslagen. Det finns två frågor där vi inte är överens
            i utskottet, och jag tänkte närmast belysa dem. Vi socialdemokrater
            i utskottet har avgivit två reservationer, och jag yrkar bifall
            till dem.
          </note>
          <note>
            Reservation 1 handlar om ansvarsgenombrott. Vi tycker att det
            är viktigt att se över reglerna om ansvarsgenombrott. Den tidigare
            regeringen gav i september 1991 tilläggsdirektiv till
          </note>
          <note>
            Aktiebolagskommittén att frågan om ansvarsgenombrott skulle utredas
            ordentligt. Den nuvarande regeringen har gett nya direktiv som
            innebär att det tidigare tilläggsdirektivet dras tillbaka. Det
            tycker vi är fel. Det påpekar vi i reservation 1, där vi säger
            att det vore värdefullt om denna fråga utreddes.
          </note>
          <note>
            Den andra frågan gäller ett konkursregister. Först vill jag säga
            att det är ett tryckfel i betänkandet. I
          </note>
          <note>
            reservation 2 hänvisas till s. 17, men det skall vara s. 18.
            Utskottsmajoriteten tycker inte att det är så viktigt med ett
            konkursregister. Vi anser att man bör inrätta ett sådant i enlighet
            med
          </note>
          <note>
            Riksskatteverkets förslag och att det skall bli möjligt att kungöra
            näringsförbud. Vi tycker att regeringen bör lägga fram förslag
            för riksdagen om lagstiftning.
          </note>
          <note>
            Dessa två frågor anser vi vara mycket viktiga i den förändring
            av aktiebolagslagen det här gäller.
          </note>
          <note type="speaker">
            Anf. 70 STIG RINDBORG (m):
          </note>
          <note>
            Fru talman! Ledamöter! Jag vill ge några korta synpunkter på
            motionsyrkandena och grunden för att inte tillstyrka dem. Jag
            yrkar bifall till lagutskottets hemställan och avslag på reservationerna.
          </note>
          <note>
            Det finns bestämmelser som innebär att personligt ansvar inträder
            för styrelseledamöter då mer än halva aktiekapitalet förbrukats,
            om inte kontrollbalansräkning görs och stipulerade åtgärder vidtas.
            För den som driver verksamhet och är på obestånd finns också regler
            om ansvaret. Det är inte någon brist på regler för att komma åt
            dem som handskas vårdslöst med aktiebolag. Det finns många utredningar
            om bolag som har vanskötts.
          </note>
          <note>
            Sådana sker inte minst genom skattemyndigheterna och konkursförvaltarna.
            Dessa utredningar levereras till polismyndigheten. Det är till
            polisoch åklagarmyndigheterna som vi måste skaffa kvalificerat
            folk. Jag kommer igen till det i annat sammanhang.
          </note>
          <note>
            Det är väsentligt att de som går in i aktiebolagens styrelser
            inte spontant skall bli personligt ansvariga. Jag brukar säga
            att vi i dag har dubbla gäldenärer på skattesidan. Det måste man
            sätta ett stort frågetecken för. Styrelsen får automatiskt personligt
            betalningsansvar om man missar skatteinbetalningar från ett aktiebolag.
            Det är inte bra, inte minst med tanke på de bekymmer som leverantörer
            i dag har att få betalning ur konkurser.
          </note>
          <note>
            Jag återkommer när det blir dags att diskutera insolvensutredningen.
          </note>
          <note>
            Det kommer att uppstå många frågetecken när det gäller personligt
            ansvar, och prövning kommer att begäras. Detta kommer att aktualiseras
            i flera stora bolags ledningar, som är föremål för granskning.
          </note>
          <note>
            Enligt mitt förmenande finns inte något behov som pekar i den
            riktning som reservanterna menar. Det anser också regeringen,
            som tog tillbaka de aktuella tilläggsdirektiven. Det är andra
            åtgärder som skall till.
          </note>
          <note>
            När det gäller frågan om ett konkursregister råder inte något
            tvivel om att det är väsentligt att kunna skaffa sig information.
            Vi har inte olika uppfattningar i sak. Men utskottsmajoriteten
            tycker att detta redan ligger hos regeringen.
          </note>
          <note>
            Regeringen har sagt att man håller på att arbeta med frågan.
            Utskottsmajoriteten hänvisar till det och avstyrker den propå
            som framförs i motionsyrkandet.
          </note>
          <note>
            Vi är överens i sak om att vi måste ta fatt i dessa frågor. Men
            vi är inte riktigt överens om tillvägagångssättet.
          </note>
          <note type="speaker">
            Anf. 71 GUNNAR THOLLANDER (s):
          </note>
          <note>
            Fru talman! Stig Rindborg säger att vi är överens i sak. Det
            kan man säga när det gäller den sista frågan, om ett konkursregister.
            Det är bra att det har sagts att detta skall åtgärdas. Men vi
            vill ändå skynda på. Det är därför vi påpekar det i vår reservation.
            Man bör snabba på med detta.
          </note>
          <note>
            När det gäller frågan om ansvarsgenombrott tycker vi socialdemokrater
            i utskottet inte att det vore märkligt om direktiven till kommittén
            hade fått vara kvar. Det var onödigt att ta bort dem. Vi yrkar
            därför på att kommittén får nya tilläggsdirektiv, så att man verkligen
            får utreda frågan om ansvarsgenombrott. Det är inte så oviktigt
            som Stig
          </note>
          <note>
            Rindborg vill göra gällande. Det finns fall där det verkligen
            är angeläget.
          </note>
          <note type="speaker">
            Anf. 72 STIG RINDBORG (m):
          </note>
          <note>
            Fru talman! Resurserna är inte outtömliga. Det fungerar med den
            lagreglering som finns i detta hänseende. Resurserna bör sättas
            in på annat.
          </note>
          <note>
            Utredningen har mycket arbete framför sig i andra hänseenden.
            Vi tycker att det är riktigt att den koncentrerar sig på det,
            allra helst som vi uppfattar det som att de regler som finns för
            ansvarsgenombrott i dag är till fyllest. Det gäller att se till
            att de kan tillämpas, och att man får resurser för åtgärder.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            7 § Utländska förvärv av fast egendom
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU15 Utländska förvärv av fast egendom
          </note>
          <note>
            (prop. 1992/93:71).
          </note>
          <note>
            Anf. 73 RICHARD ULFVENGREN
          </note>
          <note>
            (nyd):
          </note>
          <note>
            Fru talman! Det är härligt att få säga vad man tycker. Det är
            också härligt att få agera efter sin övertygelse.
          </note>
          <note>
            Det kom en proposition från den så Europavänliga regeringen,
            som skulle ge våra kompisar i andra länder rätt att köpa fastigheter,
            hus och kojor i
          </note>
          <note>
            Sverige, som en naturlig följd av stundande EES-
          </note>
          <note>
            avtal och framtida EG-medlemskap. Men så var det detta med att
            både äta kakan och ha den kvar.
          </note>
          <note>
            Regeringen har föreslagit att man skall göra ett litet undantag,
            för vissa fritidsfastigheter. Dessa skall minsann inte kunna köpas
            så lätt av våra kompisar i världen, för dem vill vi ha för oss
            själva.
          </note>
          <note>
            Fru talman! Varför detta? Ett argument är att de som bor i utlandet
            har mycket mer pengar än de som bor i Sverige, och om de får handla
            här åker priserna upp. Då har svenskarna inte råd att köpa några
            stugor. Men på många andra områden försöker vi uppmuntra till
            utländska investeringar i det lilla landet Sverige. Då är det
            svårt att förstå varför vi sätter upp dessa spärrar.
          </note>
          <note>
            Det här har påpekats av ett antal människor som har arbetat med
            främst européer, senast i måndags i en artikel i Dagens Industri
            av Hans Cavalli-
          </note>
          <note>
            Björkman, som är ordförande i Sydsvenska
          </note>
          <note>
            Handelskammaren. Rubriken lyder: ''Nya stuglagen skickar fel
            signaler''.
          </note>
          <note>
            Vidare skriver Cavalli-Björkman: ''Den svenska specialbestämmelsen
            innebär en felaktig signal till utlandet och riskerar att orsaka
            tveksamhet bland utländska investerare. Som borde vara bekant
            även för regeringen, är det inte ett alltför stort inflöde av
            utländskt kapital som orsakat Sveriges ekonomiska problem.''
          </note>
          <note>
            Även i EG-rättsligt perspektiv är specialbestämmelsen tveksam
            och olycklig. I
          </note>
          <note>
            regeringens förslag hävdas att Danmark har lyckats få till en
            sådan bestämmelse, och det är alldeles riktigt. Men Danmark är
            inte det mest populära
          </note>
          <note>
            EG-landet. Det är inte heller det land som har de största europeiska
            investeringarna för tillfället.
          </note>
          <note>
            Dessutom har EG:s ministerråd förutskickat att denna särbehandling
            skall upphöra.
          </note>
          <note>
            Är det då inte i stället rakryggat av oss att säga att vi tror
            på Europa, att vi vill vara med och leka och vill göra det på
            samma villkor? Jag vill hävda att det som så många gånger förut
            kommer att vara många här inne som röstar mot sin övertygelse.
            Det är härligt, fru talman, att få rösta som man vill!
          </note>
          <note>
            Jag skrev en motion, där jag yrkade avslag på den del i propositionen
            där regeringen vill göra en begränsning. Jag fick inte med mig
            någon i utskottet, men efter utskottssammanträdet kom flera ledamöter
            fram till mig och sade: Du har det bra du, som får säga vad du
            vill -- även vad vi vill, för resten.
          </note>
          <note>
            Vad jag kan förstå är regeringsförslaget en ren centerprodukt
            eller en Hambraeusprodukt. Vad säger Nic Grönvall? Han har gått
            nu, men han var här förut. Han sade ju i EES-debatten att
          </note>
          <note>
            Moderaterna kan med fog kalla sig det riktiga
          </note>
          <note>
            Europapartiet. Är Centern då det riktiga
          </note>
          <note>
            Sverigepartiet?
          </note>
          <note>
            Hans Cavalli-Björkman skriver även om detta i sin artikel: ''Nog
            vore det bättre om Centerpartiet fick ge med sig och de tre andra
            valde bondförnuftet i stället för Bondeförbundet.'' Jag utgår
            alltså i detta läge från att m, fp och kds har fått vika sig för
            c.
          </note>
          <note>
            Socialdemokraterna stöder vad jag förstår propositionen i dess
            helhet.
          </note>
          <note>
            Vad är det då ni är så rädda för? Är det att det skall komma
            någon stor fet tysk med Mercedes och bli granne på landet? Eller
            är det att utlänningarna inte kan ta sig an allemansrätten? Eller
            vad handlar det om?
          </note>
          <note>
            Fru talman! Det här duger inte, om vi skall kalla oss det Europavänliga
            landet Sverige och vi vill gå in i
          </note>
          <note>
            Europa. Jag är ung, en av de yngsta i riksdagen, och det skulle
            imponera mycket på mig, om ni kunde visa ert förnuft i det här
            sammanhanget. Ärendet har passerat utskottet, och det finns en
            konkret reservation som säger att vi borde göra en enklare lag
            och slippa restriktionerna.
          </note>
          <note>
            Låt oss köra raka rör ut i Europa! Får vi köpa fastigheter i
            Barcelona och på Rivieran, så skall medborgare i andra länder
            få köpa fritidsfastigheter hos oss. Det är inte så konstigt.
          </note>
          <note>
            Det skulle bli en ljusning i decembermörkret, om en majoritet
            röstade för reservationen.
          </note>
          <note>
            Jag yrkar bifall till vår reservation 1 vid mom. 1 och alltså
            avslag på propositionen i denna del.
          </note>
          <note type="speaker">
            Anf. 74 BENGT KINDBOM (c):
          </note>
          <note>
            Fru talman!Bakgrunden behöver väl inte beskrivas särskilt mycket.
            Det sker sedan många år en prövning av utländska medborgares förvärv
            av fastigheter i Sverige. Reglerna har efter hand försetts med
            undantag som har gjort att det varit en ganska liberal bedömning
            av utlänningars rätt att få förvärva fastigheter i vårt land.
            Det som är nytt och det vi diskuterar i dag är direktivet om den
            fria rörligheten för kapital som vi kommer att tillämpa genom
            EES-avtalet.
          </note>
          <note>
            Det är viktigt att understryka att i ett avseende, när det gäller
            förvärv av fastigheter för fritidsändamål, medger direktivet att
            medlemsstaterna under en övergångstid, som visserligen inte är
            närmare fastställd, underlåter att liberalisera lagstiftningen.
          </note>
          <note>
            Det danska exemplet har redan anförts här.
          </note>
          <note>
            Vad är det då det gäller i fråga om fritidsfastigheterna i Sverige?
            Frågan om begränsning av förvärv av fritidsfastigheter har diskuterats
            under många år, detta oaktat anpassningen till kravet på fri rörlighet
            för kapital.
          </note>
          <note>
            Kommunerna i vissa områden, som är starkt exploaterade för fritidsändamål
            och där permanenta bostäder har köpts upp, har ställt kravet att
            allt förvärv av fastigheter i vissa kustsamhällen och andra attraktiva
            områden skall prövas. Det är i dag aktuellt att införa ett sådant
            undantag, och vi har från utskottsmajoritetens sida godtagit propositionens
            förslag på den punkten.
          </note>
          <note>
            Jag ber, fru talman, att få yrka bifall till utskottets hemställan
            och avslag på reservationen. Jag vill tillägga att med den här
            lagstiftningen kommer det ändå att vara helt fritt att förvärva
            fritidsfastigheter inom stora områden i vårt land. Så begränsande
            som Richard Ulfvengren vill göra gällande är inte den här lagen.
          </note>
          <note>
            Slutligen vill jag säga att jag tycker att det är litet rörande,
            mot bakgrund av vilket parti Richard
          </note>
          <note>
            Ulfvengren representar, att tala om ''våra kompisar ute i världen''
            som är så välkomna hit. Det är inte i alla sammanhang vi hör de
            tongångarna.
          </note>
          <note>
            Anf. 75 RICHARD ULFVENGREN
          </note>
          <note>
            (nyd):
          </note>
          <note>
            Fru talman! Det senaste tänker jag inte ens kommentera, däremot
            vad Bengt Kindbom säger om att det är så liten skillnad. Det är
            just det som är det intressanta. Varför då inte köra raka rör,
            om det är så liten begränsning kvar?
          </note>
          <note>
            Det är därför jag yrkar avslag. Jag tycker inte att vi skall
            skapa lagar som räcker bara något år eller som inte har så stor
            betydelse. Det är bättre att ha en lag som säger att det är fritt.
          </note>
          <note>
            Sedan vill jag höra Bengt Kindbom förklara vad det är man är
            så rädd för, särskilt i Centerpartiet. Vad är det som är så farligt
            med att ha utländska investerare som sina grannar? Var klämmer
            skon,
          </note>
          <note>
            Bengt Kindbom?
          </note>
          <note type="speaker">
            Anf. 76 BENGT KINDBOM (c):
          </note>
          <note>
            Fru talman! Jag har i flera sammanhang träffat på kravet på att
            införa de föreslagna begränsningarna, i samband med utredningen
            av kommunallagstiftningen och uppvaktningar från bl.a. kustkommunerna
            och fjällvärlden, de attraktiva områdena.
          </note>
          <note>
            Från kommunernas sida är man rädd för att ett ohämmat uppköp
            av permanenta bostäder och förändring av dem till fritidsfastigheter
            slår ut underlag för service och möjligheterna för en riktig samhällsbildning
            i kommunerna. Det är alltså bakgrunden till förslaget.
          </note>
          <note>
            Anf. 77 RICHARD ULFVENGREN
          </note>
          <note>
            (nyd):
          </note>
          <note>
            Fru talman! Servicen kommer att slås ut, säger
          </note>
          <note>
            Bengt Kindbom. Jag tror att utländska investerare -- utländska
            kompisar, som jag uttrycker det -- är så köpstarka att de kanske
            t.o.m.
          </note>
          <note>
            bidrar till att få ännu mera service på orten, beroende på att
            de har större krav på service än vad vi är vana vid i Sverige.
            Om Bengt Kindbom tänker på sjukvård osv., går han längre än jag
            gör när det gäller de fritidsområden som det rör sig om.
          </note>
          <note>
            För övrigt skulle jag vilja säga till Bengt Kindbom att jag har
            nog fler kompisar utomlands än vad han har som har bott på Västgötaslätten.
            Jag har faktiskt bott utomlands, och jag umgås väldigt mycket
            internationellt. Jag känner mig väldigt internationell. Jag vet
            inte hur det är med Bengt
          </note>
          <note>
            Kindbom.
          </note>
          <note type="speaker">
            Anf. 78 BENGT KINDBOM (c):
          </note>
          <note>
            Fru talman! Jag har också varit ung men inte så ung att jag behövt
            använda sådana argument som
          </note>
          <note>
            Richard Ulfvengren tar till här.
          </note>
          <note>
            Låt mig framföra ytterligare ett argument från de kommuner som
            jag talade om förut. I och med att vi har tagit ifrån kommunerna
            möjligheten att få några som helst intäkter från fritidsfastigheter
            står kommunerna enbart med serviceansvaret. De ställer upp med
            hela sin kommunala apparat men får inga inkomster för detta.
          </note>
          <note>
            Anf. 79 RICHARD ULFVENGREN
          </note>
          <note>
            (nyd):
          </note>
          <note>
            Fru talman! Precis samma argument framförs på de ställena gentemot
            stockholmare. Man tycker precis lika illa om ''nollåttorna'' som
            kommer dit och utnyttjar fastigheten en vecka om året eller knappt
            det. Så det argumentet finns, och jag förstår det, men man måste
            ha andra medel för att bryta ned den mentaliteten, inte lagstiftning.
          </note>
          <note>
            Överläggningen var härmed avslutad.
          </note>
          <note>
            Beslut fattades efter 11 §.)
          </note>
          <note>
            8 § Godkännande av Europarådets konvention om utlänningars delaktighet
            i samhällslivet på kommunal nivå
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU13 Godkännande av Europarådets konvention om utlänningars
            delaktighet i samhällslivet på kommunal nivå (prop.
          </note>
          <note>
            1992/93:104).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 11 §.)
          </note>
          <note>
            9 § Vissa kyrkliga frågor
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU14 Vissa kyrkliga frågor (prop.
          </note>
          <note>
            1992/93:85).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut fattades efter 11 §.)
          </note>
          <note>
            10 § Vissa uppbörds- och indrivningsfrågor, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU9 Vissa uppbörds- och indrivningsfrågor. (prop. 1992/93:96
            och prop.
          </note>
          <note>
            1991/92:85 delvis).
          </note>
          <note type="speaker">
            Anf. 80 BRUNO POROMAA (s):
          </note>
          <note>
            Fru talman! Detta betänkande behandlar ett antal ändringar av
            uppbördsbestämmelserna samt förslag på indrivningsområdet m.m.
            I utskottet råder med ett undantag en total enighet om förslagen
            i detta betänkande. Jag tror att vi även där hade kunnat nå fram
            till en gemensam uppfattning om regeringspartierna hade varit
            mer lyhörda till vårt mycket väl genomtänkta kompromissförslag.
          </note>
          <note>
            Jag kan också för utskottets talesman Filip
          </note>
          <note>
            Fridolfsson avslöja att vi från oppositionens sida varit beredda
            att acceptera ert förslag om exempelvis skattemyndigheterna hade
            aktualiserat förslaget. Men så är ingalunda fallet. Ni kan inte
            redovisa några beräkningar, och ni har heller inte gett Riksskatteverket
            möjlighet att säga om det har någon uppfattning om de nu föreslagna
            förändringarna av det preliminära skatteuttaget.
          </note>
          <note>
            Fru talman! Under dessa förhållanden kan vi inte göra någonting
            annat än att genom den mycket utförliga reservationen föra fram
            vårt förslag. Jag yrkar bifall till reservationen.
          </note>
          <note>
            Jag vet också att det är omöjligt att övertyga Filip
          </note>
          <note>
            Fridolfsson. Han är inte precis någon rikskändis när det gäller
            att gå emot sitt parti. När jag fick veta att det var han som
            skulle stå emot mig i den här debatten, kände jag att det var
            en omöjlig uppgift att övertyga honom. Jag tror trots allt innerst
            inne att Filip Fridolfsson tycker att jag har rätt och att han
            har fel. Vi får väl se vad han säger i debatten.
          </note>
          <note type="speaker">
            Anf. 81 FILIP FRIDOLFSSON (m):
          </note>
          <note>
            Fru talman! Bruno Poromaa höll nästan på att hålla mitt tal,
            har jag en känsla av.
          </note>
          <note>
            Jag yrkar till att börja med bifall till hemställan i skatteutskottets
            betänkande nr 9 och avslag på reservationen från Socialdemokraterna.
          </note>
          <note>
            Det är riktigt att utskottet på en punkt är oenigt. Vi regeringstrogna
            håller på propositionen, och
          </note>
          <note>
            Socialdemokraterna har en annan uppfattning vad gäller beräkning
            av uttaget av preliminär F-skatt.
          </note>
          <note>
            Regeringen förslår ett uttag på 105 % medan
          </note>
          <note>
            Socialdemokraterna vill bibeålla nivån på 110 % av den slutliga
            skatten året före inkomståret.
          </note>
          <note>
            Jag skall här inte vara för mångordig och argumentera alltför
            länge. Jag skall läsa några rader ur utskottets betänkande, där
            utskottet på ett klart sätt deklarerar skälet till det föreslagna
            uttaget på
          </note>
          <note>
            105 %.
          </note>
          <note>
            Jag citerar ur utskottets betänkande: ''Utskottet finner ingen
            anledning att ifrågasätta föredragande statsrådets bedömning att
            en sänkning av det normala preliminära F-skatteuttaget till 105
            %
          </note>
          <note>
            innebär en bättre avvägd anpassning till uppbördsresultatet än
            det 110-procentiga preliminärskatteuttag som för närvarande gäller.
          </note>
          <note>
            Utskottet tillstyrker därför propositionen i denna del och avstyrker
            motionen.''
          </note>
          <note>
            Fru talman! Jag tror mer på regeringsledamöternas och regeringskansliets
            beräkningar än
          </note>
          <note>
            Socialdemokraternas. Det fanns väl med den inflationistiska politik
            man bedrev skäl till högre procentuella uttag under den tid sossarna
            satt vid makten. Det kanske fanns skäl till det då. Men det gör
            det inte nu. Nu är det en annan regering, och inflationen är betydligt
            lägre. Vi har tillräckligt höga skatter i detta land utan att
            vi skall behöva lägga rabarber på eller frysa in högre belopp
            under en viss tid.
          </note>
          <note>
            Fru talman! Jag har redan framställt mitt yrkande, och jag instämmer
            därför i detta.
          </note>
          <note type="speaker">
            Anf. 82 BRUNO POROMAA (s):
          </note>
          <note>
            Fru talman! Det är beräkningar vi saknar. Ni kan inte redovisa
            några som helst beräkningar.
          </note>
          <note>
            Riksskatteverket har heller inte fått någon möjlighet att ha
            en uppfattning i denna fråga.
          </note>
          <note>
            Filip Fridolfsson talar om höga skatter. Men detta är inte fråga
            om slutliga skatter, utan det är preliminärskatter. Jag kan faktiskt
            för Filip
          </note>
          <note>
            Fridolfsson avslöja att jag vid den tidpunkt då vi skrev vår
            motion inte var speciellt entusiastisk över den. I dag är dock
            läget ett helt annat. I dag flyter kronan, och värdet har sjunkit
            med 10 %. Speciellt exportindustrin vädrar morgonluft med förhoppningsvis
            ökade vinster och därmed också ökade skatter. Utvecklingen på
            aktiebörsen visar på optimism.
          </note>
          <note>
            Jag är förvånad över att Filip Fridolfsson inte biträder oss.
            Han verkar vara mycket pessimistisk inför framtiden, allra mest
            nu när han har sina partivänner i regeringsställning och sitt
            parti som ledande i regeringen. Moderaterna dominerar helt enkelt
            regeringspolitiken.
          </note>
          <note type="speaker">
            Anf. 83 FILIP FRIDOLFSSON (m):
          </note>
          <note>
            Fru talman! När det gäller preliminärskatteuttaget begriper också
            jag att det inte är fråga om en slutlig skatt. Men den beräkning
            man har gjort i kanslihuset att 105 % är en vettig nivå, tror
            jag på.
          </note>
          <note>
            Bruno Poromaa har här vid ett par tillfällen sagt att han avslöjar
            hemligheter. Jag skall avslöja något som inte är en hemlighet
            men som än någonting ganska unikt i den motion som de socialdemokratiska
            ledamöterna, med Lars
          </note>
          <note>
            Hedfors som första namn, har väckt.
          </note>
          <note>
            Bruno Poromaa ironiserar närmast över att någon utredning inte
            har gjorts, att regeringen inte gjort beräkningar på ett korrekt
            sätt och att något sådant skall permanentas. Men vad har man sagt
            i den socialdemokratiska motionen? Man är på det klara med att
            nivån skall ligga kvar på 110 %. Men man har dock inget emot att
            denna procentsats permanentas.
          </note>
          <note>
            Ni har tydligen sådana fina utredningar att ni vet att
          </note>
          <note>
            110 % är en korrekt nivå, och den skall ni permanenta. Men när
            vi säger att vi vill ha 105 %, då säger ni att det inte finns
            några utredningar. Det är ingenting som talar för att det är rätt
            nivå. Hur kan Bruno Poromaa och hans kolleger på s-bänken tycka
            att det är korrekt när Socialdemokraterna säger att nivån skall
            permanentas på 110 %?
          </note>
          <note>
            Jag vet vad Socialdemokraterna vill i skattefrågor.
          </note>
          <note>
            Man skall betala den skatt man är pliktig att betala.
          </note>
          <note>
            Vi tror att egenföretagare och de som har F-skatt kommer att
            ligga skäligt till med ett uttag på 105 %.
          </note>
          <note>
            Det är därför som vi har en så oerhört stark ställning i just
            denna fråga.
          </note>
          <note type="speaker">
            Anf. 84 BRUNO POROMAA (s):
          </note>
          <note>
            Fru talman! Det är långt mellan mig och Filip
          </note>
          <note>
            Fridolfsson, inte bara i det politiska, utan det är också långt
            mellan våra platser här i kammaren.
          </note>
          <note>
            Det är många gånger svårt att höra vad han säger.
          </note>
          <note>
            Däremot är det lätt att förstå vad han säger, bara man hör honom.
            Dessutom står han längre ner i kammaren än vad jag gör, och det
            försvårar ytterligare. Jag vill däremot inte göra gällande att
            han står längre ner i det politiska än vad jag gör, utan jag respekterar
            Filip Fridolfssons politiska uppfattning.
          </note>
          <note>
            Vårt förslag bygger på erfarenheter. Också vårt parti har erfarenhet
            av att sitta i kanslihuset.
          </note>
          <note>
            Vi hade under den tid vi var i regeringsställning också kontakter
            med skattemyndigheterna. Det har inte ni i samma omfattning. Om
            ni hade haft de kontakterna tror jag säkert att ni också hade
            landat på 110 % i stället för att hitta på 105 %.
          </note>
          <note type="speaker">
            Anf. 85 FILIP FRIDOLFSSON (m):
          </note>
          <note>
            Herr talman! Bruno Poromaa sade i sitt inledningsanförande att
            han inte trodde att det skulle vara möjligt att övertyga Filip
            Fridolfsson, ändå begär han replik på replik. Jag tror att hans
            antagande att det är omöjligt att övertyga mig, var korrekt eftersom
            vi i den här frågan har hamnat på en, vad jag förstår, korrekt
            nivå. Därför ser jag med tillförsikt fram mot omröstningen då
            vi sätter socialdemokraterna på plats.
          </note>
          <note type="speaker">
            Anf. 86 BRUNO POROMAA (s):
          </note>
          <note>
            Herr talman! Jag misstänker att Filip Fridolfsson börjar bli
            mer och mer övertygad, eftersom han är mer och mer irriterad över
            mig.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            11 § Väpnad styrka för tjänstgöring utomlands
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1992/93:FöU5 Väpnad styrka för tjänstgöring utomlands (prop.
            1992/93:77).
          </note>
          <note type="speaker">
            Anf. 87 ROBERT JOUSMA (nyd):
          </note>
          <note>
            Herr talman! Anledningen till att jag står här i dag är att det
            förträffliga statsrådet Björck har lagt en proposition som handlar
            om väpnad styrka för tjänstgöring utomlands. Det har lett till
            att det minst lika förträffliga försvarsutskottet lämnat ett betänkande.
            Jag vill egentligen inte säga emot betänkandet. Men jag tycker
            att statsrådet Björck inte har gått tillräckligt långt i sin strävan
            att föra ut svenska FN-styrkor i världen så att de kan fylla den
            mission de är avsedda för.
          </note>
          <note>
            I samband med det vill jag hänvisa till en artikel i
          </note>
          <note>
            Aftonbladet den 26 oktober i år. Den heter
          </note>
          <note>
            Förlegade svenska FN-insatser och är skriven av en docent vid
            FOA, Gunnar Jervas. Han framför en del, som jag tycker, bra åsikter.
            Han hänvisar bl.a.
          </note>
          <note>
            till att vi under 1960-talet åtog oss att ställa beredskapsstyrkor
            till FN:s förfogande. På så sätt skapades styrkor som i kris snabbt
            skulle kunna sättas in av världsorganisationer. Det innebär att
          </note>
          <note>
            Sverige gick i spetsen för en nyordning som vi länge kunde vara
            stolta över.
          </note>
          <note>
            Problemet är nu att utvecklingen i viss mån har sprungit ifrån
            den typ av förband som Sverige på
          </note>
          <note>
            1960-talet åtog sig att hålla i beredskap. De är i dag allt mindre
            efterfrågade och -- framför allt -- allt mindre effektiva.
          </note>
          <note>
            Detta avspeglas i en markant minskad utnyttjandegrad. Vi har
            åtagit oss att hålla 3 000
          </note>
          <note>
            man i beredskap för sådana uppgifter. I dag är endast 27 % insatta
            i någon form av mission. Som det ser ut i världen är det en mycket
            låg siffra. Vi skulle kunna ha nytta av våra FN-soldater och FN-
          </note>
          <note>
            förband på många ställen. Jag tycker att Sveriges bidrag till
            FN-verksamheten inte på långa vägar står i relation till vad som
            behövs.
          </note>
          <note>
            Vi ligger i dag på 22 plats på den lista som visar insatserna.
            Om vi jämför med våra nordiska grannländer finner vi Danmark på
            åttonde, Finland på nionde och Norge på 13. Nepal, som är ett
            litet och fattigt land, har 1877 man insatta i fredsbevarande
            styrkor under de senaste åren.
          </note>
          <note>
            Sveriges bistånd har varit 797 man.
          </note>
          <note>
            Vad skall man då göra åt detta? Jag tycker att man på ansvarigt
            svenskt håll måste börja leta efter nya nischer där förbanden
            kan utnyttjas. Nischer där förbanden verkligen behövs.
          </note>
          <note>
            Man kommer då osökt in på peace making forces.
          </note>
          <note>
            Vad skulle t.ex. inte en s.k. snubbeltrådsstyrka -- en liten
            styrka som man sätter in före den stora aktionen och som ligger
            som en buffert i de länder där oroligheterna börjar pyra -- ha
            kunnat göra i
          </note>
          <note>
            Jugoslavien, innan förloppet gått så långt som i dag? I Somalia
            skulle vi naturligtvis ha satt in sådana styrkor för ett till
            två år sedan; då hade vi sluppit den insats som görs i dag. I
            Bosnien-
          </note>
          <note>
            Hercegovina har vi ju FN-soldater i dag, men där har det gått
            så långt att operationerna inte fungerar speciellt bra. En anledning
            är naturligtvis att det inte längre finns någon fred att bevara
            där.
          </note>
          <note>
            Jag skulle verkligen önska att svenska politiker litet mer ingående
            försökte hitta på nya sätt att använda våra FN-styrkor och frivilliga.
            Jag tror inte att det bara var en slump som avgjorde att Nya Zeeland
            fick en plats i säkerhetsrådet, som många svenskar så hett eftertraktade.
            Jag tror att det var en reaktion på att vi svenskar i internationella
            sammanhang pratat mycket om FN, men gjort kolossalt litet. Visst
            har vi skickat ett sjukhus dit, och några man dit, men vi har
            inte till hundra procent aktivt drivit frågorna, tycker jag.
          </note>
          <note>
            Vi måste söka nischer där vi återigen kan bli banbrytande och
            ta täten i fredsbevarande insatser, så som vi gjorde på 1960-talet.
          </note>
          <note>
            Som exempel vill jag nämna Gulfkriget. Vi bidrog med ett sjukhus,
            och det var ju bra. Men det finns ju andra, litet passiva insatser,
            som ytterligare skulle ha förstärkt vår roll. Vi hade kunnat skicka
            ett minröjningsfartyg, trots att vi inte är med i
          </note>
          <note>
            NATO. Man behöver inte aktivt delta i strid för att svepa minor
            som ställde till så stor förödelse bland de allierades styrkor.
            Det finns en mängd sådant vi skulle kunna göra för att inte stå
            så passiva som vi gör på arenan. Vi kan gå ut med budskapet att
            vi skall aktivt föra svenska FN-insatser till den tätplats de
            hade tidigare. Det hela har gått i stå.
          </note>
          <note>
            Jag tycker att vi nu måste börja föra in nytänkande i debatten.
            Med anledning av det vill jag yrka bifall till min reservation
            och hoppas att detta tar skruv.
          </note>
          <note>
            Jag tror att vi har tappat trovärdighet trots de insatser som
            görs och trots allt vi säger utomlands i dag.
          </note>
          <note type="speaker">
            Anf. 88 ARNE ANDERSSON (m):
          </note>
          <note>
            Herr talman! Regeringen har i en proposition lämnat förslag till
            riksdagen om, som det heter, lag om väpnad styrka för tjänstgöring
            utomlands. Den innehåller ett förslag som går ut på att regeringen
            begär bemyndigande att utan riksdagens hörande få ställa trupp
            till förfogande i fredsbevarande syfte. Det skulle vara möjligt
            att en sådan begäran inte skulle behöva komma endast från FN utan
            även från ESK.
          </note>
          <note>
            Precis som Robert Jousma alldeles nyss uttryckte det, har han
            och hans parti velat gå litet längre.
          </note>
          <note>
            Man har icke blott nöjt sig med att den militära styrkan skulle
            vara avsedd endast för fredsbevarande åtgärder, utan även för
            fredsskapande verksamhet. Det är med andra ord en annorlunda situation
            i ett krisskede.
          </note>
          <note>
            Propositionen gällde inte det, och härav har utskottet inte funnit
            skäl att närmare överväga det förslag som framställts av Ny demokrati.
            Vi nöjer oss med att konstatera att Ny demokratis förslag om att
            ingripa i annan fredsbevarande situation får övervägas i ett annat
            sammanhang.
          </note>
          <note>
            Herr talman! Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande kulturutskottets betänkande 1992/93:KrU7,
            utrikesutskottets betänkande 1992/93:UU1, lagutskottets betänkanden
            1992/93:LU14 och LU15, konstitutionsutskottets betänkanden
          </note>
          <note>
            1992/93:KU13 och KU14, skatteutskottets betänkande 1992/93:SkU9
            samt försvarsutskottets betänkande 1992/93:FöU5.
          </note>
          <note>
            Kulturutskottets betänkande KrU7
          </note>
          <note>
            Mom. 2(minimivillkor för vad som skall anses vara en ambitiös
            spridningsplan)
          </note>
          <note>
            Utskottets hemställan -- som ställdes mot reservation 1 av Charlotte
            Branting m.fl. -- bifölls med acklamation.
          </note>
          <note>
            Mom. 10 (Filminstitutets import av film för vuxenpublik)
          </note>
          <note>
            Utskottets hemställan bifölls med 172 röster mot
          </note>
          <note>
            136 för reservation 3 av Åke Gustavsson m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU1
          </note>
          <note>
            Mom. 1 (generell syn på export av krigsmateriel)
          </note>
          <note>
            Utskottets hemställan bifölls med 284 röster mot 14
          </note>
          <note>
            för meningsyttringen av Bertil Måbrink i motsvarande del. 11
            ledamöter avstod från att rösta.
          </note>
          <note>
            Mom. 5 (graden av restriktivitet)
          </note>
          <note>
            Utskottets hemställan bifölls med 290 röster mot 22
          </note>
          <note>
            för det under överläggningen framställda yrkandet av Robert Jousma.
            1 ledamot avstod från att rösta.
          </note>
          <note>
            Mom. 6 (lagfästning av riktlinjerna)
          </note>
          <note>
            Utskottets hemställan bifölls med 285 röster mot 27
          </note>
          <note>
            för meningsyttringen av Bertil Måbrink i motsvarande del. 1 ledamot
            avstod från att rösta.
          </note>
          <note>
            Mom. 7 (klassificering)
          </note>
          <note>
            Utskottets hemställan bifölls med 285 röster mot 26
          </note>
          <note>
            för meningsyttringen av Bertil Måbrink i motsvarande del. 1 ledamot
            avstod från att rösta.
          </note>
          <note>
            Mom. 8 (reservdelar, ammunition och övriga följdleveranser)
          </note>
          <note>
            Utskottets hemställan bifölls med 275 röster mot 33
          </note>
          <note>
            för meningsyttringen av Bertil Måbrink i motsvarande del. 3 ledamöter
            avstod från att rösta.
          </note>
          <note>
            Mom. 12 (mänskliga rättigheter)
          </note>
          <note>
            Utskottets hemställan -- som ställdes mot motion
          </note>
          <note>
            U4 av Maj Britt Theorin m.fl. i motsvarande del --
          </note>
          <note>
            bifölls med acklamation.
          </note>
          <note>
            Mom. 14 (samarbetsavtal)
          </note>
          <note>
            Först biträddes meningsyttringen av Bertil Måbrink i motsvarande
            del med 36 röster mot 34 för reservation 2 av Richard Ulfvengren.
            239
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 273
          </note>
          <note>
            röster mot 32 för meningsyttringen av Bertil
          </note>
          <note>
            Måbrink i motsvarande del. 8 ledamöter avstod från att rösta.
          </note>
          <note>
            Mom. 21 (omställning av försvarsindustrin)
          </note>
          <note>
            Utskottets hemställan bifölls med 280 röster mot 26
          </note>
          <note>
            för meningsyttringen av Bertil Måbrink i motsvarande del. 1 ledamot
            avstod från att rösta.
          </note>
          <note>
            Mom. 22 (riktlinjer i övrigt för krigsmaterielexport och annan
            utlandssamverkan)
          </note>
          <note>
            Först biträddes reservation 3 av Richard
          </note>
          <note>
            Ulfvengren med 33 röster mot 32 för meningsyttringen av Bertil
            Måbrink i motsvarande del. 248 ledamöter avstod från att rösta.
          </note>
          <note>
            Härefter bifölls utskottets hemställan med 263
          </note>
          <note>
            röster mot 24 för reservation 3 av Richard
          </note>
          <note>
            Ulfvengren. 24 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU14
          </note>
          <note>
            Mom. 3 (ansvarsgenombrott)
          </note>
          <note>
            Utskottets hemställan bifölls med 177 röster mot
          </note>
          <note>
            131 för reservation 1 av Maj-Lis Lööw m.fl. 1
          </note>
          <note>
            ledamot avstod från att rösta.
          </note>
          <note>
            Mom. 5 (konkursregister m.m.)
          </note>
          <note>
            Utskottets hemställan bifölls med 176 röster mot
          </note>
          <note>
            136 för reservation 2 av Maj-Lis Lööw m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU15
          </note>
          <note>
            Mom. 1 (utländska förvärv av fast egendom)
          </note>
          <note>
            Utskottets hemställan bifölls med 287 röster mot 24
          </note>
          <note>
            för reservationen av Richard Ulfvengren. 1
          </note>
          <note>
            ledamot avstod från att rösta.
          </note>
          <note>
            Mom. 2
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU13
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU14
          </note>
          <note>
            Upphävande av lagen om svenska kyrkan
          </note>
          <note>
            För bifall till utskottets hemställan krävdes i förevarande fall
            att minst tre fjärdedelar av de röstande och mer än hälften av
            riksdagens ledamöter förenade sig om beslutet.
          </note>
          <note>
            Utskottets hemställan bifölls med 311 röster mot 1
          </note>
          <note>
            för avslag, vilket innebar att utskottets hemställan hade bifallits
            av minst tre fjärdedelar av de röstande och mer än hälften av
            riksdagens ledamöter. 1
          </note>
          <note>
            ledamot avstod från att rösta.
          </note>
          <note>
            Utskottets hemställan i övrigt
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU9
          </note>
          <note>
            Mom. 1 (beräkning av preliminär F-skatt)
          </note>
          <note>
            Utskottets hemställan bifölls med 178 röster mot
          </note>
          <note>
            135 för reservationen av Lars Hedfors m.fl. i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Försvarsutskottets betänkande FöU5
          </note>
          <note>
            Mom. 1--3
          </note>
          <note>
            Utskottets hemställan bifölls.
          </note>
          <note>
            Mom. 4 (styrkor i fredsskapande syfte)
          </note>
          <note>
            Utskottets hemställan bifölls med 285 röster mot 24
          </note>
          <note>
            för reservationen av Robert Jousma. 1 ledamot avstod från att
            rösta.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att de på
            föredragningslistan närmast upptagna ärendena, socialförsäkringsutskottets
            betänkanden SfU3 och SfU4, fick företas till avgörande i ett sammanhang
            sedan debatten i båda dessa ärenden avslutats.
          </note>
          <note>
            12 § Förvar av barn m.m.
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU3 Förvar av barn m.m. (prop.
          </note>
          <note>
            1991/92:138 delvis).
          </note>
          <note type="speaker">
            Anf. 89 INGELA MÅRTENSSON (fp):
          </note>
          <note>
            Herr talman! I förra årets regeringsförklaring slogs fast att
            förslag om förbud mot förvarstagande av barn skulle föreläggas
            riksdagen. Det välkomnade vi från Folkpartiet liberalerna. Vi
            har länge tyckt att man borde införa ett totalförbud när det gäller
            förvarstagande av flyktingbarn.
          </note>
          <note>
            Nu skall villigt erkännas att propositionen inte föreslår ett
            totalförbud. Man tillåter förvarstagande i vissa undantagsfall.
            Men det är i alla fall ett steg i rätt riktning. Målet, som Folkpartiet
            ser det, måste vara ett totalförbud.
          </note>
          <note>
            I Sverige blir många barn inlåsta varje år endast av det skälet
            att deras familjer söker asyl. Att över huvud taget frihetsberöva
            barn strider helt mot rättsmedvetandet och, som vi ser det, mot
            barnkonventionen. Målsättningen måste vara att möjligheterna att
            ta barn i förvar i framtiden helt elimineras. Det gäller att utveckla
            andra former för att säkerställa att man kan verkställa fattade
            beslut, utan att tillgripa frihetsberövande. Man bör fatta beslut
            i flera steg. Vi hade hoppats att en majoritet skulle kunna enas
            om propositionens förslag, så att vi skulle kunna gå ett steg
            i rätt riktning. Nu ser det tyvärr inte ut att bli på det viset.
          </note>
          <note>
            Den socialdemokratiska regeringen föreslog 1989
          </note>
          <note>
            en förändring av förvarslagen. Det gällde då framför allt vuxna.
            Vi reagerade från Folkpartiets sida på förslaget och menade att
            det kommer att innebära att fler barn kommer att tas i förvar.
            Det förnekade den dåvarande invandrarministern Maj-
          </note>
          <note>
            Lis Lööw. Hon sade att det inte alls skulle bli så, utan att
            riksdagens mening att det endast vid synnerliga skäl skulle vara
            fog för att ta barn i förvar skulle gälla och att det skulle bli
            färre barn i förvar.
          </note>
          <note>
            Det blev precis tvärtom. Det blev som vi befarade --
          </note>
          <note>
            allt fler barn sattes i förvar. Vi har tagit upp detta i konstitutionsutskottet,
            och vi har även kritiserat regeringen för detta. Vi har också
            kritiserat den socialdemokratiska regeringen för att intentionerna
            i riksdagens ställningstaganden inte har kommit till uttryck i
            tillämpningen. Det är utifrån det här perspektivet som man skall
            se regeringens förslag, som är aktuellt i dag.
          </note>
          <note>
            Man slår fast att förvarstagande i princip skall vara förbjudet.
            Det har redan fått effekt i statistiken.
          </note>
          <note>
            Antalet barn som har satts i förvar över tre dagar har minskat
            radikalt. Det tolkar vi som att de signaler som regeringen har
            gett på det här området redan har fått efterföljd. Därför beklagar
            jag det förslag som majoriteten för fram, eftersom det ger helt
            andra signaler. Det ger signaler om att man kan utöka möjligheten
            att ta i förvar. Det föreslås t.ex.
          </note>
          <note>
            att det inte bara skall gälla tre dagar, utan att man kan komplettera
            med ytterligare tre dagar. Då gäller inte förslaget tre dagar
            utan sex dagar. Det finns flera sådana punkter i majoritetens
            förslag som gör att signalerna inte blir sådana som vi skulle
            vilja se dem.
          </note>
          <note>
            Majoriteten föreslår att regeringens förslag skall kombineras
            med socialdemokraternas yrkande om att uppsikt skall prövas. Den
            möjligheten finns redan i dag, men har inte varit tillämplig.
            Därför undrar vi hur den skall kunna bli tillämplig i fortsättningen.
            Man har under ett par år haft möjligheten att tillämpa den här
            regeln, men man har inte använt sig av den.
          </note>
          <note>
            Det blir en märklig kombination av förslagen.
          </note>
          <note>
            Förslaget borde kanske också ha gått till Lagrådet, så att man
            där hade kunnat få säga sin mening.
          </note>
          <note>
            Jag förstår att bevekelsegrunden för förslaget är att man är
            rädd för att fler barn skall gömmas undan verkställighet och hållas
            gömda under lång tid. Det sker redan i dag att barnfamiljer håller
            sig gömda.
          </note>
          <note>
            Vi kunde i dag höra i radion att flera har lämnat flyktingförläggningar
            och gömt sig undan polisen, eftersom de tror att de kommer att
            bli utvisade. Det här förslaget avses dämpa den möjligheten. Det
            tror vi inte alls, snarare tvärtom. Om man befinner sig under
            viss uppsikt och inte fullföljer det kommer man att kunna sättas
            i förvar. Det kommer att bli ett ännu starkare hot mot barnfamiljerna
            och kommer snarare att verka i motsatt riktning. Fler kommer att
            finna att de tvingas gömma sig.
          </note>
          <note>
            I debatten i utskottet har jag saknat diskussionen om att man
            ser på effekterna för barn. Det handlar om barn som har tvingats
            fly tillsammans med sina föräldrar ifrån svåra förhållanden. Det
            har många gånger gällt traumatiska situationer och upplevelser.
            Därför har Socialstyrelsen gjort en utredning och pekat på vilka
            konsekvenser detta får för flyktingbarnen. Jag tycker att man
            måste ta detta på allvar. Sverige skall också tillämpa barnkonventionen.
            Vi anser därför att det är så viktigt att vi bara i undantagsfall
            kan sätta barn i förvar. På sikt vill vi att man helt skall avhända
            sig den här möjligheten.
          </note>
          <note>
            Jag beklagar hela hanteringen av den här delen av förslaget --
            att det har behövt ta så lång tid.
          </note>
          <note>
            Regeringen lade fram en proposition i våras.
          </note>
          <note>
            Förslaget var att man skulle kunna verkställa det här i somras
            så att den nya lagen skulle börja gälla.
          </note>
          <note>
            Majoriteten ville ha en remissomgång. Även om vi från Folkpartiet
            inte ansåg att det var nödvändigt med en sådan remissomgång motsatte
            vi oss inte den. Vi tyckte däremot att man hade kunnat ha en så
            pass kort tid att det hade varit möjligt att fatta beslut innan
            sommaren. Det blev nu inte så, och därför har det här ärendet
            fått en mycket lång hantering. Jag beklagar detta, eftersom det
            är barnen som kommer i kläm.
          </note>
          <note>
            Det gäller också ett annat förslag i det här betänkandet som
            handlar om transportbolagen.
          </note>
          <note>
            Vänsterpartiet har ett förslag om att den regel som infördes
            för ett par år sedan om transportbolagens kostnadsansvar skall
            tas bort. När regeln infördes var vi från Folkpartiet mycket kritiska
            och motsatte oss den regeln. Vi tycker nu att det finns all anledning
            att regeringen följer upp förslaget och ser på vad det har inneburit.
            Vi anser inte att transportbolagen skall verkställa myndigheters
            beslut. Det var det som kritiken gick ut på när regeln infördes.
            Därför finns det all anledning för regeringen att följa upp hur
            det har varit och om det har varit som vi befarade. I så fall
            får man komma åter med något annat förslag.
          </note>
          <note>
            Avslutningsvis vill jag bara yrka bifall till reservationerna
            nr 1 och 2. Applåder)
          </note>
          <note type="speaker">
            Anf. 90 BERITH ERIKSSON (v):
          </note>
          <note>
            Herr talman! Under ett antal år har Vänsterpartiet också krävt
            ett förbud mot att ta flyktingbarn i förvar. I våras kom propositionen
            med ett förslag som väsentligen skulle begränsa den möjligheten.
          </note>
          <note>
            När propositionen första gången behandlades i utskottet skulle
            det ha funnits en majoritet till förmån för propositionen. Eftersom
            vi inte har rösträtt i utskottet kunde Socialdemokraterna och
          </note>
          <note>
            Ny demokrati skicka ut propositionen på en långremiss över sommaren.
            När vi sedan återsamlades och tog upp behandlingen av den här
            propositionen kunde vi konstatera att den gamla alliansen hade
            återuppstått när det gäller flyktingoch invandrarpolitik -- alliansen
            mellan socialdemokrater, moderater och centerpartister, nu med
            förstärkning av Ny demokrati.
          </note>
          <note>
            Hela betänkandet utgår från att föräldrar inte vet sina barns
            bästa och att framför allt polisen behöver ytterligare instrument
            för att med tvång kunna förpassa människor ut ur landet.
          </note>
          <note>
            Jag skall göra ett försök att litet mer systematiskt gå igenom
            och peka på vad jag anser vara brister i det här betänkandet.
          </note>
          <note>
            Först vill jag ta upp åldersgränsen. I
          </note>
          <note>
            barnkonventionen går den gränsen vid 18 år. När barnkonventionen
            antogs arbetade framför allt
          </note>
          <note>
            Sverige in i det sista för att också åldersgränsen för rekrytering
            av personer till militärtjänst, som tas upp i artikel 38, skulle
            vara 18 år. Men det fanns då risk för att andra artiklar skulle
            börja rivas upp, och
          </note>
          <note>
            Sverige fick därför backa. Ett mycket aktivt arbete pågår ändå
            för att åldersgränsen 18 år skall skrivas in i artikel 38. Det
            måste innebära vissa problem för
          </note>
          <note>
            Sveriges agerande om vi själva väljer att använda åldersbegreppet
            så godtyckligt som vi gör, och det gäller då framför allt i fråga
            om speciellt utsatta barn.
          </note>
          <note>
            I artikel 37 i barnkonventionen står att frihetsberövande av
            barn endast får användas som en sista utväg och för kortast lämpliga
            tid, och i artikel 38 står att varje frihetsberövat barn skall
            ha rätt till juridiskt biträde och rätt till hjälp att lagligen
            få sitt frihetsberövande prövat. Det spelar egentligen ingen roll
            om man i den svenska texten har översatt ordet ''prompt'' med
            snarast eller omedelbart, eftersom ''snarast'' knappast kan vara
            tre dygn när det gäller barn.
          </note>
          <note>
            I teorin har en person rätt att överklaga sitt frihetsberövande
            omedelbart, men i praktiken är det naturligtvis inte så.
          </note>
          <note>
            I propositionen sätts gränsen för barnförvar till 72
          </note>
          <note>
            timmar, men utskottet förlänger tiden till ytterligare 72 timmar.
            I lagtexten skrivs att barnförvar kan komma i fråga när det finns
            synnerliga skäl, men i betänkandet säger man att
          </note>
          <note>
            ''synnerliga skäl'' kan vara exempelvis att man inte har fått
            tag på biljetter. Hur får utskottet det att stämma överens med
            artikel 37 i barnkonventionen?
          </note>
          <note>
            Utskottet för inget som helst resonemang om, och än mindre säger
            man på något ställe i betänkandet, att det behövs utarbetas modeller
            för hur avvisning av barn skall gå till, utan man använder den
            sista utvägen som den enda modellen.
          </note>
          <note>
            Vänsterpartiet stöder propositionens förslag att det i lagrummets
            ingress skall stå att ett utländskt barn inte får tas i förvar,
            men vi anser att åldersgränsen för barn skall vara 18 år. Nu har
            utskottet gjort om också den delen av propositionen.
          </note>
          <note>
            Vidare anser vi att undantaget, de tillfällen då det skall vara
            möjligt att ta barn i förvar, endast skall vara då det är fråga
            om omedelbar avvisning till tredje land.
          </note>
          <note>
            Det som utskottet nu öppnar för är egentligen att barn som regel
            skall ställas under uppsikt.
          </note>
          <note>
            Var gränsen går mellan förvar och uppsikt ger ett mål som prövades
            i Europadomstolen och som också återges i betänkandet en viss
            ledning om.
          </note>
          <note>
            Men hur utskottets förslag skall utformas i praktiken är fortfarande
            mycket oklart. Utskottet ger ingen som helst ledning. I betänkandet
            står t.ex.
          </note>
          <note>
            att ''barnet är tillstädes vid måltider och nattvila och när
            avresa skall ske''. Jag vill då fråga utskottets företrädare:
            Kan ni fastslå att det vid en eventuell prövning inte skulle betraktas
            som ett frihetsberövande av Europadomstolen?
          </note>
          <note>
            Uppsikt innebär att utlänning är skyldig att på vissa tider anmäla
            sig hos polismyndighet på orten, lämna ifrån sig sitt pass eller
            annan legitimationshandling eller uppfylla andra särskilda villkor.
            Det jag nyss nämnde skulle då falla in under
          </note>
          <note>
            ''andra särskilda villkor''.
          </note>
          <note>
            Med den spridning över landet av asylsökande under utredning
            som vi har i dag, befinner sig väldigt många mycket långt från
            en polisstation.
          </note>
          <note>
            Extremfallen har vi norrut, där det exempelvis från
          </note>
          <note>
            Pajala till Gällivare polisstation är 20 mil. Kan man över huvud
            taget räkna med att familjer skall åka miltals några gånger i
            veckan för att anmäla sig på en polisstation? Ingenstans i betänkandet
            står om det är någon annan än polisen som skall sköta uppsikten,
            och det sägs inte heller vad för slags personer som i så fall
            skall göra det.
          </note>
          <note>
            Så till de verkligt klandervärda bitarna i betänkandetexten.
          </note>
          <note>
            På s. 20 längst ner anges som orsak till att man även fortsättningsvis
            skall kunna ta ensamma barn i förvar följande: ''Denna möjlighet
            kan dessutom utgöra ett skydd för barnet mot att det hämtas upp
            eller göms undan av någon som har andra avsikter än att se till
            barnets bästa.'' Vilka belägg har utskottet för att så skulle
            ha skett? I
          </note>
          <note>
            kvällstidningarna har sådana spekulationer framförts, men jag
            tycker inte att det är försvarbart att man i riksdagens betänkanden
            skriver in kvällstidningsspekulationer.
          </note>
          <note>
            Det finns också andra stycken i betänkandet som man kan ha åsikter
            om. På s. 18 framför utskottet t.ex. vilda spekulationer om vad
            som kan upplevas som personliga katastrofer för enskilda personer.
          </note>
          <note>
            Förutom i fråga om förvarstagande av barn behandlas i det här
            betänkandet motioner väckta av
          </note>
          <note>
            Vänsterpartiet som handlar om vuxna i förvar. Vi har i det fallet
            samma argument som Ingela
          </note>
          <note>
            Mårtensson här förde fram för Folkpartiets räkning, nämligen
            att förvarstagande av vuxna har varit ännu en orsak till att också
            barn har satts i förvar.
          </note>
          <note>
            Vi har också ett motionsyrkande som gäller kroppsvisitation.
            I betänkandet skrivs att det ingripande som en kroppsvisitation
            innebär inte får vara större än vad som är nödvändigt och att
            det borde vara tillräckligt för polismän, tulltjänstemän eller
            annan som sköter inresekontrollen att känna i eller utanpå fickor
            och kläder samt kontrollera medfört bagage för att söka efter
            identitetshandlingar och biljetter. Jag har inte haft möjlighet
            att själv försöka skaffa mig en uppfattning om hur kroppsvisitationen
            har använts, och jag väljer därför att inte yrka bifall till vår
            motion i frågan.
          </note>
          <note>
            När det gäller transportbolagens ansvar har vi kvar vårt gamla
            yrkande, dvs. att bestämmelsen i det fallet bör återgå till den
            lydelse den hade före den 1
          </note>
          <note>
            juli 1989.
          </note>
          <note>
            Därmed, herr talman, yrkar jag bifall till vår meningsyttring.
            Vi kommer, om vår meningsyttring faller, att rösta med reservationerna
            1 och 2.
          </note>
          <note type="speaker">
            Anf. 91 MAUD BJÖRNEMALM (s):
          </note>
          <note>
            Herr talman! Jag saknar kulturministern här i kammaren när en
            så viktig och känslig fråga skall diskuteras. Det här är ett ämne
            som inte bara kräver känsla och engagemang utan också insikter
            och kunskaper. Förvar är egentligen inte något bra uttryck, för
            det leder tankarna till något fängelseliknande. Det är faktiskt
            förbjudet att sätta barn i fängelse, häkte eller arrestlokaler.
          </note>
          <note>
            Propositionen innehåller inte, som man kan tro, ett absolut förbud
            mot att ta barn i förvar. Barn skall fortfarande enligt förslaget
            kunna tas i förvar när det gäller en direktavvisning. Förbudet
            skulle gälla dem som vistas här i landet och efter utredning fått
            nej till uppehållstillstånd och därför skall avvisas ur landet.
          </note>
          <note>
            Vi socialdemokrater kan inte stödja propositionen.
          </note>
          <note>
            Vi kan inte stödja den därför att vi anser att i förslaget inte
            tas tillräcklig hänsyn till barnens situation. Det finns också
            en majoritet i utskottet för den uppfattningen.
          </note>
          <note>
            Propositionen lämnar så många frågor obesvarade.
          </note>
          <note>
            Vad händer med barnen om familjen vägrar lämna
          </note>
          <note>
            Sverige? Vad händer med de gömda barnen? Det saknas med andra
            ord en belysning av vilka konsekvenser förslaget får för barnen
            och deras familjer.
          </note>
          <note>
            Ett enigt utskott, vill jag påpeka, skickade därför propositionen
            ut på remiss till berörda myndigheter och ett antal frivilligorganisationer.
            Det ansåg däremot regeringen inte var nödvändigt att göra.
          </note>
          <note>
            I slutet av juni var 2 056 personer efterlysta, varav
          </note>
          <note>
            439 var barn. Ingen vet var de finns. I Dagens
          </note>
          <note>
            Nyheter i dag uppger tidningen att 2 500 personer är efterlysta.
            Av artikeln framgår inte hur många som är barn. Problemet blir
            alltmer omfattande.
          </note>
          <note>
            Propositionens förslag innebär att det inte går att avvisa en
            barnfamilj som vill stanna i Sverige och som vägrar att rätta
            sig efter fattade beslut. Hur har
          </note>
          <note>
            Folkpartiet tänkt sig att familjer skall leva här i
          </note>
          <note>
            Sverige? Hur skall de kunna försörja sig -- med svartjobb?
          </note>
          <note>
            Samtidigt säger regeringen att det är av stor vikt att lagakraftvunna
            beslut kan verkställas.
          </note>
          <note>
            Rikspolisstyrelsen har också enligt propositionen framfört till
            regeringen att det med en begränsing av möjligheterna att ta barn
            i förvar blir omöjligt att avvisa en barnfamilj från Sverige mot
            deras vilja.
          </note>
          <note>
            Skall vi ha lagar i Sverige som det inte går att efterleva, Ingela
            Mårtensson?
          </note>
          <note>
            Det är en personlig tragedi för dem som begärt asyl i Sverige
            men som inte har tillräckliga skäl att få stanna. Tycker regeringen
            att alla barnfamiljer skall få stanna i Sverige, skall man säga
            det och också ge dem bra förutsättningar för att leva här.
          </note>
          <note>
            Det tycker tydligen inte regeringen, för ansvarigt statsråd har
            genom att ta bort den s.k.
          </note>
          <note>
            treterminsregeln ytterligare begränsat möjligheterna för barnfamiljer
            att få stanna i
          </note>
          <note>
            Sverige. Den regeln har kommit till med hänsyn till barnen. Har
            barnen gått tre terminer i skola eller förskola, ansågs det tidigare
            att barnen var så rotade att det skulle vara inhumant att inte
            låta familjen stanna. Den regeln är nu borta.
          </note>
          <note>
            Av propositionen kan man också utläsa att statsrådet är medveten
            om att det finns problem med det här förslaget. Det skrivs nämligen
            i propositionen: ''Skulle det visa sig att denna ordning leder
            till mycket stora svårigheter att verkställa beslut om avvisning
            och utvisning får frågan om möjligheten att komma till rätta med
            dessa situationer övervägas på nytt.''
          </note>
          <note>
            På ett annat ställe i propositionen sägs att ''en utlänning som
            undanhåller sig verkställighet är inte heller berättigad till
            någon form av stöd från samhället''.
          </note>
          <note>
            Tanken är tydlig! Om barnfamiljerna inte får något stöd från
            samhället, blir deras situation så outhärdlig att de frivilligt
            lämnar landet. Risken är naturligtvis stor att vi får en grupp
            människor som lever i samhällets utmarker, i ett slags gråzon,
            utan stöd och hjälp. Vad händer med barn som inte kommer att gå
            i skola, inte kommer att få någon utbildning, inte omfattas av
            hälso- och sjukvård?
          </note>
          <note>
            Regeringen har enligt propositionen lagt fram det här förslaget
            av hänsyn till barnen. Från socialdemokratiskt håll har vi svårt
            att se att förslaget gagnar barnen, att det har tillkommit av
            omtanke om barnen och för barnens bästa. Många av remissinstanserna
            har också svårt att se det humanitära med propositionen. Det som
            regeringen ville framställa som en humanitär reform anser vi blir
            raka motsatsen.
          </note>
          <note>
            Efter att ha tagit del av remissinstansernas synpunkter stod
            det klart för de flesta ledamöterna i utskottet att något måste
            göras åt förslaget i propositionen.
          </note>
          <note>
            Utskottsmajoriteten har därför arbetat fram ett eget och enligt
            min mening ett bättre förslag, där också stor hänsyn tas till
            barnens situation.
          </note>
          <note>
            Det kan inte vara rimligt att, när olika instanser noga prövat
            skälen för uppehållstillstånd och funnit att de inte är tillräckliga,
            den enskilde själv skall få avgöra om man skall stanna i landet.
          </note>
          <note>
            Vår principiella inställning är att det måste finnas en yttersta
            möjlighet att avlägsna den som inte har rätt att stanna i landet.
          </note>
          <note>
            Jag vill gärna påpeka att utskottet har haft målsättningen att
            så långt det går begränsa möjligheterna att ta barn i förvar.
            Utskottet har i tidigare betänkanden skrivit mycket starkt att
            det måste finnas synnerliga skäl för att ta barn i förvar.
          </note>
          <note>
            Rikspolisstyrelsen säger också i sitt remissyttrande att barnförvaren
            minskat. Under första halvåret
          </note>
          <note>
            1992 togs 180 barn i förvar, och det skall då jämföras med första
            halvåret 1991, då 301 barn togs i förvar.
          </note>
          <note>
            Utskottets förslag innebär att förvar endast får användas som
            en sista utväg och att barnens intressen måste väga tungt vid
            bedömningen av ett eventuellt förvarstagande.
          </note>
          <note>
            Jag delar också den uppfattning som flera remissinstanser framfört,
            nämligen att en barnfamilj efter att ha varit i landet under lång
            tid kan behöva extra tid att fundera över sin situation och extra
            tid för att lämna landet. För att det skall vara möjligt föreslår
            utskottet att familjen alltid skall ges en möjlighet att under
            lugna förhållanden och utan hot om omedelbara tvångsåtgärder besluta
            om att resa frivilligt.
          </note>
          <note>
            I dag är situationen den att polisen gör en bedömning av risken
            för att familjen skall gå under jorden. Bedöms risken som stor
            tas familjen i förvar. Den möjligheten kommer inte längre att
            finnas.
          </note>
          <note>
            Utskottets förslag innebär att barnet inför en avvisning inte
            skall kunna tas i förvar förrän man först ställt barnet under
            uppsikt, en uppsikt som visserligen är förknippad med vissa villkor
            men som inte innebär ett frihetsberövande. Barnet kan leva som
            tidigare och röra sig fritt, vare sig barnet vistas på en förläggning
            eller någon annanstans.
          </note>
          <note>
            Villkoren skall anpassas till vad som är lämpligt i det enskilda
            fallet. Vistas barnet på en förläggning kan det vara tillräckligt
            att barnet är närvarande vid måltider och vid sängdags. Barnet
            behöver inte heller före avresan flyttas från sin invanda miljö.
          </note>
          <note>
            När uppsikt prövats och barnet vägrat att resa frivilligt eller
            hållit sig undan när avresan skulle ha ägt rum, skall förvar få
            tillgripas vid ett senare tillfälle. Barnet får endast tas i förvar
            tillsammans med vårdnadshavare.
          </note>
          <note>
            Ansvaret överlämnas nu till familjen eller barnets vårdnadshavare
            som nu själva får avgöra vilket som är det bästa för barnet: antingen
            att familjen lämnar landet frivilligt och under värdiga former
            eller att barnet eventuellt göms undan och tas i förvar när det
            påträffas och därefter avvisas.
          </note>
          <note>
            Vi har i utskottet den förhoppningen att det här förslaget skall
            medverka till att barn inte behöver tas i förvar annat än i undantagsfall.
          </note>
          <note>
            Rikspolisstyrelsens rapport om att det vid halvårsskiftet fanns
            439 barn, där ingen vet var de finns och vad som hänt dem, har
            också oroat utskottet. Vi gör därför ett tillkännagivande, där
            vi anser att regeringen bör ge Socialstyrelsen i uppdrag att tillsammans
            med andra berörda myndigheter undersöka var barnen finns och hur
            deras situation är.
          </note>
          <note>
            Herr talman! Jag yrkar därför bifall till utskottets hemställan
            och avslag på reservationerna.
          </note>
          <note type="speaker">
            Anf. 92 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Det var mycket som man kan kommentera i Maud Björnemalms
            anförande.
          </note>
          <note>
            Maud Björnemalm sade att hon saknade Birgit
          </note>
          <note>
            Friggebo här i kammaren, när det är ett så viktigt förslag som
            skall behandlas. Om det verkligen vore omtanke om det viktiga
            som behandlas i det här förslaget, förstår jag inte hur utskottsmajoriteten
            har kunnat föra fram sitt förslag utan att närmare bedöma vad
            konsekvenserna av det egentligen innebär.
          </note>
          <note>
            Till att börja med gör Maud Björnemalm en åtskillnad mellan förvarstagande
            och fängelse.
          </note>
          <note>
            Förvarstagande är ju en form av fängelse. Även om det inte rör
            sig om en fängelseinstitution, innebär förvarstagande ändå en
            form av inlåsning på premisser som helt är att likställa med fängelse.
            Det är därför som det är så allvarligt att låsa in barn på det
            här viset.
          </note>
          <note>
            Maud Björnemalm anklagade regeringen för att den inte ansåg det
            nödvändigt att skicka ut förslaget på remiss. Regeringen har i
            propositionen angivit att man har haft kontakter med både
          </note>
          <note>
            Invandrarverket och Polisen under beredningen av detta ärende.
            När sedan utskottet skickade ut sitt förslag på remiss tillkom
            inte något nytt.
          </note>
          <note>
            Maud Björnemalm sade att hon hade tagit intryck av remissinstansernas
            synpunkter, och att det förstärkte hennes uppfattning om att man
            skulle anta förslaget. Det förstår jag inte. Har inte Maud
          </note>
          <note>
            Björnemlm tagit del av de remissyttranden som har inkommit från
            Rädda barnen, Röda korset,
          </note>
          <note>
            Socialstyrelsen, Advokatsamfundet, Flyktingrådet m.fl., vilka
            tillstyrker propositionens förslag? De menar att utifrån barnens
            perspektiv kan man inte låsa in dem på det här viset, och de välkomnar
            propositionens förslag.
          </note>
          <note>
            Maud Björnemalm tog också upp de gömda barnens situation och
            undrade hur vi skall förhålla oss till dem. Vi vill naturligtvis
            att man skall verkställa beslut. Jag vet inte hur
          </note>
          <note>
            Socialdemokraterna har tänkt sig. Skall man ha skolgång för gömda
            barn? Hur skall det gå till? I så fall får man väl spärra in dem.
            Det är en mycket märklig diskussion som man för i det här sammanhanget.
            Man vill motverka gömmande av barn, samtidigt som man vill ge
            dem som gömmer sig utbildning, socialbidrag och jag vet inte allt.
            Jag tycker att reglerna skall vara sådana att besluten kan verkställas.
            Därför måste man försöka att undanröja de omständigheter som gör
            att barn i dag gömmer sig. Det finns mycket att göra på det området,
            och det måste göras stegvis, så att det blir en bättre tingens
            ordning.
          </note>
          <note type="speaker">
            Anf. 93 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! Jag tycker att det är cyniskt av
          </note>
          <note>
            Folkpartiet att man inte vill vidkänna att det i
          </note>
          <note>
            Sverige faktiskt finns familjer som gömmer sig.
          </note>
          <note>
            Remissinstanserna har ju påpekat att dessa barn far illa. Och
            det måste man ta ansvar för. I och med att
          </note>
          <note>
            Folkpartiet tillstyrker propositionens förslag vill man att det
            skall finnas ytterligare familjer som vistas här illegalt, trots
            att man vet att barnen far illa.
          </note>
          <note>
            Ingela Mårtensson undrade om jag inte hade tagit del av vad remissinstanserna
            anför. Jo, jag har läst remissvaren mycket noga, och det har nog
            flera i utskottet gjort, eftersom vi på åtskilliga punkter vill
            gå frivilligorganisationerna till mötes. Vi anser att familjerna
            måste få ett skäligt rådrum innan de skall resa ut ur Sverige.
          </note>
          <note>
            Förvar är inte fängelse, Ingela Mårtensson. Enligt svensk lag
            är det inte tillåtet att sätta barn i fängelse, häkte eller arrest.
            Så försök inte att likna det förvarstagande som finns på Carlslund
            vid ett fängelse! Det är det faktiskt inte fråga om.
          </note>
          <note>
            Det är regeringens skyldighet att belysa konsekvenserna av de
            förslag som den lägger fram.
          </note>
          <note>
            Det kan inte vara oppositionens sak.
          </note>
          <note type="speaker">
            Anf. 94 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Regeringen skall självfallet beskriva konsekvenserna
            av de förslag som den lägger fram.
          </note>
          <note>
            Men i det här fallet är det inte regeringens förslag utan det
            är ett förslag i form av något slags hopkok.
          </note>
          <note>
            Då måste de som står för detta förslag också ta ansvar för det.
            Därför borde man ha gjort en bättre bedömning av konsekvenserna.
            Som vi ser det medför detta förslag att allt fler familjer tvingas
            att gömma sig, eftersom de måste anmäla sig, befinna sig på särskilda
            platser eller hur de nu skall bete sig.
          </note>
          <note>
            Precis som Berith Eriksson sade är förslaget väldigt oklart i
            det här avseendet. För mig påminner det hela litet grand om en
            form av kommunarrest. Jag vet inte om det är det som man vill
            återinföra.
          </note>
          <note>
            Jag skulle gärna vilja veta hur Socialdemokraterna har tänkt
            sig att ordna skolgång o.d. för gömda barn. Hur skall det gå till?
            Man måste på olika sätt komma fram till förslag som motverkar
            att familjer gömmer sig. Jag tycker inte heller att det är bra
            att familjer gömmer sig. Det är skadligt för barnen och en påfrestning
            för hela flyktingfamiljen. Bara att treterminsregeln finns kan
            ju stimulera till att människor på alla sätt försöker att förlänga
            vistelsetiden, så att de efter tre terminer får tillstånd att
            stanna kvar i landet. Förutom de som kommer från det forna Jugoslavien
            är det i dag knappast aktuellt med treterminsregeln. Det är viktigt
            att få ned väntetiderna så mycket som möjligt. Även om man inte
            är gömd, är det en psykisk påfrestning för de familjer som tvingas
            att under så lång tid som ett och ett halvt år vänta på besked.
          </note>
          <note>
            Jag vill ändå påstå att förvarstagande liknar fängelseförhållanden.
            Man låses in, kan inte lämna huset och kan inte ta emot besök
            hur som helst.
          </note>
          <note>
            Reglerna påminner direkt om fängelseregler. Hur det ser ut innanför
            väggarna har inte så stor betydelse. Det avgörande är att man
            är inlåst.
          </note>
          <note type="speaker">
            Anf. 95 MAUD BJÖRNEMALM (fp)
          </note>
          <note>
            replik:
          </note>
          <note>
            Herr talman! Jag kan rekommendera Ingela
          </note>
          <note>
            Mårtensson ett besök på Carlslund.
          </note>
          <note>
            Det är mycket intressant att se hur Folkpartiet har bytt fot
            i flyktingpolitiken. Jag har här debatterat flyktingpolitik under
            ganska många år, och jag har aldrig tidigare hört om den inställning
            som
          </note>
          <note>
            Folkpartiet nu representerar.
          </note>
          <note>
            Vi skall inte ha några gömda barn i det här landet.
          </note>
          <note>
            Det är därför som majoriteten i utskottet har lagt fram detta
            förslag, som ersätter de dåliga förslagen i den proposition som
            regeringen har lagt fram.
          </note>
          <note>
            Jag vill avsluta med en fråga till Ingela Mårtensson, som jag
            faktiskt vill ha svar på: Anser Ingela
          </note>
          <note>
            Mårtensson att de lagar som vi har i Sverige skall efterlydas?
          </note>
          <note>
            Andre vice talmannen anmälde att Ingela
          </note>
          <note>
            Mårtensson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 96 BERITH ERIKSSON (v) replik:
          </note>
          <note>
            Herr talman! Vilka belägg har Maud Björnemalm för att det är
            vanligt att barnfamiljer inte vill lämna landet? Skall vi utgå
            ifrån att det är det vanligaste fallet, när vi skall föra diskussionen?
          </note>
          <note>
            Maud Björnemalm sade att det skall föreligga synnerliga skäl
            om tiden skall kunna förlängas. I
          </note>
          <note>
            betänkandet står det att synnerliga skäl kan vara att man har
            misslyckats med att få tag på biljetter. Då undrar jag: Hur får
            Maud Björnemalm detta att gå ihop med artikel 37 i barnkonventionen?
          </note>
          <note>
            Än en gång: Kan Maud Björnemalm fastslå att den modell för förvarstagande
            av barn som hon nu har refererat och som presenteras i betänkandet
            inte strider mot Europakonventionen om mänskliga rättigheter?
            Det står fortfarande inte uttryckt i lagen vilken personalkategori
            som skall sköta detta förvar.
          </note>
          <note>
            Maud Björnemalm säger att man verkligen har tänkt på barnen.
            Om man träffar på ett barn som far illa, finns det andra lagrum
            att tillämpa, exempelvis lagen om vård av unga.
          </note>
          <note>
            Jag kan kort ge ett exempel på hur det kan gå till:
          </note>
          <note>
            En mamma och hennes barn från Colombia kom till
          </note>
          <note>
            Sverige. De hade varit i Spanien och kom därifrån till Sverige.
            Mamman trodde att de skulle få stanna här. Hon fick lämna den
            s.k. slussen. Jag förklarade för henne att tredjelandsprincipen
            gäller. Hon var helt klar över att de skulle återvända. Kvällen
            före avresan kom poliser för att hämta dem, eftersom man ville
            vara säker på att de fanns på plats och inte skulle försvinna.
            Det fanns emellertid ingenting som tydde på att de skulle försvinna.
            Kvinnan var bl.a. väldigt rädd för polistransporten. De flyktingar
            som kommer till Sverige har i regel mycket negativa erfarenheter
            både av polistransporter och av vistelse i förvar, där man låses
            in.
          </note>
          <note>
            I samtliga remissvar från dem, som av de asylsökande inte upplevs
            som repressiva, och från dem som arbetar med flyktingar, sägs
            att flyktingarnas rädsla för förvarstagande är större än för själva
            avvisningen.
          </note>
          <note type="speaker">
            Anf. 97 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! Som jag sade i mitt anförande är det
          </note>
          <note>
            2 056 personer, varav 239 barn, som är efterlysta och som har
            gått under jorden. Ingen vet var de finns. Vi vet att det finns
            människor som tror att de av humanitära skäl hjälper barnfamiljerna
            när de medverkar till att familjerna går under jorden. Det finns
            också, Berith Eriksson, belägg för att de s.k.
          </note>
          <note>
            gömda barnen mår både fysiskt och psykiskt mycket dåligt. Detta
            vill vi genom vårt förslag förändra. Jag kan inte förstå att det
            för Berith
          </note>
          <note>
            Eriksson skall vara så svårt att inse detta.
          </note>
          <note>
            När det gäller barnförvar har vårt parti i tidigare utskottsbetänkanden
            mycket tydligt och klart beskrivit hur det skall gå till. Förvar
            skall äga rum i särskilda lokaler med personal som har erfarenhet
            av barn.
          </note>
          <note type="speaker">
            Anf. 98 BERITH ERIKSSON (v) replik:
          </note>
          <note>
            Herr talman! Maud Björnemalm nämnde att det finns 2 500 efterlysta
            personer i landet. Detta är en uppgift som Maud Björnemalm, liksom
            jag, har fått via tidningar. I tidningarna uppges att det man
            inte vet är hur många av de efterlysta som faktiskt finns kvar
            i landet. Alla tar sig ju inte an en barnfamilj som blivit utvisad,
            i syfte att gömma den för resten av livet. Under tiden försöker
            man antingen att få resp. fall prövat -- i regel är det fråga
            om människor som har jobbat mycket med flyktingar och som kanske
            ser att en felbedömning har gjorts -- eller så handlar det ofta
            om att hjälpa familjen att hitta en annan möjlighet att komma
            ut ur landet. Många säger: Vad som helst, men jag kan inte åka
            tillbaka till mitt land därför att det innebär död för mig, även
            om Invandrarverket inte har den uppfattningen.
          </note>
          <note>
            Naturligtvis finns det oseriösa människor som tar sig an flyktingfamiljer.
            Att över huvud taget gömma människor är inte något som jag själv
            kan tänka mig att ge mig in på, även om jag har förståelse för
            att sådant ibland förekommer.
          </note>
          <note>
            Mår barnen bättre av att de tas i förvar? Det kan ändå inte vara
            möjligt. Träffar man ett barn som mår dåligt, oavsett om det är
            folk från
          </note>
          <note>
            Socialtjänsten eller Polisen eller andra som träffar barn som
            mår dåligt, finns det andra lagrum att tillämpa för att hjälpa
            dessa barn om inte föräldrarna har möjlighet att göra det.
          </note>
          <note>
            Vi måste över huvud taget komma bort från den attityd som råder
            i diskussionen om flyktingpolitik, nämligen att jämställa ansökan
            om asyl med en brottslig handling. Vi skall inte ha nuvarande
            typ av lagstiftning för asylhantering. Vi skall heller inte utan
            belägg göra påståenden att det är si eller så.
          </note>
          <note>
            Framför allt måste andra vägar prövas än vad som hittills har
            gjorts för att människor skall få en värdig avresa från vårt land.
          </note>
          <note type="speaker">
            Anf. 99 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! De uppgifter jag talade om -- de 2 056
          </note>
          <note>
            personerna, varav 439 är barn -- är inte tagna från någon tidning
            utan från Rikspolisstyrelsens rapport.
          </note>
          <note>
            Majoriteten i utskottet har försökt att arbeta fram ett förslag
            som tar största möjliga hänsyn till barnen. Hur vill ni i Vänsterpartiet
            egentligen ha det? Skall det vara en reglerad invandring, eller
            skall det vara en fri invandring innebärande att alla som kommer
            hit får stanna?
          </note>
          <note>
            Ni har åsikter om förslaget och ni kritiserar det.
          </note>
          <note>
            Men jag har aldrig hört att ni har lagt fram något eget förslag
            som förklarar hur man skall få de människor som vägrar att lämna
            Sverige att avresa.
          </note>
          <note>
            Andre vice talmannen anmälde att Berith Eriksson anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 100 GUSTAF VON ESSEN (m):
          </note>
          <note>
            Herr talman! Jag vill inleda med att yrka bifall till utskottets
            hemställan.
          </note>
          <note>
            Lagstiftning om barnförvar är inte en fråga som nödvändigtvis
            måste diskuteras utifrån enbart partipolitiska aspekter. Frågan
            involverar verkligen så mycket av känslor och engagemang från
            så många olika håll att det närmast vore märkligt om de gängse
            partimönstren präglade ställningstagandena. Därför känns det fullständigt
            naturligt att få diskutera detta öppet i utskottet, och även att
            få göra upp med Socialdemokraterna, som i normalfallet i många
            frågor brukar höra till våra motståndare.
          </note>
          <note>
            När propositionen presenterades i våras var de flesta i utskottet
            ense om att utskottet behövde ytterligare synpunkter innan vi
            skulle kunna lägga fram ett förslag därifrån. En särskild arbetsgrupp
            bildades enbart för att hantera just denna fråga.
          </note>
          <note>
            Synpunkter från en rad remissinstanser begärdes in av ett enigt
            utskott, eftersom en remissomgång inte hade föregått propositionsskrivandet.
            Mycket arbete har sedan lagts ned för att hitta en lämplig avvägning
            mellan propositionens förslag och de synpunkter som majoriteten
            av utskottets ledamöter redan då hade. Vidare vägdes de inkomna
            remissvaren in i bedömningen.
          </note>
          <note>
            Som har framgått skiljer sig betänkandet från propositionen framför
            allt på en punkt, nämligen att utskottsmajoriteten föreslår att
            barn skall kunna tas i förvar även vid s.k. långa utvisningsfall,
            dock endast som en yttersta möjlighet när alla andra åtgärder
            visat sig vara verkningslösa. Först skall prövas att ställa barnet
            under uppsikt och att försöka få barnet och familjen att avresa
            på frivillig väg. Om det då inte visar sig vara möjligt att åstadkomma
            en frivillig avresa under värdiga former, finns det också ytterst
            en möjlighet att använda tvångsmedel. Maud Björnemalm har beskrivit
            detta mer i detalj tidigare i sitt inlägg.
          </note>
          <note>
            Hur ofta kan då detta komma att inträffa? Vi vet att ungefär
            10--15 % av förvarstagandena rör människor som har väntat en längre
            tid på utvisning. Det skulle möjligen innebära 15--25 barn per
            år. De övriga barnen tas i förekommande fall i förvar i samband
            med direktavvisning, något som propositionen föreslår skall vara
            möjligt även fortsättningsvis. Jag tror att det klart har framkommit
            att denna proposition inte på något sätt gör det omöjligt att
            i fortsättningen ta barn i förvar. Tvärtom kommer de allra flesta
            barn som i dag tas i förvar, och som har väntat en kort tid på
            utvisning, även i fortsättningen att tas i förvar. Det är alltså
            inte på något sätt någon förbudslagstiftning som föreslås i propositionen.
          </note>
          <note>
            Genom de av utskottsmajoriteten föreslagna åtgärderna tror vi
            dessutom att antalet förvarstaganden kommer att kunna minskas
            jämfört med nuläget. Det blir därför endast undantagsvis som förvarstaganden
            i dessa fall kommer att behöva ske.
          </note>
          <note>
            Varför är det då så viktigt att vi har kvar denna möjlighet till
            förvarstagande? För mig är det en självklarhet. Humanitet och
            hänsyn till barnens bästa och barnens intressen måste också kombineras
            med klara och entydiga regler. En asylprocess enligt utlänningslagens
            regler bedrivs ju med rättssäkerheten som ledstjärna. Om staten
            i slutändan ej beviljar uppehållstillstånd utan fattar beslut
            om utvisning, måste en utvisning kunna verkställas på ett effektivt
            men också humant sätt.
          </note>
          <note>
            Vad skulle det vara för en rättsstat om denna inte kan verkställa
            sina beslut?
          </note>
          <note>
            Rikspolisstyrelsen har varit klar på denna punkt.
          </note>
          <note>
            Man har på ett trovärdigt sätt kunnat peka på svårigheterna med
            ett verkställande av en avvisning om inte ett yttersta tvångsmedel
            skulle finnas till förfogande.
          </note>
          <note>
            Herr talman! Humanitet får inte glida över i naivitet. Vi kan
            inte i praktiken överlåta åt barnfamiljerna att själva avgöra
            om de vill lämna landet eller inte sedan de fått avslag på sin
            asylansökan. Ett förbud mot förvarstagande i sådana fall skulle
            ge signaler till omvärlden att barnfamiljer kan söka asyl i Sverige
            och även efter ett avslag ändå stanna kvar i landet så länge de
            önskar. En sådan signal riskerar helt klart att få en s.k. pull-effekt
            och locka olyckliga och pressade barnfamiljer att söka sig till
            Sverige. De skulle visserligen tvingas att leva i utkanten av
            samhället, låt vara att de skulle ha rätt att söka visst socialt
            stöd och att de också skulle vara berättigade till akutsjukvård.
          </note>
          <note>
            Maud Björnemalm har citerat tidningar i dag. Jag antar att hon
            refererade till Dagens Nyheter. Där kunde jag möjligtvis, till
            skillnad från henne, läsa ut att det är mer än 500 barn, där man
            i dag inte vet var de finns. 439 har tidigare dokumenterats av
          </note>
          <note>
            Rikspolisstyrelsen. Men det tycks för närvarande handla om ännu
            fler.
          </note>
          <note>
            Vad vet vi om dessa barn? Hur lever de? Vilken trygghet har de?
            Vi vet i och för sig att människor som lever i samhällets utkant
            ofta dras in i svartjobb, kriminalitet och missbruk. I Tyskland
            har man tillämpat en princip som innebär att man inte verkställer
            utvisningar. Det har lett till att en stor mängd människor vistas
            underjordiskt i landet.
          </note>
          <note>
            Detta har medverkat till den främlingsfientlighet som vi nu kan
            se avarterna av. Vi måste också väga in denna aspekt när vi bedömer
            behovet av att som en yttersta och sista åtgärd kunna ta en barnfamilj
            i förvar vid utvisning.
          </note>
          <note>
            Det är mycket oroande att vi inte vet hur de barn som finns gömda
            här har det. Jag vet vilket engagemang och vilken medkänsla för
            dessa gömda familjer som finns. Människor offrar på kristen och
            humanitär grund av sitt eget för att hjälpa människor i nöd. Sådana
            gärningar måste förstås.
          </note>
          <note>
            Men trots detta kan det finnas andra mindre nogräknade människor
            som för sina egna dubiösa syften i stället utnyttjar barns och
            familjers otrygga belägenhet. Vi ger därför regeringen till känna
            att
          </note>
          <note>
            Socialstyrelsen bör, i samråd med andra myndigheter, närmare
            försöka utröna var dessa barn kan finnas och hur deras situation
            är. Vad man än tycker i dessa sammanhang är det riksdagen som
            bestämmer och regeringen som verkställer riksdagens beslut. Jag
            förutsätter att det som tillkännages till regeringen också genomförs.
          </note>
          <note>
            Det har från Berith Eriksson föreslagits att åldersgränsen bör
            höjas från 16 till 18 år för att man skall åstadkomma en anpassning
            till FN:s barnkonvention. Det finns en del som talar för detta,
            och utskottsmajoriteten har också uppmärksammat detta. Det kan
            möjligtvis indikera att vi har läst både Berith Erikssons motioner
            och remissvaren från olika organisationer. Det är naturligt att
            en sådan fråga hänförs till den utredning som skall behandla utlänningslagstiftning
            och flykting- och invandarfrågor.
          </note>
          <note>
            Det finns, herr talman, ingen som helst anledning för mig att
            här i kammaren försöka framstå som mer humanitär och engagerad
            än någon annan.
          </note>
          <note>
            Alla har vi gemensamt att vi sätter barnets bästa i första hand.
            Alla borde också ha samma intressen att också tillse att rättssystemet
            fungerar och att myndigheternas beslut kan verkställas på ett
            betryggande och humanitärt balanserat sätt.
          </note>
          <note>
            Herr talman! Det är viktigt att klara ut några frågor som har
            kommit upp här i kammaren nu. Ingela
          </note>
          <note>
            Mårtensson har ju kritiserat vårt förslag. Jag måste då be att
            få ställa en rak och enkel fråga till henne.
          </note>
          <note>
            Den kanske inte är så enkel att besvara. Men det brukar vara
            lättare att ställa frågor än att besvra dem. Hur skall verkställighet
            av avvisningsbeslut kunna ske, om man inte i yttersta nödfall
            kan ta barn i förvar? Detta vill jag ha svar på.
          </note>
          <note type="speaker">
            Anf 101 BERITH ERIKSSON (v) replik:
          </note>
          <note>
            Herr talman! Först vill jag passa på att ta upp två frågor. Vänsterpartiet
            lade 1990 fram ett eget lagförslag gällande förvarstagande av
            barn. Det som jag efterlyser är att man utarbetar modeller för
            hur det skall gå till när barnfamiljer skall avvisas.
          </note>
          <note>
            Detta skall ske i samarbete med människor som kan hantera människor
            i kris och som kan samtala med dem, så att man tillsammans kan
            komma överens om hur avresan skall ske.
          </note>
          <note>
            Jag måste säga att jag tycker att det är ganska naivt att tro
            att det som utskottet nu har åstadkommit, denna mischmasch med
            uppsikt, skulle hanteras annorlunda än det förslag till uppsikt
            som
          </note>
          <note>
            Socialdemokraterna lade fram och som inte ledde till något annat
            än att det blev fler förvarstaganden.
          </note>
          <note>
            Herr talman! Jag vill nämna vad Johan
          </note>
          <note>
            Fischerström svarade på en fråga om vilken hänsyn man vid bedömningarna
            tog till barnkonventionen.
          </note>
          <note>
            Han svarade: Rent lagtekniskt ingen. Svenska domstolar och svenska
            myndigheter tillämpar svensk lag. Att Sverige har ratificerat
            barnkonventionen innebär att Sveriges regering och riksdag skall
            tillse att svensk intern lagstiftning stämmer överens med konventionen.
          </note>
          <note>
            Inom Socialdepartementet sammanställs en rapport om hur svensk
            lag överensstämmer med tillämpningen av konventionen. Det är mycket
            viktigt, vilket också Gustaf von Essen påpekade, eftersom det
            är riksdagen som fattar beslut och stiftar lagarna.
          </note>
          <note>
            När det gäller den rapport som skrivs inom
          </note>
          <note>
            Socialdepartementet hoppas jag att vi, när de här lagarna har
            inkorporerats, får ta del av de olika synpunkterna och undersöka
            hur de stämmer överens med FN:s barnkonvention.
          </note>
          <note type="speaker">
            Anf. 102 GUSTAF VON ESSEN (m) replik:
          </note>
          <note>
            Fru talman! Jag tycker att det är litet märkligt att
          </note>
          <note>
            Berith Eriksson, i likhet med Ingela Mårtensson, är intresserad
            av att införa ett nytt avvisningssystem utan att egentligen anvisa
            någon teknik för hur det hela skall gå till.
          </note>
          <note>
            Jag frågade Ingela Mårtensson tidigare hur det skall gå till
            att verkställa avvisningsbeslut om nämnda yttersta tvångsmedel
            inte får användas. Jag hoppas att jag så småningom får ett svar.
            Jag skulle kanske också kunna få ett svar från Berith Eriksson,
            även om hon redan har antytt att hon själv efterlyser en sådan
            teknik.
          </note>
          <note>
            Uppsiktsinstitutet är i vårt förslag kopplat till just förvarstagandet.
            Tidigare har detta institut levt ett självständigt liv. Det har
            varit fråga om en av flera olika metoder som man använt sig av
            i det här sammanhanget. Men nu är det här kopplat till förvar.
            Man kan alltså inte ta i förvar innan det varit en uppsiktsperiod.
            Det är det som är poängen här.
          </note>
          <note>
            När det gäller konventionsfrågorna är det helt klart att jurister
            från flera olika håll -- kanslichefer,
          </note>
          <note>
            Invandrarverkets jurist osv. -- varit involverade i processen.
            Jag är helt säker på att vi inte på något sätt bryter mot någon
            konvention i och med det här förslaget.
          </note>
          <note>
            Jag är rätt säker på att även dessa frågor kommer att hanteras
            av den kommande utredningen. Då kan detta belysas ytterligare,
            om så skulle erfordras.
          </note>
          <note type="speaker">
            Anf. 103 BERITH ERIKSSON (v) replik:
          </note>
          <note>
            Herr talman! Först något om uppsiktsperioden.
          </note>
          <note>
            Grejen är tydligen att man skall sätta alla barnfamiljer under
            uppsikt. Det är vad det egentligen handlar om.
          </note>
          <note>
            När det sedan gäller barnkonventionen och de aktuella lagförslagen
            skall det bli väldigt intressant att höra hur överensstämmelsen
            här förklaras.
          </note>
          <note>
            Men det är väldigt illa att vi inte skall kunna utgå från vissa
            saker. Först och främst: Söker man asyl, skall det inte automatiskt
            ske en koppling till nödvändigheten av tvångslagar för att få
            ut människorna. Det första man gör borde i stället vara att se
            hur vi handskas med flyktingar som kommer till Sverige. Hur tar
            vi emot dem när de kommer? Och hur förklarar vi för dem vad svensk
            utlänningslag innebär?
          </note>
          <note>
            Man väljer i stället det som är lättast, nämligen att se till
            att det finns lagrum för att hantera frågorna enkelt och rationellt,
            men mycket omänskligt.
          </note>
          <note type="speaker">
            Anf. 104 GUSTAF VON ESSEN (m) replik:
          </note>
          <note>
            Herr talman! Uppläggningen är den att man skall åstadkomma ett
            rådrum för frivillig avresa. När ett avvisningsbeslut delges berörd
            familj, informeras denna om vad som gäller. Man får t.ex. beskedet
            att det inte är möjligt att stanna längre i Sverige, utan nu måste
            det planeras för en avresa på ett eller annat sätt. Man skall
            få ett lämpligt rådrum för att genomföra detta. Det kan röra sig
            om att ordna med kontakter med släktingar i det land där dessa
            befinner sig eller att man på ett eller annat sätt förbereder
            sin ankomst dit.
          </note>
          <note>
            Detta rådrum för frivillig avresa skall vara så pass generöst
            tilltaget att det verkligen går att genomföra en avresa i värdiga
            former och med största möjliga frivillighet. Det är först när
            man inte så att säga lever upp till det frivilliga ansvaret som
            det blir fråga om nästa skede, nämligen uppsikten.
          </note>
          <note>
            I sista hand blir det ett förvarstagande, om tidigare åtgärd
            inte skulle hjälpa.
          </note>
          <note>
            Herr talman! Personligen tror jag att det kommer att bli fråga
            om ytterst få fall under ett år som i praktiken berörs av ett
            direkt förvarstagande. Det handlar mera om att det skall finnas
            en process som leder fram till att människor i första hand frivilligt
            lämnar landet. Har vi inte denna sista möjlighet, har vi heller
            inte något tryck på familjerna så att processen kommer i gång
            när det gäller förberedelserna för en avresa.
          </note>
          <note>
            Andre vice talmannen anmälde att Berith Eriksson anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 105 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Gustaf von Essen ställde en fråga till mig om verkställigheten.
            Maud Björnemalm har också ställt en fråga som jag tidigare inte
            hade möjlighet att bemöta.
          </note>
          <note>
            Självklart menar vi i Folkpartiet att det måste vara möjligt
            att verkställa beslut som fattats. Det måste också finnas en respekt
            för lagar och förordningar i vårt land. Men vi tycker inte att
            den kan upprätthållas genom hot om att t.ex. barnfamiljer skall
            tas i förvar. Jag tror att det här med vilka signaler man ger
            är väldigt viktigt. Just den signal från regeringen som jag tidigare
            pekat på och som gäller förbud mot förvarstagande har i sig redan
            lett till att allt färre tas i förvar. Med nu föreliggande förslag
            blir signalen den motsatta, nämligen att man i större omfattning
            får ta i förvar. Det kommer också att visa sig vid tillämpningen
            här. Sådana signaler tycker jag är felaktiga.
          </note>
          <note>
            Så något om de gömda barnen. Självklart tycker jag att det inte
            går att ställa upp på åtgärder som innebär att familjer göms under
            en lång tid. Att det är skadligt för barnen inser även vi. Vi
            vill inte medverka till åtgärder som får sådana konsekvenser,
            och så tror jag att det förhåller sig beträffande det aktuella
            förslaget. Människor uppmanas att gömma sig, och effekterna blir
            därmed de motsatta.
          </note>
          <note>
            Gustaf von Essen talade om remissomgången här.
          </note>
          <note>
            Han poängterade att utskottet var enigt. Ja, jag reserverade
            mig inte mot att förslaget skickades ut på remiss. Däremot reserverade
            jag mig mot den långa remisstiden. Jag ansåg att arbetet kunde
            ha gått snabbare, så att beslut kunde ha fattats före sommaren.
            När det gäller den tid som detta tagit --
          </note>
          <note>
            det har ju varit ett tragglande -- fanns det således ingen enighet.
            I och för sig tycker jag att konsekvenserna av det förslag som
            man nu har kommit fram till borde ha utretts mera. Kanske skulle
            man ha skickat ut förslaget på remiss.
          </note>
          <note>
            Lagrådet t.ex. kunde ha fått yttra sig. Då hade vi fått del av
            dess reaktioner. Nu finns inga sådana möjligheter, och det beklagar
            jag.
          </note>
          <note>
            Gustaf von Essen talar om det engagemang på olika håll som funnits
            och säger att det inte bara varit fråga om partipolitiska överväganden
            -- jag minns inte riktigt hur hans ord föll. När det gäller regeringen
            har Carl Bildt och övriga moderata statsråd ställt upp på framlagda
            förslag.
          </note>
          <note>
            Splittringen finns i detta fall mellan de moderata statsråden
            och Moderaternas riksdagsgrupp -- men även Centern. Det förvånar
            mig att Centern bytt fot här.
          </note>
          <note type="speaker">
            Anf. 106 ANDRE VICE TALMANNEN:
          </note>
          <note>
            Replikrätten gäller enbart Gustaf von Essen.
          </note>
          <note type="speaker">
            Anf. 107 GUSTAF VON ESSEN (m) replik:
          </note>
          <note>
            Jag har ännu inte fått något svar på det jag frågat om: Hur verkställs
            beslut, om inte den här yttersta möjligheten finns -- dvs. möjligheten
            att ta barn i förvar? Vilka instruktioner skulle man alltså kunna
            behöva ge i första hand polisen när det gäller den här verkställigheten?
            Det är väldigt bra att ha med det innan beslut fattas. Det gäller
            att veta hur det senare skall fungera. Det kan inte klart utläsas
            ur propositionen hur verkställigheten ser ut.
          </note>
          <note>
            Ingela Mårtensson och jag gör helt olika bedömningar av förslagens
            effekter. Om vi öppnar för en gråzon -- vilket vi i praktiken
            gör, om vi i slutänden inte kan verkställa beslut -- får det,
            menar jag, effekter när det gäller det antal familjer eller barn
            som väljer att försöka gömma sig. De kanske inte behöver gömma
            sig så totalt som nu, utan de kan välja öppnare gömställen, för
            de vet att de i praktiken inte kan bli utvisade, eftersom man
            inte kan ta barn i förvar. Detta tror jag och många med mig blir
            effekten. Vi gör litet olika analyser av detta. Det är helt uppenbart.
          </note>
          <note>
            Herr talman! Jag är rätt ny i riksdagen, men jag har förstått
            att socialförsäkringsutskottet har berömt sig av att vara rätt
            sakligt. Man kan resonera om sakfrågor på ett öppet och ärligt
            sätt -- jag tycker det själv hittills -- och även komma fram till
            beslut som inte behöver se exakt likadana ut som regeringens förslag.
            Detta har skett i många fall även under min korta tid i riksdagen,
            ett och ett halvt år. Det har gällt även i sådana fall där det
            har rört sig om mycket pengar och involverat olika principer.
            Detta är inget direkt unikt, utan man måste kunna acceptera att
            det finns en möjlighet att resonera igenom förslag så att de blir
            ännu bättre, ännu mer förnuftiga och ännu mer baserade på realiteter.
          </note>
          <note type="speaker">
            Anf. 108 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Självklart skall man, som jag har sagt tidigare,
            kunna verkställa beslut. Att det sedan inte går i samtliga fall
            är en annan sak. Men man måste sträva efter att besluten skall
            kunna verkställas. Då menar vi att man måste finna andra former
            än att ta barnfamiljer och flyktingbarn i förvar.
          </note>
          <note>
            Möjligheten att återkomma om och om igen med ansökningar, vilket
            inte var meningen med denna ordning från början, men som har blivit
            praxis, är ett sätt att ge barnfamiljerna hopp om att de bara
            de håller ut tillräckligt länge kan få en omprövning.
          </note>
          <note>
            Sedan kan man försöka igen. Då gäller det att gömma sig under
            tiden, om man har fått ett utvisningsbeslut.
          </note>
          <note>
            Det finns andra sätt att tackla de här problemen, som jag tror
            att man måste ta tag i för att verkligen få människor att respektera
            de beslut som fattas av våra myndigheter och i det här fallet
            av
          </note>
          <note>
            Utlänningsnämnden.
          </note>
          <note>
            Majoriteten har skrivit att man ifrågasätter treterminsregeln.
            Jag undrar, Gustaf von Essen, om Moderaterna avser att komma med
            förslag om att återinföra treterminsregeln.
          </note>
          <note>
            Jag tycker att det är en klar skillnad mellan det förslag som
            har lagts fram av regeringen och det förslag som Socialdemokraterna,
            Ny demokrati och
          </note>
          <note>
            Moderaterna har lagt fram tillsammans med
          </note>
          <note>
            Centerpartiet. Det är en helt annan typ av förslag.
          </note>
          <note>
            Jag skulle gärna vilja använda samma ord som
          </note>
          <note>
            Berith Eriksson använde. Det är en mischmasch.
          </note>
          <note>
            Jag tycker faktiskt att det är litet unikt att man behandlar
            ett ärende på det här viset. Jag beklagar det verkligen, för jag
            tycker att det ytterst är flyktingbarnen som kommer att få lida
            för detta.
          </note>
          <note type="speaker">
            Anf. 109 GUSTAF VON ESSEN (m) replik:
          </note>
          <note>
            Herr talman! Jag noterar att Ingela Mårtensson tycker att det
            är bra om man kan verkställa beslut.
          </note>
          <note>
            Men det är fortfarande inte någon beskrivning av hur man verkställer
            besluten, om man inte har det instrument som jag har talat om
            som en yttersta möjlighet. Berith Eriksson har tidigare efterlyst
            teknik i detta avseende. Jag delar hennes uppfattning att det
            är bra om man har teknik innan man fattar beslut om ett förslag.
          </note>
          <note>
            Jag noterar bara att Ingela Mårtensson faktiskt inte har kunnat
            ge något svar på hur en verkställighet skall gå till.
          </note>
          <note>
            Jag tror rent generellt att det är bra att en mer genomträngande
            och större utredning kommer till stånd om utlänningslagstiftningen
            och om asylpolitiken, så att vi får den belysning som erfordras.
            För närvarande är inte asyl-, invandraroch utlänningslagstiftningen
            riktigt bra. Det här är en liten del av det hela. Jag tror att
            vi behöver arbeta oss igenom mycket större delar av den här lagstiftningen
            för att få den effektiv, humanitär och väl fungerande.
          </note>
          <note>
            Andre vice talmannen anmälde att Ingela
          </note>
          <note>
            Mårtensson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 110 LEIF BERGDAHL (nyd):
          </note>
          <note>
            Herr talman! I proposition 1991/92:138 föreslås begränsningar
            i rätten att ta barn i förvar. I
          </note>
          <note>
            praktiken skulle propositionen, om den antas av riksdagen, innebära
            ett principförbud mot att ta barn i förvar. En ädel tanke, förvisso.
            Vem vill ta oskyldiga barn i förvar?
          </note>
          <note>
            När propositionen lades fram i april sade statsrådet
          </note>
          <note>
            Friggebo att det kändes bra att få uppfylla ett av
          </note>
          <note>
            Folkpartiets vallöften. Jag skulle ha ställt en fråga till henne,
            om hon hade varit här. Jag hade velat få svar på om hon fortfarande
            anser att detta vallöfte kommer att uppfyllas.
          </note>
          <note>
            Om lagförslaget i propositionen skulle gå igenom, skulle polisen
            inte längre kunna ta i förvar en förälder som döms till utvisning.
            Utländska medborgare, som begått allvarliga brott i Sverige, skulle
            undgå utvisning om de hade barn.
          </note>
          <note>
            Avvisningsbeslut skulle över huvud taget inte kunna verkställas
            om propositionen accepteras av riksdagen.
          </note>
          <note>
            Vid den första behandlingen av den här propositionen i utskottet
            ville socialdemokraterna ha en remissbehandlig. De fick omedelbart
            stöd från Ny demokrati. Jag vill inte påstå att det var vi som
            låg bakom, men någonting hände i utskottet.
          </note>
          <note>
            Regeringspartierna gick med på en remissbehandling, som jag så
            småningom kommer att kommentera.
          </note>
          <note>
            I en annan fråga, som är parallell till denna, spelade vi däremot
            en betydligt mer aktiv roll. Det gällde folkpension till invandrare
            som har vistats här en viss tid. Jag skulle egentligen prata om
            detta under nästa avsnitt av vår debatt, men jag vill nämna det
            nu för att få det till protokollet.
          </note>
          <note>
            Socialdemokraterna föreslog nämligen mer liberala regler för
            folkpension till invandrare. Jag hakade omedelbart på och påpekade
            att när man väl har tagit emot invandrare skall man också se till
            att de får folkpension relativt liberalt i stället för att hänvisas
            till förnedringen av att gå till socialvården under resten av
            sin livstid. Här hakade regeringspartierna på, efter det att jag
            gått samman med Socialdemokraterna. Den här frågan, där Ny demokrati
            har tagit initiativ till ett invandrarvänligt beslut, är naturligtvis
            ingenting som intresserar pressen. Journalisterna vill bara skriva
            om allt elände vi har hittat på på den här fronten.
          </note>
          <note>
            Jag skulle också vilja kommentera remissbehandlingen, som är
            ganska märklig. Hur den kom till stånd kan man också diskutera
            länge.
          </note>
          <note>
            Men även vissa andra förhållanden tycker jag att man skall nämna.
          </note>
          <note>
            För det första är det märkligt att svenska kyrkan, med ärkebiskopen
            i spetsen, yttrat sig utan att ha blivit tillfrågad. Ännu mer
            märkligt är det att yttrandet senare återges i betänkandet. Jag
            tycker att man i fortsättningen endast skall ta med de remissvar
            som utskottet begärt.
          </note>
          <note>
            För det andra bör man observera åsiktsgemenskapen mellan Vänsterpartiet,
          </note>
          <note>
            Folkpartiet och Svenska kyrkan. Att
          </note>
          <note>
            Advokatsamfundet har samma åsikter tror jag inte är av ideologiska
            skäl. Jag tror mer att det är ekonomiska faktorer som har avgjort
            hur de har yttrat sig.
          </note>
          <note>
            I Svenska Dagbladet i dag är Maud Björnemalm bekymrad över att
            advokater i allt större utsträckning uppmanar sina klienter att
            hålla inne med inforamtion, i syfte att få till stånd en ny prövning
            sedan nya skäl tillkommit. Det blir då en ny överklaganderunda,
            med bl.a. ökad arbetsbelastning för Utlänningsnämnden samt givetvis
            ökade inkomster för advokaterna.
          </note>
          <note>
            Jag tror inte att detta gäller flertalet advokater.
          </note>
          <note>
            Men det Maud Björnemalm har anfört, och jag anser att hon är
            en mycket vederhäftig person, är allvarligt. Jag tycker att statsrådet
            -- hon får väl läsa protokollet, eftersom hon inte är här -- omedelbart
            bör utreda advokaternas agerande samt deras debiteringar inom
            flyktingverksamheten över huvud taget. Jag misstänker att det
            finns stora belopp att spara här.
          </note>
          <note>
            Vad beträffar de övriga remissvaren instämmer jag i det mesta
            av vad Rikspolisstyrelsen anfört. Jag tycker att kriminalinspektör
            Kjell Kristensen i
          </note>
          <note>
            Kiruna har träffat huvudet på spiken då han anför att propositionen
            är en typisk skrivbordsprodukt där vederbörande inte tillräckligt
            satt sig in i problemen kring verkställigheten av avvisningsbesluten.
          </note>
          <note>
            Man har tydligen stirrat sig blind på vad som återgetts i massmedia
            i vinklade reportage där journalister inte tagit reda på fakta,
            utan enligt egen uppfattning försökt och delvis lyckats övertyga
            läsarna eller lyssnarna om att beslutsfattarna handlat fel.
          </note>
          <note>
            Efter remissbehandlingen enades
          </note>
          <note>
            Socialdemokraterna, Centerpartiet, Moderaterna och Ny demokrati
            om det betänkande som ligger på riksdagens bord.
          </note>
          <note>
            Förra gången invandrarfrågan var uppe i riksdagen klarade sig
            regeringen, dvs. Folkpartiet, med hjälp av Vänsterpartiet. Nu
            har tydligen något hänt i politiken. Åsiktsgemenskapen med Vänsterpartiet
            är inget nytt för Folkpartiet. Den omfattar tyvärr inte bara flyktingpolitiken.
            Den här åsiktsgemenskapen grundlades redan på 60-talet, då inte
            bara Bengt Westerberg, utan stora delar av
          </note>
          <note>
            Folkpartiet var anslutna till FNL-rörelsen. Jag tycker att Folkpartiet
            skall göra sig av med den ideologiska barlasten. Då blir det betydligt
            lättare att samarbeta med oss, och förhoppningsvis med regeringen
            i övrigt. Det sistnämnda har jag inte så mycket med att göra.
          </note>
          <note>
            Avslutningsvis vill jag yrka bifall till hemställan i utskottets
            betänkande SfU3. Jag hoppas på samarbete inom flyktingpolitiken
            i fortsättningen med de partier som stöder betänkandet. Jag hoppas
            att även Folkpartiet kommer med i det samarbetet.
          </note>
          <note type="speaker">
            Anf. 111 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Leif Bergdahl undrade när vi skall infria våra vallöften.
            Vi hade hoppats att vi skulle få med oss riksdagen i ett principbeslut
            när det gäller ett förbud mot att ta flyktingbarn i förvar.
          </note>
          <note>
            Tyvärr har vi inte fått majoritet för det, men vi kommer inte
            att ge oss. Vi kommer igen med förslagen. Sedan är det riksdagen
            som avgör. Vi kan inte göra något åt hur sammansättningen är här.
          </note>
          <note>
            När det gäller Folkpartiets flyktingpolitik kommer vi att fortsätta
            att verka för en human och generös flyktingpolitik.
          </note>
          <note type="speaker">
            Anf. 112 HANS GÖRAN FRANCK (s):
          </note>
          <note>
            Herr talman! Det finns inte några ideala förslag vare sig från
            den ena eller den andra sidan i den här debatten. Men jag har
            ändå kommit fram till den slutsatsen att jag i valet mellan de
            två förslagen stöder Ingela Mårtenssons reservation.
          </note>
          <note>
            Det är viktigt att det görs ytterligare begränsningar i möjligheterna
            att ta barn i förvar. Propositionen innebär klara och konkreta
            begränsningar i den rätten. Det är ett steg i rätt riktning mot
            att helt förbjuda förvarstagande av barn och endast använda uppsikt
            eller, som jag tidigare har framfört, alternativt kvalificerad
            uppsikt som medel för verkställighet i avvisningsärenden som rör
            barn.
          </note>
          <note>
            Nu har det ställts en del frågor i debatten. Båda sidorna har
            problem med uppsikten. Det beror helt enkelt på att detta behöver
            utredas närmare. När det gäller frågan om uppsikt, finns det begränsningar
            i den rätten. Det finns utslag från
          </note>
          <note>
            Europadomstolen som innebär att man inte får ställa en person
            under uppsikt, så att det kan jämställas med ett frihetsberövande.
          </note>
          <note>
            Det finns inget som hindrar att man ställer en person under uppsikt
            om vederbörande får vara inom ett tillräckligt stort område. Då
            kan man i de allvarligare fallen använda sig av en kvalificerad
            och mera sträng uppsikt. Då kan man bevaka personen bättre, men
            det får inte överträda gränsen till frihetsberövande.
          </note>
          <note>
            För det första är det viktigt att se till att det blir sådana
            anvisningar att uppsiktsinstitutet används i ökad utsträckning
            och för det andra att man finner former att göra det mer kvalificerat.
            Men den här diskussionen om uppsikt kan inte på något sätt legitimera
            de kraftiga skärpningarna.
          </note>
          <note>
            Det är dessutom så att man har rätt till hämtning. I
          </note>
          <note>
            samband med en verkställighet kan ju vederbörande hämtas. Det
            betyder att personen kan hämtas till en flygplats där verkställigheten
            skall ske. I samband med en hämtning blir ju möjligheterna till
            uppsikt och kvalificerad uppsikt mycket större.
          </note>
          <note>
            Det går aldrig att få ett vattentätt system här. Det är några
            som har försökt att konstruera det. Inget system är vattentätt.
            Här får man naturligvis betala ett visst pris i avvägningen. Det
            gäller barn, och i de här sammanhangen kan barn ta skada.
          </note>
          <note>
            Jag vill också uppmärksamma något som
          </note>
          <note>
            Socialstyrelsen har sagt, nämligen att man kan tillgripa LVU
            i de extrema fallen.
          </note>
          <note>
            Jag menar att regeringsförslaget är det bättre, men det behövs
            en översyn som ytterligare kan förbättra handläggningar av det
            här slaget.
          </note>
          <note>
            Sten Andersson i Malmö, Ny demokrati och ett antal socialdemokratiska
            ledamöter har samma yrkande här, nämligen att avslå propositionen
            i dess helhet. Jag antar att motionärerna är nöjda. Det finns
            ju ingen reservation här vare sig från
          </note>
          <note>
            Moderaterna, Ny demokrati eller från de socialdemokrater som
            sitter i socialförsäkringsutskottet.
          </note>
          <note>
            Jag förespråkar en bred enighet i flyktingpolitiken.
          </note>
          <note>
            Men den breda enigheten skall inte bygga på Ny demokrati, utan
            den skall bygga på det som är grunden, nämligen en framsynt socialdemokratisk
            och liberal syn på dessa frågor. Det har vi haft tidigare. Det
            måste återställas.
          </note>
          <note>
            Remissyttrandet från Statens invandrarverk är mycket betänkligt.
            Nu har ju generaldirektören dess bättre avgått i dag. Det är mycket
            angeläget att det inte bara sker en reformering av lagstiftningen,
            utan det måste också ske en reformering av
          </note>
          <note>
            Invandrarverkets verksamhet. Det är mycket angeläget att man
            avskiljer komplicerade utlänningsärenden från det verk som skall
            syssla med att hjälpa invandrare, flyktingar och asylsökande och
            som skall vara ett organ för anpassningen av dem.
          </note>
          <note>
            Den dömande eller beslutande delen av verksamheten skall läggas
            på ett särskilt organ.
          </note>
          <note>
            Den skall inte ligga hos Invandrarverket. Det betyder ju att
            det uppstår motsättningar inte bara gentemot de asylsökande och
            de humanitärt tänkande människorna, utan faktiskt gentemot hela
            samhället. Det råder en förtroendekris i dag när det gäller Invandrarverket.
            Den förtroendekrisen är så djup att det är nödvändigt att göra
            ordentliga förändringar.
          </note>
          <note>
            Det är beklagligt att ledning och styrelse inte har kunnat bemästra
            situationen på ett bättre sätt. Det är inte bara invandrar- och
            asylärenden som har kommit i kläm. Numera behärskar man ju inte
            situationen administrativt. Det finns en allvarlig oförmåga här.
          </note>
          <note>
            Utskottet har inte brytt sig nämnvärt om de många yttranden som
            har inkommit till stöd för begränsningar i förvarstagandet. Jag
            tycker att det är tråkigt. Det betyder att man kommer i en motsättning
            till de viktiga organen. Det är nödvändigt när en human och generös
            flyktingpolitik skall bedrivas att komma i takt med de humanitära
            organisationerna. Om man kommer i motsättning till dem går det
            inte att bedriva en bra flykting- och invandrarpolitik i det här
            landet. Man har tidigare varit i takt. Men det är den nu rådande
            otakten som jag tycker är så pass allvarlig.
          </note>
          <note>
            Herr talman! Jag hoppas att ledamöterna nu inte låter sig förledas
            av den konstlade utskottsmajoriteten som har kommit till i detta
            ärende, utan röstar för propositionen och för Ingela
          </note>
          <note>
            Mårtenssons reservation.
          </note>
          <note>
            Det blir sedan en fråga om att agera för att se till att de mycket
            allvarliga sociala frågorna i det här ärendet blir lösta på ett
            bättre sätt än hittills.
          </note>
          <note>
            Socialstyrelsens yttrande är en god grund att arbeta vidare på.
          </note>
          <note type="speaker">
            Anf. 113 BERITH ERIKSSON (v):
          </note>
          <note>
            Herr talman! Jag vill instämma i Hans Göran
          </note>
          <note>
            Francks inlägg angående flyktingpolitiken och
          </note>
          <note>
            Invandrarverket här i Sverige.
          </note>
          <note>
            Jag kommer naturligtvis att återigen väcka samma motion som jag
            väckte under den förra allmänna motionstiden i januari 1992, där
            jag tog upp dessa frågor. Men jag var ute ett år för tidigt.
          </note>
          <note>
            Anf. 114 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Det är förvisso allmänt känt att politikers agerande
            utanför det här huset inte alltid är helt lättbegripligt för våra
            uppdragsgivare. Det sista Hans Göran Franck yttrade tillhör säkert
            den kategori av agerande som gör att människor mindre och mindre
            förstår oss och vår verksamhet.
          </note>
          <note>
            Hans Göran Franck tyckte att det var mycket beklagligt att utskottet,
            med stöd av Ny demokrati, har gjort detta ställningstagande i
            frågan. Jag skulle vilja efterlysa, herr talman, Hans Göran Francks
            reaktioner vid andra tillfällen i kammaren när samma parti har
            stött hans eget parti. Hur känns det vid sådana tillfällen?
          </note>
          <note>
            Jag lever efter följande regel: Det är inte vem som säger det
            utan vad som sägs som är viktigt. Jag föredrar -- det här får
            ses som en personlig bekännelse -- ett samarbete med Ny demokrati
            i stället för med Vänsterpartiet. That's my business.
          </note>
          <note>
            Men så är det.
          </note>
          <note>
            För ett antal år sedan reagerade Folkpartiet,
          </note>
          <note>
            Vänsterpartiet, dvs. dåvarande kommunisterna, och Miljöpartiet
            kraftigt mot att barn skulle kunna tas i förvar. I våras kom det
            en proposition. Den fick ett stort massmedialt genomslag. Men
            det visade sig att 90 % av de fall då barn tidigare kunde tas
            i förvar skulle fortfarande finnas kvar. Jag förstår inte upprördheten
            som visas från vissa håll i dag.
          </note>
          <note>
            Den här propositionen ledde till att jag väckte en motion där
            jag yrkar avslag på propositionen. Det blev senare litet rörigt
            i utskottet, eftersom en majoritet i utskottet ville ha en remissomgång.
            De som inte ville ha någon sådan refererade till propositionen,
            där det framgår att dessa instanser redan har varit hörda och
            informerade. Men där står inte en rad om vad dessa instanser har
            sagt. När remissrundan var färdig kom det fram kritik, som många
            av oss visste fanns sedan tidigare men som inte stod i propositionen.
            Det var fråga om mycket stark kritik från de verkligt sakkunniga
            instanserna på området, dvs. Invandrarverket och den centrala
            polisstyrelsen.
          </note>
          <note>
            Herr talman! Jag tror att jag kan tala för en hel del människor
            när jag hävdar, att många tycker att det är svårt att förstå att
            man kan kritisera ett förslag om att i yttersta nödfall ta barn
            i förvar efter det att de har blivit bedömda med utgångspunkt
            i den mest liberala asylpolitik som för närvarande förekommer
            i Europa. I slutändan måste det finnas något instrument för att
            i praktiken kunna verkställa fattade beslut.
          </note>
          <note>
            Enligt propositionen skulle det i praktiken vara omöjligt att
            avvisa eller utvisa den barnfamilj som inte vill tillåta att barnen
            tas i förvar. Om propositionen blir verklighet, kommer t.ex. den
            polis och hans kollega som på gatan känner igen en familj som
            de vet skall utvisas ur Sverige inte att kunna plocka upp familjen
            i polisbilen. Det är helt orimligt att tänka sig ett sådant förfarande.
          </note>
          <note>
            Herr talman! Det har sagts mycket i debatten, och jag tänker
            inte upprepa allt. Men både Ingela
          </note>
          <note>
            Mårtensson och Berith Eriksson har kommit billigt undan. De har
            vid flera tillfällen blivit tillfrågade om vad de i praktiken
            har att föreslå när det gäller den barnfamilj som har fått besked
            om att de inte får stanna och inte vill lämna landet. De fyra
            svaren jag lyssnade till tillfredsställde inte mig och säkert
            inte heller dem som frågade. Nu ger jag framför allt
          </note>
          <note>
            Ingela Mårtensson en chans till att förklara hur hon vill att
            samhället i praktiken skall agera mot den barnfamilj som konsekvent
            säger att de inte vill lämna Sverige. Det skulle vara tacksamt
            för den fortsatta debatten att få ett klargörande på den punkten.
          </note>
          <note type="speaker">
            Anf. 115 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det viktigaste är att jag nämnde de övervägande
            skälen som talade för att stödja Ingela
          </note>
          <note>
            Mårtenssons reservation. Den omständigheten att
          </note>
          <note>
            Sten Andersson i Malmö stödjer utskottsmajoriteten är inte viktigast.
            Jag har inte tidigare hört något anförande av Sten Andersson i
            kammaren som man har kunnat stödja. Då Sten
          </note>
          <note>
            Andersson ställer sig bakom ett förslag finns det anledning till
            en viss misstänksamhet. Det är de sakliga skälen som avgör, men
            Sten Andersson gick inte in på dem. Han talade i stället om de
            politiska konstellationerna.
          </note>
          <note>
            Anf. 116 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Jag kritiserade Hans Göran Franck därför att han
            i det här speciella fallet anser att det är förkastligt att erhålla
            stöd från nydemokraterna.
          </note>
          <note>
            Jag noterade samtidigt att han i andra fall inte kritiserat dem
            när de har stött hans eget parti.
          </note>
          <note>
            Om jag skulle erhålla stöd för min uppfattning av
          </note>
          <note>
            Hans Göran Franck, skulle jag veta att jag är ute på mycket tunn
            is.
          </note>
          <note type="speaker">
            Anf. 117 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! I det är fallet är den attityd som Ny demokrati
            har intagit särskilt illavarslande. Det är framför allt mot den
            bakgrunden att de under lång tid har bedrivit en flykting- och
            invandrarfientlig...
          </note>
          <note type="speaker">
            Anf. 118 TREDJE VICE TALMANNEN:
          </note>
          <note>
            Repliken gällde Sten Andersson i Malmö.
          </note>
          <note type="speaker">
            Anf. 119 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det var detta jag ville säga till Sten
          </note>
          <note>
            Andersson i Malmö. Det finns verkligen anledning att vara extra
            observant när ett så pass flykting- och invandrarfientligt parti
            inte har någon reservation i detta ärende.
          </note>
          <note>
            Anf. 120 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Jag har inget skäl att kommentera det senaste Hans
            Göran Franck sade. Det kan väl ändå noteras som positivt att nydemokraterna
            anser det vara läge att ansluta sig till den stora majoritet som
            finns i utskottet i denna fråga. Bättre sent än aldrig,
          </note>
          <note>
            Hans Göran Franck. Det skulle kanske även ha smittat andra.
          </note>
          <note type="speaker">
            Anf. 121 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Jag tycker att denna diskussion om vem som stöder
            vem är ganska ointressant. Det viktiga är att diskutera sakfrågorna
            och konsekvenserna av det förslag som har lagts fram.
          </note>
          <note>
            Sten Andersson i Malmö sade att några partier hade motsatt sig
            remissomgång. Det var inte riktigt korrekt. Jag framförde i utskottet
            att remissomgången kunde göras kortare, så att vi kunde fatta
            beslut före sommaruppehållet. Det fanns ingen motsättning när
            det gällde att skicka ut ärendet på remiss.
          </note>
          <note>
            Det är inte heller riktigt att viss kritik framfördes först i
            remissomgången. Utskottet hade en hearing med bl.a. Invandrarverket
            och Polisen innan man beslutade att skicka ut ärendet på remiss.
            Deras synpunkter framkom klart vid det tillfället. Det var samma
            synpunkter som sedan kom i remissvaren.
          </note>
          <note>
            Det var knappast några nyheter som kom fram i remissomgången.
          </note>
          <note>
            Det ställdes en direkt fråga till mig om hur man skall kunna
            verkställa beslut. Jag har tidigare försökt säga att jag inte
            tror att man genom förvarstagande av flyktingbarn kan komma till
            rätta med dessa problem. Man måste på olika sätt se till att det
            finns respekt för de lagar och förordningar vi har och att människor
            accepterar att de inte kan få uppehållstillstånd i Sverige. Där
            finns olika former som bör prövas, dock inte att ta flyktingbarn
            i förvar.
          </note>
          <note>
            Jag sade t.ex. att treterminsregeln kan uppfattas som att barnfamiljer
            kan vinna på att hålla sig kvar i Sverige i ett och ett halvt
            år. Den regeln är nu borttagen. Det betyder inte att den inte
            kan tillämpas i särskilt ömmande fall. Men principen som sådan
            måste ses över, att man kan få stanna i
          </note>
          <note>
            Sverige om man håller sig kvar en viss tid och kanske gömmer
            sig. Sten Andersson i Malmö var inne på att man kan återkomma
            med ansökan gång på gång. De reglerna bör man komma åt, för att
            verkställighet skall vara möjlig.
          </note>
          <note>
            Förslaget i sig har inneburit att Polisen har ändrat attityd.
            Det har blivit färre fall av förvarstagande.
          </note>
          <note>
            Det är det viktiga med förslaget, att det innebär ett principförbud
            mot förvarstagande. De myndigheter som har att verkställa får
            rätta sig efter det. Vi har sett att det går. Det är en fråga
            om attityd från dessa myndigheters sida.
          </note>
          <note>
            Anf. 122 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Jag känner Ingela Mårtensson som en mycket klok
            och begåvad ledamot av denna kammare. Men jag noterar att hon
            pratar mycket om vad hon tycker att man inte skall göra, men betydligt
            mindre om vad man praktiskt skall göra.
          </note>
          <note>
            Det senare är vad jag och andra i dag har efterlyst.
          </note>
          <note>
            Vi har hitintills inte fått svar.
          </note>
          <note>
            Treterminsregeln skall man kanske inte blanda in i detta sammanhang.
            Det tillhör inte höjden av logik.
          </note>
          <note>
            Herr talman! Jag kritiserade remissförfarandet därför att jag
            hade hört ett rykte om att man från ett visst håll i utskottet
            hade väckt förslag om att remisstiden skulle vara enbart tio dagar.
            Om det är sant vet jag inte, men detta rykte nådde utanför utskottets
            dörrar.
          </note>
          <note>
            Det viktigaste för mitt ställningstagande att avstyrka propositionen
            är att det i den i stort sett enbart stod att man hade haft kontakt
            med ett antal organisationer och myndigheter. Men det stod inte
            någonting om vad de hade sagt. Det var mitt skäl för att avstyrka
            propositionen. Jag visste att det fanns en omfattande kritik.
          </note>
          <note type="speaker">
            Anf. 123 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Som jag sade tidigare har det varit en hearing och
            vi har på olika sätt fått reda på vad organisationer och myndigheter
            har tyckt om förslaget i propositionen. Därför kom inte några
            nyheter i remissvändan. Folkpartiets förslag var att man skulle
            kunna ha en kort remissvända. Det hade säkerligen givit precis
            lika mycket som den långa remissvändan gjorde.
          </note>
          <note>
            När det gäller att förbättra verkställigheten har jag försökt
            att förklara vad man kanske inte bör ha för regler, därför att
            de skulle stimulera familjer att gömma sig. Det är också förslag,
            att man inte skall ha vissa regler. Jag menar att det är den vägen
            man måste gå fram, att på olika sätt se till att människor accepterar
            de beslut som våra myndigheter fattar.
          </note>
          <note>
            Jag kan inte acceptera att man sätter flyktingbarn i förvar.
          </note>
          <note>
            Anf. 124 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Ingela Mårtensson har nu mycket framgångsrikt talat
            om vad man inte skall göra, men betydligt mindre framgångsrikt
            vad man skall göra i det fall en familj helt vägrar att följa
            gällande bestämmelser.
          </note>
          <note>
            Jag vet att Ingela Mårtensson inte kan svara mig, på grund av
            kammarens regler. Men hade det inte varit klädsamt, när man vet
            att vissa tunga remissinstanser är kritiska, om något av deras
            kritik hade kommit fram i den tryckta propositionen?
          </note>
          <note type="speaker">
            Anf. 125 TORGNY LARSSON (s):
          </note>
          <note>
            Herr talman! Det har varit en mycket intressant debatt att lyssna
            till. Jag förstår att man har lagt ner mycken möda på att bilda
            sig en uppfattning. När jag har tagit del av utskottsbetänkandet,
            reservationerna och det särskilda yttrandet har jag förstått med
            vilken vånda man från olika håll har försökt komma fram till en
            hållbar ståndpunkt. Jag vill gärna ha sagt det, även om jag inte
            kan ställa mig bakom utskottsmajoritetens slutsatser. Det är för
            mig omöjligt att accepera att ett ensamt barn skall kunna tas
            i förvar. Jag har över huvud taget svårt att acceptera att barn
            skall kunna tas i förvar.
          </note>
          <note>
            Jag delar i princip den uppfattningen med många --
          </note>
          <note>
            Rädda barnen, Svenska flyktingrådet, Svenska kyrkan, Sveriges
            advokatsamfund m.fl.
          </note>
          <note>
            En och annan institution eller organisation har yttrat sig utan
            att bli tillfrågad. Det har föranlett
          </note>
          <note>
            Leif Bergdahl att ondgöra sig. Jag trodde att det inte var helt
            ovanligt med spontanremisser. Att
          </note>
          <note>
            Svenska kyrkan yttrar sig är väl inte så konstigt, eftersom vi
            har en yttrandefrihet här i landet.
          </note>
          <note>
            Svenska kyrkan har ett stort engagemang i dessa frågor. Jag känner
            ärkebiskopen sedan tio år tillbaka och vet att han har stor integritet.
            Det gör att han ibland kan hamna på samma linje som
          </note>
          <note>
            Vänsterpartiet eller Folkpartiet. Men var inte ledsen, Leif Bergdahl,
            det kan hända att han hamnar på samma linje som Leif Bergdahl
            i en och annan fråga. Ärkebiskopen bryr sig inte om vilket parti
            han råkar hamna i sällskap med.
          </note>
          <note>
            Sveriges advokatsamfunds yttrande är intressant.
          </note>
          <note>
            Där hävdas bl.a. att ''varken i utvisningsärenden eller i avvisningsärenden
            äventyras verkställigheten genom ett förbud att ta barn i förvar.
            Benägenheten att hålla sig undan verkställigheten kan snarare
            förväntas minska, om möjligheterna att ta barn i förvar slopas,
            eftersom det i dag förekommer att familjer håller sig undan verkställighet
            just på grund av rädsla för att barnen skall tas i förvar.''
          </note>
          <note>
            Här gör tydligen utskottet en annan bedömning, och jag tycker
            att det hade varit värdefullt, om utskottet hade fört ett resonemang
            om detta.
          </note>
          <note>
            Det som har slagit mig, då jag har läst utskottsmajoritetens
            betänkande, är att man talar så mycket om yttersta möjligheten.
            Jag tycker att det blir inflation i det uttrycket. Det skall finnas
            en yttersta möjlighet att avlägsna den som inte har rätt att stanna
            i landet, det skall finnas en yttersta möjlighet att även ta ett
            ensamt barn i förvar, och det skall finnas en yttersta möjlighet
            till förvar i de fall barn har släppts in i landet.
          </note>
          <note>
            Man talar också om att utvidga möjligheterna till förvar i ytterligare
            72 timmar. Jag tycker att man tappar litet i trovärdighet genom
            att man i själva verket är restriktivare än vad man vill ge intryck
            av att vara. Det är en känsla som jag inte helt kan frigöra mig
            ifrån.
          </note>
          <note>
            Det finns också andra svagheter som Berith
          </note>
          <note>
            Eriksson har pekat på, bl.a. längst ner på s. 18. Jag skall,
            herr talman, inte upprepa det.
          </note>
          <note>
            Vi kan naturligtvis komma fram till olika uppfattningar i den
            här frågan, men det som Berith
          </note>
          <note>
            Eriksson pekar på tycker jag är viktigt. Det står bl.a. så här:
            ''En utvisning efter kanske flera års väntan och bortovaro från
            hemlandet måste av naturliga skäl upplevas som en ännu större
            personlig katastrof än en direktavvisning och måste för den enskilde
            vara mycket svårare att ta till sig och bearbeta konsekvenserna
            av.''
          </note>
          <note>
            När jag läser det här, slås jag av att detta är en subjektiv
            bedömning. Det är utskottets åsikt. Vi kan naturligtvis komma
            fram till en åsikt, men den grundas inte på en faktisk verklighet.
            Jag tycker att det är ett exempel på hur svårt det är att skriva
            och definiera en tydlig och hållbar åsikt.
          </note>
          <note>
            Samtidigt är det något jag saknar i reservationerna och meningsyttringen.
            Det hade varit värdefullt, om det hade förts ett mera tydligt
            resonemang kring frågan som det har talats om här: Hur skall man
            bära sig åt vid avvisning? Hans Göran Franck har också varit inne
            på detta.
          </note>
          <note>
            Ingela Mårtensson säger i sitt särskilda yttrande:
          </note>
          <note>
            ''Det gäller att utveckla andra former för att säkerställa verkställighet
            av fattade beslut utan att tillgripa frihetsberövande.'' Det kan
            jag till hundra procent ställa upp på. Problemet är ju att det
            behövs ytterligare resonemang kring hur man förverkligar detta
            i praktiken.
          </note>
          <note>
            Herr talman! Även om jag i sak står bakom reservationen och det
            särskilda yttrandet, kommer jag inte att delta i voteringen på
            annat sätt än att jag kommer att avstå.
          </note>
          <note type="speaker">
            Anf. 126 WIDAR ANDERSSON (s):
          </note>
          <note>
            Herr talman! Barns perspektiv och behov och förhållanden kolliderar
            ofta med den brutala verkligheten. Det finns massor av barn, både
            här i
          </note>
          <note>
            Sverige och utomlands, som far fruktansvärt illa och som lever
            under förhållanden som varje normalt funtad och navlad vuxen människa
            skulle vilja ingripa mot -- och också försöker göra.
          </note>
          <note>
            I stort sett alla vuxna människor vill barnen väl, vill försöka
            göra sitt bästa möjliga för barnen. Det gäller alla ledamöter
            i socialförsäkringsutskottet.
          </note>
          <note>
            Det gäller säkerligen alla ledamöterna i Sveriges riksdag. Det
            gäller de allra flesta medborgare. Men faktum är att den flyktingpolitik
            som i dag administreras av minister Friggebo innebär att massor
            av fattigflyktingar kommer hit och att massor av fattigflyktingar
            får nej och skall avvisas.
          </note>
          <note>
            Varför då låtsas som om inte den lag vi har behöver maktmedel
            för att kunna fungera? Varför låtsas som om den lagen inte skulle
            gälla barn? Varför låtsas som om det skulle finnas någon form
            av frihetsberövande som inte innebär förvar? Varför denna exercis
            med uppsikt och förvar? Ifall jag blir hållen under uppsikt och
            sedan går utom sikt, vad skall myndigheten göra då? Det blir ett
            ordvrängeri som inte har någonting med verkligheten att göra.
          </note>
          <note>
            Varför låtsas som om det stora problemet i det här sammanhanget
            är ett mycket hyggligt och humant förvar några dagar i Sverige,
            när det stora och verkliga problemet är den nöd och fattigdom
            som många av de här arma människorna tvingas återvända till?
          </note>
          <note>
            Som jag ser det, väljer framför allt Folkpartiet och
          </note>
          <note>
            Vänsterpartiet den klassiska smitarvägen. Man vill inte se det
            brutala. Man vill inte se verkligheten sådan den är. Man strör
            i stället vackra ord omkring sig. Man kan visa upp sitt goda hjärta
            och sina rena vita händer och överlåter därmed åt någon annan,
            i det här fallet en fyrklöver av partier, att spela Elaka
          </note>
          <note>
            Erik eller Busen.
          </note>
          <note>
            Folkpartiet och Vänstern överlåter busrollen, fast de innerst
            inne vet att lagarna naturligtvis måste följas, att det inte finns
            något frihetsberövande som inte innebär förvar. Jag skulle tro,
            herr talman, om jag får vara litet amatörpsykolog, att Folkpartiets
            frustration över den förda flyktingpolitiken, vilket
          </note>
          <note>
            Hans Göran Franck var inne på också, gör att partiets representanter
            nu för stunden -- jag hoppas att ni skall återhämta er -- inte
            kan agera sakligt i den här frågan.
          </note>
          <note>
            Jag har liknande erfarenheter från mitt långa arbete i missbrukarvården
            inom Hasselarörelsen, hur många det är som vill försöka välja
            bort den oerhört brutala och förnedrande verklighet som tiotusentals
            missbrukande barn och ungdomar lever i. De försöker välja bort
            att samhället måste ha tvångsmedel. I dag finns det dess bättre
            en fungerande lagstiftning på det området, men den innebär ju
            att tiotusentals barn och ungdomar, svenska barn och ungdomar,
            tas i förvar, ofta under många år.
          </note>
          <note>
            Skall också detta upphöra? Man undrar ju om det är sådana strömningar
            på gång. Eller är det okej att ha svenska ungdomar i förvar men
            oerhört upprörande om det är utländska ungdomar?
          </note>
          <note>
            Avslutningsvis, herr talman, ett par ord med anledning av att
            barnkonventionen har varit uppe i debatten flera gånger. Jag vill
            inte medverka till att vi fattar ett beslut som skulle strida
            mot barnkonventionen, som är antagen av den svenska riksdagen.
            Man finner, när man studerar konventionen, att där står klart
            och tydligt att barn kan tas i förvar vid särskilda fall, och
            detta är särskilda fall.
          </note>
          <note type="speaker">
            Anf. 127 BERITH ERIKSSON (v) replik:
          </note>
          <note>
            Herr talman! Jag blir väldigt förvånad över Widar
          </note>
          <note>
            Anderssons inlägg. Vad är det Widar Andersson menar egentligen
            -- att det skall finnas ökade möjligheter till frihetsberövande?
          </note>
          <note>
            Jag måste upprepa det jag sade tidigare i debatten, att det är
            mycket olustigt med den koppling som görs av alltför många mellan
            brottslighet och att söka asyl. Widar Andersson pratar om att
            många barn här i Sverige i dag tas i förvar och sitter väldigt
            länge. Ja, men det är en annan diskussion.
          </note>
          <note>
            Jag tycker att hela den här debatten i dag alltför mycket liknar
            den diskussion som föregick det förra beslutet, när man också
            sade att modellen med förvarstagande inte skulle innebära att
            fler barn tas i förvar, för man hade beslutat att först använda
            rekvisitet uppsikt. Men resultatet blev ju att fler barn togs
            i förvar.
          </note>
          <note>
            Det var någon som nämnde polismästaren i Kiruna.
          </note>
          <note>
            Från en flyktingförläggning strax utanför Kiruna rapporterades
            det i våras att polisen kom och tog familjen samtidigt som man
            lämnade upplysning om att ansökan hade avslagits. Det gjorde att
            väldigt många lämnade förläggningen innan de hade fått besked.
            De kunde helt enkelt inte sova, eftersom de levde med den här
            osäkerheten. Det hände t.o.m. att det kom poliser med hundar på
            natten.
          </note>
          <note>
            Det är också en verklighet och en verklighet som talar för vad
            många här och framför allt remissinstanserna har sagt. Många barnfamiljer
            är mer rädda för förvarstagandet än för att bli avvisade.
          </note>
          <note type="speaker">
            Anf. 128 WIDAR ANDERSSON (s) replik:
          </note>
          <note>
            Herr talman! Jag jämställer alls inte att söka asyl med någon
            form av brottslig verksamhet. De allra flesta ungdomar som jag
            talar om är omhändertagna enligt socialtjänstlagen. Det enda brott
            de i så fall har begått, Berith Eriksson, är att ha valt fel föräldrar
            eller att de blivit utslagna i skolan och omhändertagits av de
            sociala myndigheterna.
          </note>
          <note>
            Sedan är det så, Berith Eriksson, att oavsett hur vi slingrar
            oss med orden kan vi aldrig komma ifrån det faktum att människor
            söker sig hit i förtvivlan.
          </note>
          <note>
            Och de är naturligtvis förtvivlade och rädda och upprivna när
            de får nej på sin ansökan.
          </note>
          <note>
            Att få nej innebär att man skall utvisas ur landet, fast man
            egentligen skulle vilja vara här. Det går inte att med ord förvandla
            en sådan situation till något positivt, men det går säkerligen
            att hantera den mycket bättre än vi gör i dag. Människorna har
            fått ett avvisningsbeslut, och detta måste på ett eller annat
            sätt verkställas. Det finns inga ord, kära
          </note>
          <note>
            Berith Eriksson, det finns inget slinger, ingen vändning som
            kan få oss att bortse från den mycket konfliktfyllda situationen.
          </note>
          <note type="speaker">
            Anf. 129 BERITH ERIKSSON (v) replik:
          </note>
          <note>
            Herr talman! Många andra har tagit upp tidigare i debatten att
            just socialtjänstlagen och LVU gör att det inte behövs några extra
            lagar för att hantera de barn som verkligen far illa och som har
            gömts under en lång tid.
          </note>
          <note>
            Sedan måste jag citera från barnkonventionen, eftersom Widar
            Andersson tog upp den: ''Varje frihetsberövat barn skall ha rätt
            att snarast få tillgång till såväl juridiskt biträde och annan
            lämplig hjälp som rätt att få lagligheten i sitt frihetsberövande
            prövad av en domstol eller annan behörig oberoende opartisk myndighet
            samt rätt till ett snabbt beslut i saken.''
          </note>
          <note>
            Brottet mot barnkonventionen är inte att ta barn i förvar i vissa
            situationer, utan den fråga jag tog upp var: Redan under de första
            72 timmarna bör barnet ha möjlighet att få frihetsberövandet prövat.
            Att sedan plussa på 72 timmar till, hur får man det att stämma
            överens med barnkonventionen?
          </note>
          <note type="speaker">
            Anf. 130 WIDAR ANDERSSON (s) replik:
          </note>
          <note>
            Herr talman! Problemet är ju att familjen där barnen ingår vägrar
            att lämna landet, sedan myndigheterna har fattat sitt beslut.
          </note>
          <note>
            Vår svenska utlänningslag är mycket human och liberal, och det
            hoppas jag att den skall fortsätta att vara, men då måste vi också
            hantera det instrumentet väldigt försiktigt, med möjlighet att
            överklaga, med möjlighet att få sin sak prövad i många olika instanser.
          </note>
          <note>
            Problemet är som sagt att familjen vägrar att lämna landet, trots
            att myndigheterna enligt svensk lag har fattat beslut om avvisning.
            Det är problemet,
          </note>
          <note>
            Berith Eriksson.
          </note>
          <note type="speaker">
            Anf. 131 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Widar Andersson anklagade bl.a.
          </note>
          <note>
            Folkpartiet för både det ena och det andra -- att vara smitare,
            och jag vet inte vad -- och att överlåta busrollen till den allians
            som nu har bildats i socialförsäkringsutskottet.
          </note>
          <note>
            Jag trodde uppriktigt sagt att vi här i riksdagen skulle kunna
            ena oss om det förslag som regeringen lade fram nu i våras. Det
            är ett steg i rätt riktning att minska förvarstagandet. Riksdagen
            har varit helt enig om att man bara skall tillämpa denna regel
            i fall av synnerliga skäl. Sedan har det inte skett på det viset,
            utan bestämmelsen har missbrukats. Man har använt den i alltför
            många fall.
          </note>
          <note>
            När sedan signaler kommit om att det i princip blir ett förbud
            mot förvarstagande, har det skett förändringar i positiv riktning.
            Därför trodde jag faktiskt att vi skulle kunna ena oss om förslaget
            i propositionen, även om jag själv tycker att vi kunde ha gått
            ett steg längre och infört ett totalförbud.
          </note>
          <note>
            Widar Andersson jämför olika grupper och drar in både det ena
            och det andra. Jag håller med Berith
          </note>
          <note>
            Eriksson om att man inte skall sätta likhetstecken mellan förvarstagande
            och brottslighet, missbruk eller vad det nu kan vara. Det handlar
            här om asylsökande barn som har kommit till vårt land från svåra
            situationer. Bara på grund av detta skall de låsas in. Jag tycker
            inte att det är rimligt.
          </note>
          <note>
            Den andra diskussionen får vi ta vid ett annat tillfälle. Den
            hör inte hit. I det fallet skyllde man inte på utländska medborgare
            eller svenska medborgare. Det gäller över huvud taget barn som
            vistas här, om man enligt socialtjänstlagen behöver göra ingripanden.
            Den möjligheten skall man naturligtvis ha. Men att blanda in detta
            i den här debatten tycker jag är helt felaktigt. Här gäller det
            asylsökande barn som kommer från svåra förhållanden. Då måste
            vi också ta hänsyn till dem, följa barnkonventionen och göra det
            så bra vi kan för de barnen. Det gör vi inte genom att låsa in
            dem.
          </note>
          <note type="speaker">
            Anf. 132 WIDAR ANDERSSON (s) replik:
          </note>
          <note>
            Herr talman! Jag skulle bra gärna vilja veta vilka asylsökande
            barn som blir inlåsta i Sverige av den anledningen att de söker
            asyl. Jag skulle vilja be
          </note>
          <note>
            Ingela Mårtensson att korrigera detta påstående till riksdagens
            protokoll.
          </note>
          <note>
            Det handlar här om familjer med barn, vilka vägrar att följa
            utvisningsbeslut. Vi kan då behöva använda förvarsinstrumentet
            eller någon form av frihetsberövande åtgärder för att kunna verkställa
            beslutet.
          </note>
          <note>
            Jag beskyller inte Folkpartiet för en mängd saker,
          </note>
          <note>
            Ingela Mårtensson. Det enda jag har sagt är att
          </note>
          <note>
            Folkpartiet och Vänsterpartiet i detta fall väljer den klassiska
            smitarvägen. Ni svarar inte på frågorna från Gustaf von Essen
            och Maud Björnemalm eller på min fråga. Hur skall vi kunna se
            till att lagen fungerar om man inte i detta fall får använda förvar?
            Ni undviker att svara på den frågan. Det är den klassiska smitarvägen.
            Den är inte så ovanlig i det mänskliga samlivet. Jag påpekar bara
            för Ingela
          </note>
          <note>
            Mårtensson vad Ingela Mårtensson egentligen håller på med.
          </note>
          <note type="speaker">
            Anf. 133 INGELA MÅRTENSSON (fp)
          </note>
          <note>
            replik:
          </note>
          <note>
            Herr talman! Widar Andersson säger att det inte bara är fråga
            om att barnen har sökt asyl. Vad är det då fråga om? Det är inte
            så att de har vägrat, utan det görs en bedömning av polisen att
            de kommer att försvåra utvisningen. De har inte gjort någonting.
            De har bara sökt asyl, och det är detta som sedan ligger till
            grund för att man låser in dem.
          </note>
          <note>
            Faktum är att man i dag låser in barnfamiljer. Det är därför
            som det är så viktigt -- och jag förstår inte att det skall vara
            så svårt att begripa -- att det finns ett principförbud för att
            motverka detta, och att det måste till synnerliga skäl för att
            man skall kunna ta barn i förvar.
          </note>
          <note>
            Det är inte fråga om någon klassisk smitarväg och att försöka
            med sådana trick i debatten. Det gäller att se till vad det finns
            för förslag och vilka konsekvenser de kan leda till. När det gäller
            förslaget från majoriteten i socialförsäkringsutskottet är min
            bedömning att det inte kommer att leda till att barn t.ex. göms.
          </note>
          <note>
            Snarare blir det en uppmaning. Man har det här hotet över sig
            om man inte anmäler sig.
          </note>
          <note>
            Hur sedan frågan om själva uppsikten skall hanteras är litet
            oklart i förslaget. Allt fler, och kanske ännu fler framöver,
            kommer inte att befinna sig på flyktingförläggningar, utan kommer
            att finnas ute i samhället på olika ställen. Hur skall man då
            sköta denna uppsikt? Det finns många frågetecken kring förslaget.
            Tillsammans med hotet om att man kan tas i förvar kommer detta
            att leda till att familjer uppmuntras att gömma sig. Det tycker
            jag inte är försvarligt. Att gömma sig är heller inte en bra lösning
            för barn.
          </note>
          <note type="speaker">
            Anf. 134 PEETER LUKSEP (m):
          </note>
          <note>
            Herr talman! Jag begärde ordet eftersom jag blev både förvånad
            och besviken när jag såg utskottsmajoritetens förslag till förändringar
            i den proposition som regeringen lade fram förra året.
          </note>
          <note>
            Inte minst blev jag det över att även mina partikamrater i utskottet
            medverkar till dessa förändringar.
          </note>
          <note>
            Det har sagts att det inte är särskilt stor skillnad i sak mellan
            utskottsmajoritetens förslag och regeringens proposition. Det
            kanske inte är någon stor skillnad. Men däremot är det stor skillnad
            i vilket intresse man sätter främst, statens eller barnens.
          </note>
          <note>
            Å ena sidan har vi statens och statsmakternas intresse, som kanske
            sammanfaller med vissa mer eller mindre dunkla opinioners rädsla
            för någon föregiven eller tänkbar massinvandring till Sverige,
            och intresset av att kunna skicka folk ut ur landet.
          </note>
          <note>
            Detta intresse visas av utskottets betänkande. Jag citerar: ''Utskottets
            principiella inställning är som framgår ovan att det alltid måste
            finnas en yttersta möjlighet att avlägnsa den som inte har rätt
            att stanna i landet.''
          </note>
          <note>
            Å andra sidan har vi ett annat intresse, ett humanitärt intresse,
            ett intresse som hör samman med våra grundläggande rättigheter.
            Det är att man inte skall ta vare sig utländska eller svenska
            barn i förvar därför att deras föräldrar kan tänkas inte uppfylla
            myndigheternas beslut och regler i framtiden. Detta bör gälla
            utländska barn lika väl som svenska barn.
          </note>
          <note>
            Jag kan för egen del inte dela den nyjesuitiska anda som säger
            att ändamålen helgar medlen när valet står mellan principer om
            statens rätt kontra individens rätt. Det finns många andra delar
            av samhällslivet där detta synsätt kan tillämpas. Jag tycker inte
            att det är självklart att det faktum att kommunen vill planera
            framtiden på ett visst sätt tar över den enskildes äganderätt
            till en tomt. Jag tycker inte att det är självklart att skattemyndigheternas
            intresse av att få in alla skatter tar över den enskildes rätt
            att inte själv behöva tala om var man tillbringar dygnsvilan.
            Jag tycker t.o.m. att risken för att en obotlig snattare återigen
            begår brott inte får innebära att man spärrar in en person för
            evigt.
          </note>
          <note>
            Skall man säga någonting positivt om utskottet är det att man
            trots att det innebar en försening skickade ut ärendet på remiss.
            Det gav möjlighet till att svart på vitt i utskottstrycket se
            den långa rad av remissinstanser som tyckte att propositionen
            var bra och snarare önskade att gå längre än vad regeringen gjorde
            i propositionen.
          </note>
          <note>
            Herr talman! Jag tillhör dem i denna kammare som tycker att vi
            har en bra regering som alltsom oftast lägger fram bra förslag.
            I denna mycket svåra fråga har man gjort en utmärkt avvägning
            mellan statens och maktens intressen och individernas rätt. Jag
            yrkar därför bifall till reservationen beträffande mom. 1 av Ingela
            Mårtensson och Märtha
          </note>
          <note>
            Gårdestig.
          </note>
          <note type="speaker">
            Anf. 135 GULLAN LINDBLAD (m):
          </note>
          <note>
            Herr talman! Jag tänker inte ge några värdeomdömen om den regering
            vi har. Jag konstaterar bara att vi har fått en proposition om
            bl.a. förvarstagande av barn. Jag försäkrar att såväl
          </note>
          <note>
            Peeter Lukseps moderata utskottskamrater som hela utskottsmajoriteten
            med största seriositet --
          </note>
          <note>
            och med mycken möda och stor vånda, som jag tror att Torgny Larsson
            sade -- har kommit fram till ett förslag som föreläggs denna kammare.
            Vi anser det vara så humant och riktigt som möjligt, och det följer
            utlänningslagens bestämmelser.
          </note>
          <note>
            Jag vill protestera mot påståendet att det skulle handla om fängsligt
            förvar. Det har tidigare sagts i debatten, men det handlar icke
            om detta. Det instrument som vi nu skapar ger också en möjlighet
            att i yttersta nödfall ta ett barn i förvar. Det är detta vi har
            haft för ögonen. Nu är det så att säga en uppsikt i tid som gäller.
            Föräldrarna, vårdnadshavarna, har här möjlighet att själva, under
            något lugnare förhållanden, överväga om det inte är rimligare
            att de trots allt frivilligt går med på att avvisas.
          </note>
          <note>
            Vilket eller vilka partier som ställer upp för ett förslag som
            vinner majoritet är av underordnat intresse. Det vill jag ha sagt.
            Jag vill också inför denna kammare säga att det är riksdagen och
            ingen annan som fattar de slutgiltiga besluten.
          </note>
          <note>
            Vad det ytterst handlar om, mina vänner, är om denna riksdag
            är beredd att leva upp till de lagar den själv stiftat. Jag syftar
            i detta fall på utlänningslagen. Där finns en bestämmelse om att
            man som en sista utväg skall kunna ta en person i förvar. Är vi
            beredda att följa denna lagstiftning, och över huvud taget använda
            denna möjlighet, i det fall barn finns med i bilden? Ja, då är
            utskottsmajoritetens förslag det enda rimliga.
          </note>
          <note>
            Om vi skall ändra på detta förhållande, måste vi gå in och ändra
            utlänningslagen. Den frågan, herr talman, har vi inte att ta ställning
            till i den votering som nu följer.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            13 § Rätten till folkpension m.m.
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU4 Rätten till folkpension m.m. (prop.
          </note>
          <note>
            1992/93:7):
          </note>
          <note type="speaker">
            Anf. 136 BERITH ERIKSSON (v):
          </note>
          <note>
            Herr talman! När vi justerade detta betänkande, hade inte Schweiz
            röstat om EES-avtalet. Nu vet vi att Schweiz har sagt nej. Men
            det vi inte vet är vad detta egentligen innebär för Sveriges del.
            Vi vet inte i vilken omfattning som omförhandlingar blir nödvändiga,
            och vi vet heller inte hur långt tid det kommer att ta innan ett
            EES-avtal träder i kraft.
          </note>
          <note>
            Vi vet därför egentligen inte om det vi nu skall besluta om är
            relevant i förhållande till ett eventuellt avtal med annat innehåll.
            Men det vi vet är att de bestämmelser som behandlas i detta betänkande
            skall träda i kraft den 1 jauari 1993, dvs. bestämmelser om hur
            underlaget för pensionen skall räknas fram. Det känns naturligtvis
            inte riktigt bra. Men jag hoppas att det inte skall bli några
            komplikationer. Om det blir det hoppas jag att vi får tilläggsdirektiv.
          </note>
          <note>
            När jag i dag återigen bläddrade igenom betänkandet fick jag
            se att förslaget om en ny nordisk konvention skall börja gälla
            först då EES-
          </note>
          <note>
            avtalet träder i kraft.
          </note>
          <note>
            Det finns i detta betänkande förutom
          </note>
          <note>
            Vänsterpartiets motion även två andra motioner som tar upp problemet
            med flyktingars pensioner. I
          </note>
          <note>
            de andra två motionerna tar man upp och är orolig för att kommunerna
            i framtiden kommer att få ökade kostnader för pensionärer som
            inte har en tillfredsställande pension. Det är välgrundat mot
            bakgrund av att man redan i dag har höga sådana kostnader i en
            del kommuner. Utskottet föreslår att regeringen skall ges i uppdrag
            att undersöka om man kan åtgärda detta på något sätt, och det
            tycker jag är mycket bra.
          </note>
          <note>
            I Vänsterpartiets motion tar vi upp problemet mer utifrån flyktingarnas
            sida: Vi har så många flyktingar i Sverige som har fått stanna
            här av humanitära skäl och därmed inte har fått tillgodoräkna
            sig tid från hemlandet i underlaget så som konventionsflyktingar,
            de facto-flyktingar och krigsvägrare får göra.
          </note>
          <note>
            Att Invandrarverket varit restriktivt med att använda konventionsregeln
            och i stor utsträckning använt sig av regeln humanitära skäl,
            gör att det finns många som drabbas retroaktivt av att man har
            godtagit dessa skäl som beslutsunderlag. Man kan naturligtvis
            diskutera var gränserna skall dras eftersom det även finns en
            stor grupp anknytningar -- det är kanske den största gruppen.
          </note>
          <note>
            Det gäller då inte bara anknytningar till flyktingar, utan även
            anknytning till svenska medborgare. Jag tycker inte att det känns
            bra att dra gränsen mellan människor som själva sökt asyl i Sverige
            när gränsen är beroende av en annan myndighets --
          </note>
          <note>
            Invandrarverkets och Utlänningsnämndens --
          </note>
          <note>
            kriterier. När det gäller Utlänningsnämnden prövade man över
            huvud taget inte skälen de facto och krigsvägrare så länge 18-månadersregeln
            fanns kvar, utan man prövade konventionsregeln och gick sedan
            direkt på humanitära skäl.
          </note>
          <note>
            Vi anser att man under alla omständigheter bör ha rätt att få
            sina skäl preciserade och även omprövade i de fall där man anser
            att bedömningen är felaktig.
          </note>
          <note>
            Men naturligtvis vore det enklast att ange att alla som sökt
            och fått asyl här i landet, oavsett beslutskriteriet, skall omfattas
            av särregeln.
          </note>
          <note>
            Jag yrkar bifall till Vänsterpartiets särmening.
          </note>
          <note type="speaker">
            Anf. 137 MARGIT GENNSER (m):
          </note>
          <note>
            Herr talman! Det är ett betydelsefullt beslut gällande vårt folkpensionssystem
            som kommer att fattas i dag. När jag ser ut över kammaren tycks
            det inte så. Oenigheten i betänkandet är också ganska obetydlig.
            Trots detta tänker jag tala litet kring ärendet. Någonstans bör
            det finnas påpekat vad förändringarna innebär. Om inte ledamöterna
            är i kammaren hoppas jag att de åtminstone följer detta via radio
            eller TV på sina rum.
          </note>
          <note>
            Det är alldeles riktigt, som Berit Eriksson sade, att den fördröjning
            vi får av EES-avtalet på grund av den schweiziska folkomröstningen
            kan tyckas som ett aber i den här frågan. Jag begrundade också
            detta, och det har utskottet också gjort. Jag måste säga att det
            må vara hur som helst med det. Vi måste anpassa vårt socialförsäkringssystem
            till ändrade internationella förhållanden. Vi får en mycket större
            rörlighet bland unga och medelålders människor. Det behövs en
            viss anpassning.
          </note>
          <note>
            Dessutom kommer inte antagandet av en ny folkpensionslag att
            ställa till med några praktiska problem, utom när det gäller vissa
            EG-medborgare som inte kan lägga ihop sina pensionstider.
          </note>
          <note>
            Inom EG-området tillämpas tre huvudprinciper inom socialförsäkringsrätten.
          </note>
          <note>
            För det första: Likabehandlingsprincipen, som innebär att en
            person som kommer från ett EG-
          </note>
          <note>
            land och är bosatt i ett annat omfattas av samma rättigheter
            och skyldigheter vad gäller socialförsäkringen som den egna statens
            medborgare.
          </note>
          <note>
            För det andra: Exportabilitetsprincipen, som innebär att socialförsäkringsförmåner,
            t.ex.
          </note>
          <note>
            förmåner vid invaliditet, pensioner och arbetsskador skall utbetalas
            till den berättigade där han är bosatt.
          </note>
          <note>
            För det tredje: Proratatemporis-principen, som enbart gäller
            inom pensionsområdet och som innebär att en pensionstagare som
            förvärvat rätt till pension i mer än ett medlemsland har rätt
            till proportionellt beräknad pension från vart och ett av de länder
            där han har tjänat in sin pensionsrätt.
          </note>
          <note>
            När vi i Sverige skall börja tillämpa dessa principer -- och
            det måste vi göra när vi får en mer rörlig arbetsmarknad -- skapar
            vårt folkpensionssystem vissa problem, nämligen att folkpensionsrätten
            i princip varit knuten till svenskt medborgarskap i Sverige. Vi
            har däremot inte lagt vikten vid krav på någon minsta försäkrings-
            eller bosättningstid. En svensk medborgare som kommer hem efter
            ett långt liv, kanske ett långt äktenskap, i utlandet har rätt
            till folkpension när han eller hon kommer hem. Svenska medborgare
            som bosätter sig utomlands har också för närvarande rätt till
            folkpensionens huvudförmåner, dvs. ålders-, förtidsoch efterlevnadspension
            samt handikappersättning, när den utges som tillägg till pension,
            dvs. ATP. Rätten är dock beroende av att
          </note>
          <note>
            ATP utges, eftersom folkpensionsförmånerna endast utges i förhållande
            till antalet ATP-år.
          </note>
          <note>
            Utländsk medborgare som är bosatt i Sverige har samma rätt som
            svenska medborgare om han bott i
          </note>
          <note>
            Sverige sedan minst fem år och bosättningen i
          </note>
          <note>
            Sverige varit minst tio år efter det att den försäkrade fyllt
            16 år. Däremot finns inga regler som ger utländska medborgare
            rätt till folkpension vid bosättning utomlands. Bestämmelser finns
            dock i socialförsäkringskonventioner.
          </note>
          <note>
            Lägg dock märke till att rätten till ATP är oberoende av medborgarskap
            eller bosättning. För att få rätt till ATP krävs pensionspoäng
            under minst tre år.
          </note>
          <note>
            Folkpensionssystemets knytning till medborgarskap och bosättning
            utgör således det grundläggande problemet i den gällande rätten
            tillsammans med EG:s tre principer.
          </note>
          <note>
            I propositionen löses problemet på följande sätt:
          </note>
          <note>
            Folkpension intjänas efter två alternativa regler, lika för svenska
            och utländska medborgare. Den ena regeln är att folkpensionen
            skall beräknas enligt bosättningstiden i Sverige fr.o.m. det år
            man fyller 16 år t.o.m. ordinarie pensionsålder. För rätt till
            hel folkpension krävs 40 bosättningsår. Kortare tider reduceras
            med en fyrtiondel för varje år.
          </note>
          <note>
            Den andra regeln är ATP-anknuten. För rätt till full folkpension
            krävs i detta fall 30 år med pensionspoäng. Bosättningstiden bestäms
            av folkbokföringen.
          </note>
          <note>
            Den nya lagstiftningen kan leda till problem för vissa grupper.
            Utskottet har bemödat sig att göra dessa problem så obetydliga
            som möjligt. Därför har vi också, i stor enighet -- det vill jag
            betona --
          </note>
          <note>
            ändrat en del i propositionens förslag.
          </note>
          <note>
            Vilka typer av personer kan då få svårigheter med den nya lagstiftningen?
          </note>
          <note>
            Det kan gälla svenska medborgare som varit bosatta en längre
            tid i utlandet och som på grund härav endast får reducerad pension
            eller ingen alls.
          </note>
          <note>
            Det kan också gälla personer som invandrat till
          </note>
          <note>
            Sverige och på grund härav har kort bosättningstid.
          </note>
          <note>
            Det kan gälla yngre svenskar som på grund av studier vistats
            utomlands längre tid än ett år och som på grund av olycksfall
            eller svår sjukdom blir invalidiserade för livet. Det skulle i
            sådana här fall innebära mycket reducerade förtidspensioner.
          </note>
          <note>
            Hur har vi försökt lösa de här problemen? Och hur ser regeringens
            förslag ut? Den som är utsänd till utlandet av statlig arbetsgivare
            skall, tillsammans med make och barn under 18 år, anses som bosatt
            i
          </note>
          <note>
            Sverige under utsändningstiden. Med statligt utsända personer
            avses SIDA-anställda i bilaterala projekt, diplomater, etc.
          </note>
          <note>
            För makar och barn till arvodesanställd SIDA-
          </note>
          <note>
            personal finns ingen rätt att tillgodoräkna sig bosättningstid
            om de själva inte haft egen ATP-
          </note>
          <note>
            grundande inkomst. Bland övriga statligt utsända kan det finnas
            personer som har statligt reglerad pension, men inte ATP. Utskottet
            förutsätter att dessa förhållanden regleras så att även dessa
            personer får möjlighet att räkna in bosättningstid före år 1993.
            Givetvis bör bosättningstid som inneburit rätt till andra pensionsrättigheter
            avräknas. Framåt i tiden kan man ju alltid försäkra sig för pensionsrätt.
          </note>
          <note>
            I propositionen finns särregler för missionärer, vilka beror
            på att missionärer inte är statligt anställda, men de bör få de
            statliga förmånerna för bosättningstid. För privat anställda kan
            förhållandena te sig annorlunda och mer svårlösta.
          </note>
          <note>
            För make/maka som är anställd och utsänd av företag föreligger
            i de flesta fall avtal om pensionsförmåner. I de större svenska
            företagen föreligger sannolikt också pensionsavtal för medföljande
            make och familjemedlemmar. Det blev nödvändigt 1988 vid förändringarna
            av änkepensionen.
          </note>
          <note>
            För vissa pensionstagare kan det dock finnas behov av skyddsregler.
            En del skyddsregler finns med i propositionen; exempelvis räknas
            make eller den som likställs med make och som varit i utlandet
            i längst tre år i följd som bosatt i Sverige. Utskottet fann emellertid
            att make med barn under 18 år som är anställd av privat arbetsgivare
            övergångsvis kan drabbas hårt av de nya reglerna. Därför har vi
            föreslagit att make och barn till privat anställd utsänd person
            kan omfattas av särregeln i 5 kap.
          </note>
          <note>
            6 §, som innebär att de kan tillgodoräkna sig bosättningstid
            före 1993, i förhållande till de år som make eller förälder tjänat
            in ATP.
          </note>
          <note>
            För att ytterligare vidga skyddet finns övergångsregler som enligt
            propositionen skall gälla för dem som är födda 1935 eller tidigare.
          </note>
          <note>
            Utskottet har inte funnit att övergångsreglerna är tillräckligt
            generösa och har därför föreslagit förbättringar. Hemvändande
            svenskar som närmar sig pensionsåldern skall skyddas. Som jag
            tidigare fastslog har vi två tidsgränser när det gäller lagstiftning
            om folkpension, nämligen en regel om femårig bosättning före pensionstillfället
            och en regel om minsta bosättningstid på tio år efter 16 års ålder.
          </note>
          <note>
            Detta kan innebära att en svensk som kommer hem efter lång tid
            i utlandet måste vänta i fem år för att få oreducerad pension.
            En person i 60- eller i slutet av 50-årsåldern har knappast kunnat
            räkna med detta, eftersom reglerna inte var sådana vid utflyttningstillfället.
            Av den anledningen har vi föreslagit en avtrappning av femårsregeln.
            För dem som är födda 1932 eller tidigare innebär det att väntetiden
            blir högst två år, och att alla som är födda 1937 eller tidigare
            skall omfattas av övergångsreglerna.
          </note>
          <note>
            Vi har ansett det väsentligt att öka skyddet för unga. Detta
            hänger samman med beräkningsgrunderna för de eventuella förtidspensionerna
            för personer som i unga år invalidiseras.
          </note>
          <note>
            Propositionen anger att ungdomar som invalidiseras innan de fyllt
            18 år skall få tillgodoräkna sig hela perioden fr.o.m. det 16:e
            levnadsåret t.o.m det 64:e. I regeringsförslaget är emellertid
            den kategori ungdomar undantagna som har varit utomlands mer än
            ett år. Det är inte rimligt, eftersom ungdomar uppmuntras att
            utbilda sig utomlands. Vi har därför föreslagit en förlängning
            av åldersgränsen till 26 år.
          </note>
          <note>
            Invandrares rätt till folkpension enligt de nya reglerna har
            noggrant penetrerats i utskottet. I
          </note>
          <note>
            propositionen framhålls att reglerna gällande krigsvägrare och
            de facto-flyktingar utvecklades i praxis fram till 1976 när reglerna
            lagfästes. Ända fram till 1980-talet angavs ofta inte grunden
            för beslut om uppehållstillstånd. Med hänsyn till detta bör den
            förmånligare behandlingen vid beräkning av folkpension, dvs. inräkning
            av bosättningstid även i hemlandet -- förutom för konventionsflyktingar
            -- också gälla personer som efter 1975 beviljats uppehållstillstånd
            i Sverige.
          </note>
          <note>
            Detta innebär att bosättningstiden kan få tillgodoräknas för
            viss tid eller för hela vistelsetiden i hemlandet, eller i annat
            land där tillfällig vistelserätt har erhållits.
          </note>
          <note>
            Precis som Berith Eriksson sade har Vänsterpartiet yrkat på vidgade
            regler och kräver att bosättningstid även skall tillgodoräknas
            personer som före år 1975 fått uppehållstillstånd i Sverige.
          </note>
          <note>
            Detsamma skall även gälla för flyktingar som vistas här av humanitära
            skäl. Jag erkänner att avvägningen har varit mycket svår, och
            ingen avvägning är absolut rätt eller fel. Efter långvariga diskussioner
            har utskottet kommit fram till att avvägningen som föreslagits
            i propositionen är rimlig, och därför avstyrker jag Berith Erikssons
            yrkande.
          </note>
          <note>
            I två motioner av Doris Håvik och Berith Eriksson krävs tillkännagivande
            till regeringen om generösare övergångsbestämmelser för invandrare.
          </note>
          <note>
            Daniel Tarschys har också framfört detta i en liknande motion.
            Här har utskottet beaktat motionerna. Doris Håvik kommer säkerligen
            i sitt anförande att redogöra för de regler som har antagits,
            precis som när det gäller vad som förordas i motionen av Doris
            Håviks m.fl. rörande efterlevandeskyddet för vissa barn.
          </note>
          <note>
            Herr talman! Vår folkpensionslagstiftning ändras på ett radikalt
            sätt. Det är förändringar som är nödvändiga. Vi måste anpassa
            oss till en internationell värld. Den här lagstiftningen har varit
            svår att lösa, och självklara lösningar har inte alltid varit
            för handen. Det har krävts noggranna avvägningar mellan de för-
            och nackdelar som olika lösningar har gett upphov till.
          </note>
          <note>
            Det är tillfredsställande att kunna rapportera till kammaren
            att utskottet tillsammans med kansliet arbetat som ett sammansvetsat
            team för att åstadkomma så goda lösningar som möjligt för att
            enskilda icke skall komma i kläm. Det krävs naturligtvis viss
            ödmjukhet, och vi är helt medvetna om hur viktigt det är att noggrant
            följa den framtida tillämpningen av det nya regelsystemet. Det
            är många problem som det nya regelsystemet kan ge upphov till
            -- problem som vi aldrig har kunnat tänka oss skall uppkomma,
            även om vi verkligen har letat efter alla tänkbara olyckliga särfall.
          </note>
          <note>
            Herr talman! Jag yrkar bifall till socialförsäkringsutskottets
            hemställan i betänkandet SfU4.
          </note>
          <note type="speaker">
            Anf. 138 DORIS HÅVIK (m):
          </note>
          <note>
            Herr talman! Vi skall i dag behandla ändringar inom socialförsäkringen.
            Jag är alldeles övertygad om att många människor, efter det att
            vi här för ett tag sedan röstade för ett EES-avtal, ställer sig
            frågan: Hur blir det nu med den sociala tryggheten?
          </note>
          <note>
            Varje land bestämmer själv om pensioner, sjukförsäkringar, sjukvård,
            äldreomsorg och andra sociala rättigheter. För löntagare och för
            företagare och deras familjemedlemmar som flyttar till andra
          </note>
          <note>
            EES-länder gäller regeln om samma rättigheter och skyldigheter
            som för medborgarna i det land som man arbetar och bosätter sig
            i.
          </note>
          <note>
            Vad händer då med vår pension om vi går med i
          </note>
          <note>
            EG, frågar sig många äldre. F.n. är det inte aktuellt med ett
            svenskt medlemskap i EG, men EES-
          </note>
          <note>
            avtalet bygger på de regler för pensioner som finns inom EG.
            För den som i dag är pensionär i Sverige blir det inga förändringar
            alls genom EES-avtalet.
          </note>
          <note>
            Men det finns ett undantag: medborgare från andra nordiska länder
            som bor i Sverige kan få sin pension omräknad när EES-avtalet
            träder i funktion, men det kan aldrig bli fråga om lägre pension.
          </note>
          <note>
            EES-avtalet innebär vidare att man som pensionär har rätt att
            bosätta sig i vilket EES-land som helst och ta med sig pensionen
            dit. En förutsättning är att man själv kan försörja sig i det
            nya landet. Man har rätt att få den sjukvård som finns i det land
            man bosätter sig på samma villkor som gäller för pensionärerna
            i det landet.
          </note>
          <note>
            ATP ändras inte -- det är viktigt att det blir sagt från denna
            talarstol. EES-avtalet innebär att medborgarna i EES-länderna
            har rätt att ta med sig intjänad pension, var man än bosätter
            sig som pensionär inom EES-området. Den ATP man tjänat in får
            man ta med sig om man bosätter sig i något annat EES-land. Jag
            skall ta ett litet exempel.
          </note>
          <note>
            En svensk som har arbetat 30 år i Sverige och tjänat in full
            ATP flyttar vidare till Tyskland, arbetar tio år där och får pension
            också för de åren. Som pensionär drar han vidare till Spanien,
            och då betalas ATP ut från Sverige plus intjänad pension från
            Tyskland.
          </note>
          <note>
            Det är bara några få länder inom EES-området som har folkpension,
            dvs. vad vi kallar grundpension.
          </note>
          <note>
            Det är i stort sett Danmark, Norge, Island, Sverige och Finland
            som ger ut pension vid 65 års ålder, oberoende om man har haft
            förvärvsarbete eller inte. I övriga Europa grundas all pension
            på förvärvsarbete. Bara ungefär 32 % av kvinnorna i
          </note>
          <note>
            Tyskland uppbär pension -- det visar hur låg förvärvsfrekvensen
            är för kvinnor där.
          </note>
          <note>
            Vi tyckte att det var en bra proposition, men där fanns vissa
            punkter som vi ville ha ändrade och därmed förbättrade. Det finns
            många flyktingar som kommer till Sverige och som inte uppfyller
            kvalifikationskraven, vilket Margit Gennser här redovisade och
            som jag inte skall gå in i detalj på.
          </note>
          <note>
            Bl.a. är arbetslösheten hög bland invandrare och flyktingar,
            och det bidrar till att intjänad ATP blir låg eller att de får
            s.k. nollår i systemet.
          </note>
          <note>
            Många flyktingar kommer hit i pensionsåldern, och resten av livet
            kan de bli beroende av socialhjälp för sin försörjning. En intern
            utredning vid ett av
          </note>
          <note>
            Stockholms socialdistrikt visar att 21 % av distriktets socialbidragsbudget
            betalas ut till invandrarpensionärer.
          </note>
          <note>
            Vi menade att detta måste undersökas, så att det kan bli bättre
            övergångsregler. Man har tillmötesgått detta, och de äldre invandrarnas
            ekonomiska situation skall utredas vidare.
          </note>
          <note>
            Vi tog också upp en punkt i nuvarande lagstiftning, och det är
            efterlevandeskydd för barn. Enligt nuvarande regler har ett svenskt
            barn, vars far eller mor eller båda föräldrar avlidit, rätt till
            folkpension i form av barnpension. Pensionen utges till barn som
            inte fyllt 18 år och kan i vissa fall utgå t.o.m.
          </note>
          <note>
            juni månad det år barnet fyller 20 år. Pensionen kan utges även
            om den avlidne föräldern aldrig varit bosatt i Sverige.
          </note>
          <note>
            Här görs det en ändring i propositionen, där det föreslogs, att
            vid beräkningen av efterlevandepension till make och barn skall
            hänsyn tas endast till den avlidnes bosättningstid.
          </note>
          <note>
            Detta innebär kort sagt att ett barn som mister en förälder som
            aldrig varit bosatt i Sverige kan ställas utan pension, i varje
            fall om föräldern bor utanför
          </note>
          <note>
            EES-området eller bor i ett land som vi inte har någon konvention
            om social trygghet med.
          </note>
          <note>
            Vi tyckte att det var otillfredsställande. Eftersom reglerna
            om barnpension är samordnade med lagen om bidragsförskott kan
            inte heller en sådan ersättning utges. Vi hoppades att detta skulle
            utredas vidare, men utskottet har klarat av denna fråga på ett
            utomordentligt sätt, för vilket vi sledamöter i utskottet tackar.
          </note>
          <note>
            Vi tyckte också att det krävdes bättre övergångsbestämmelser.
            Vi har i vår motion pekat på att det finns många kvinnor -- vilket
            Margit
          </note>
          <note>
            Gennser också nämnde i sitt anförande -- som i unga år har flyttat
            utomlands som medföljande hustru. När de återkommer till Sverige
            vid 65 års ålder måste de vänta i fem år innan de får rätt till
            pension.
          </note>
          <note>
            Vi anser att förslaget i propositionen i det avseendet inte var
            rättvist. Mot bakgrund av att det oftast är kvinnor som drabbas
            av detta uppfyllde inte propositionen det krav på jämställdhet
            som vi anser måste ställas. Vi begärde att man skulle föreslå
            generösare övergångsbestämmelser. Så har också skett, och detta
            finns intaget i vårt betänkande.
          </note>
          <note>
            Vi hade alltså tre yrkanden i motionen förutom att vi bad att
            man skulle se över övergångsbestämmelserna. Det är inte så ofta
            som man från talarstolen kan säga att man har väckt en motion
            till en proposition och under utskottsarbetets gång fått gehör
            för sina yrkanden.
          </note>
          <note>
            Vi menar därmed att vi har bidragit till att på väsentliga punkter
            förbättra propositionen, och det är till gagn för de människor
            som av goda skäl har hyst oro för sin framtid när det gäller pensionerna.
          </note>
          <note>
            Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            Socialförsäkringsutskottets betänkande SfU3
          </note>
          <note>
            Mom. 1 (förvar av barn)
          </note>
          <note>
            Först biträddes reservation 1 av Ingela Mårtensson och Märtha
            Gårdestig med 60 röster mot 13 för meningsyttringen av Berith
            Eriksson i motsvarande del. 221 ledamöter avstod från att rösta.
          </note>
          <note>
            Härefter bifölls utskottets hemställan med 228
          </note>
          <note>
            röster mot 64 för reservation 1 av Ingela
          </note>
          <note>
            Mårtensson och Märtha Gårdestig. 4 ledamöter avstod från att
            rösta.
          </note>
          <note>
            Mom. 2 (förvar av vuxna)
          </note>
          <note>
            Utskottets hemställan -- som ställdes mot meningsyttringen av
            Berith Eriksson i motsvarande del -- bifölls med acklamation.
          </note>
          <note>
            Mom. 3
          </note>
          <note>
            Utskottets hemställan bifölls.
          </note>
          <note>
            Mom. 4 (kroppsvisitation)
          </note>
          <note>
            Utskottets hemställan -- som ställdes mot meningsyttringen av
            Berith Eriksson i motsvarande del -- bifölls med acklamation.
          </note>
          <note>
            Mom. 5 (ansvar för transportörer)
          </note>
          <note>
            Först biträddes utskottets hemställan med godkännande av motiveringen
            i reservation 2 av
          </note>
          <note>
            Ingela Mårtensson med 28 röster mot 13 för meningsyttringen av
            Berith Eriksson i motsvarande del. 256 ledamöter avstod från att
            rösta.
          </note>
          <note>
            Härefter bifölls utskottets hemställan med godkännande av utskottets
            motivering med 255
          </note>
          <note>
            röster mot 41 för utskottets hemställan med godkännande av motiveringen
            i reservation 2 av
          </note>
          <note>
            Ingela Mårtensson. 1 ledamot avstod från att rösta.
          </note>
          <note>
            Socialförsäkringsutskottets betänkande SfU4
          </note>
          <note>
            Mom. 2 (pension vid uppehållstillstånd av humanitära skäl)
          </note>
          <note>
            Utskottets hemställan bifölls med 281 röster mot 13
          </note>
          <note>
            för meningsyttringen av Berith Eriksson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av tredje vice talmannen medgav kammaren att de på
            föredragningslistan återstående ärendena, jordbruksutskottets
            betänkande JoU8 och arbetsmarknadsutskottets betänkanden AU2 och
            AU5, fick företas till avgörande i ett sammanhang sedan debatten
            i dessa ärenden avslutats.
          </note>
          <note>
            14 § FN:s konferens om miljö och utveckling år
          </note>
          <note>
            1992 -- UNCED
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU8 FN:s konferens om miljö och utveckling år 1992 --
            UNCED (skr. 1992/93:13).
          </note>
          <note type="speaker">
            Anf. 139 BERNDT EKHOLM (s):
          </note>
          <note>
            Herr talman! Vi skall nu behandla betänkande nr 8
          </note>
          <note>
            från jordbruksutskottet, som handlar om den stora miljökonferensen
            i Rio de Janeiro i år och den process som har förevarit det mötet
            och som går under benämningen UNCED. Till grund för betänkandet
            ligger en skrivelse från regeringen med en redovisning av resultatet
            av konferensen och en del tankar inför uppföljningen.
          </note>
          <note>
            Vi diskuterade denna fråga här i kammaren i slutet av maj, då
            med anledning av motioner -- bl.a. från mitt parti. Därutöver
            har miljöministern vid två tillfällen lämnat muntliga redovisningar
            för konferensen.
          </note>
          <note>
            UNCED-processen och Riomötet blev en framgång, måste man säga.
            Det var 180 länder --
          </note>
          <note>
            dvs. nästan alla världens länder -- som deltog i konferensen,
            varav 120 företräddes av sina statschefer. Jag var själv på plats
            i Rio och kan intyga att detta är en process som fört miljöfrågorna
            framåt. Våra diplomater har slitit hårt med frågan och inte utan
            resultat. Samtidigt måste vi erkänna att vi är ett bra stycke
            från att ha uppnått de ambitioner som vi i Sverige har för miljöpolitiken.
          </note>
          <note>
            Den borgerliga regeringen har i stort sett fullföljt den socialdemokratiska
            regeringens grundläggande arbete inför mötet i Rio de Janeiro.
            Det kan jag som medlem av nationalkommittén konstatera.
          </note>
          <note>
            Men jag har naturligtvis inte anledning att vara nöjd med allt.
            Det finns områden som jag anser att regeringen borde ha gett en
            ännu större tyngd. Det gäller finansieringsfrågan och i ännu högre
            grad frågan om den militära verksamheten och miljön.
          </note>
          <note>
            Det gäller också i viss utsträckning energi- och trafikfrågorna
            och i någon högre grad skogsfrågorna.
          </note>
          <note>
            Jag tycker inte heller att den borgerliga regeringen har intagit
            en tillräckligt nyanserad hållning till marknadsekonomin i samband
            med den process som UNCED representerar. Regeringen har också
            varit mycket rädd för att kritisera USA, som delvis har spelat
            en negativ roll i denna miljöprocess.
          </note>
          <note>
            Man var på Riomötet mycket duktig på att formulera sig i många
            vackra tankar. Samtidigt kan vi skönja en rädsla för att gå till
            konkret handling och binda sig för åtaganden -- konkreta tidsscheman
            eller åtaganden som kostar pengar. Då backar man gärna, och därför
            vill jag trots allt uttrycka en viss besvikelse.
          </note>
          <note>
            Men visst är den här processen ett stort kliv framåt i förhållande
            till Stockholmsmötet 1972.
          </note>
          <note>
            Den bild av Riomötet som jag här försökt ge verifieras också
            av den konferens i Brasilia som
          </note>
          <note>
            Ingvar Eriksson och jag deltog i, nämligen den
          </note>
          <note>
            Interparlamentariska unionens konferens för uppföljning av Riomötet.
            Vid denna konferens fick parlamentarikerna en chans att granska
            resultaten av Riokonferensen och framställa sina krav.
          </note>
          <note>
            Vi kunde konstatera att många frågor varit svåra i regeringsförhandlingarna
            och även för oss parlamentariker. Jag kan peka på oljeländernas
            hållning i energifrågan och på frågan om den militära verksamheten
            och miljön. Samtidigt är det glädjande att kunna konstatera att
            parlamentarikerna vågade ta ton och gav sina regeringar en och
            annan bakläxa. Det gäller bl.a.
          </note>
          <note>
            tidshorisonten för att uppnå biståndsmålet 0,7 % av bruttonationalprodukten
            senast år 2000. Kring det målet kunde regeringarna tyvärr inte
            samla sig.
          </note>
          <note>
            Den svenska regeringen har verkat för att detta mål skulle uppnås,
            men man kunde inte nå konsensus i
          </note>
          <note>
            Rio.
          </note>
          <note>
            Samtidigt var parlamentarikerna överens om att det är viktigt
            att vi utvärderar biståndets effektivitet och att vi är beredda
            att prioritera mindre projekt framför de större.
          </note>
          <note>
            Deltagarna i denna parlamentarikerkonferens var inte heller nöjda
            med Riodeklarationen, utan de ville ha en bindande Earth Charter
            -- fritt översatt:
          </note>
          <note>
            naturens rättigheter. Vi parlamentariker vill ha denna fastställd
            av FN:s generalförsamling 1995, då
          </note>
          <note>
            FN fyller 50 år.
          </note>
          <note>
            Vi uppmanades också att som parlamentariker verka för att våra
            regeringar tar upp nya förhandlingar när det gäller skogsprinciperna
            i syfte att uppnå en bindande konvention och att utan dröjsmål
            ratificera konventionerna för klimat och biologisk mångfald.
          </note>
          <note>
            Vi var också ense om att det krävs fortsatta förhandlingar när
            det gäller att sätta upp konkreta mål och tidsscheman för att
            minska utsläpp som är knutna till klimatkonventionen. i var också
            överens om att det är viktigt att skuldnedskrivningarna fortsätter
            och att dessa knyts till program för hållbar utveckling. Vidare
            var vi överens om behovet av en återhållsam befolkningstillväxt
            i u-länderna, kombinerad med ändrade konsumtionsmönster i i-länderna.
          </note>
          <note>
            Vi var vidare överens om att miljökrav bör kopplas till GATT
            och UNCTAD och om att det bör ske en översyn av BNP-begreppet
            och att man bör överväga något som kallas den varaktiga nettonationalinkomsten.
          </note>
          <note>
            Vi uppmanades också att se till att vi får en översyn av miljö-
            och utvecklingsfrågorna i våra parlament, bl.a. i organisationsformen.
            Man menade att det var angeläget att det blev ett tydligare samarbete
            mellan de utskott som behandlar miljöfrågor och de utskott som
            behandlar utvecklingsfrågor. Det kanske är något som det finns
            behov av också i vårt parlament. Dessutom efterlystes öppna utfrågningar
            i parlamenten om UNCED.
          </note>
          <note>
            Jag har velat ge den här bilden därför att den är färsk och därför
            att jag tycker att den är angelägen och viktig för oss alla att
            ta del av.
          </note>
          <note>
            Åter till själva utskottsbetänkandet. Det är bra att regeringen
            ger en fyllig redovisning och en översättning av texterna från
            Riomötet. Det finns många lovvärda ambitioner i skrivelsen, och
            många värdefulla insatser har gjorts av
          </note>
          <note>
            Miljövårdsberedningen, bl.a. sammanställda i skriften Vår uppgift
            efter Rio. Det är bra att regeringen arbetar för att vi skall
            få en öppen och bred debatt om miljöfrågorna.
          </note>
          <note>
            Det är emellertid synd att man inte lyssnade på oss socialdemokrater
            när vi tidigt i våras krävde att uppföljningsarbetet skulle starta
            redan innan
          </note>
          <note>
            Riokonferensen. Det hade faktiskt varit möjligt, och vi hade
            på så sätt kunnat ligga längre fram i dag.
          </note>
          <note>
            Vi kan också konstatera att regeringen nu vill vänta med en hel
            del konkreta åtgärder till nästa riksmöte. Det är onödigt att
            vi får en sådan tidsutdräkt i det här arbetet.
          </note>
          <note>
            Sverige har vidare ett stort ansvar för att följa upp
          </note>
          <note>
            UNCED, både nationellt och internationellt. Jag skall drista
            mig att återge ett avsnitt ur vår motion:
          </note>
          <note>
            Sverige är som nation och kollektiv ett rikemanskvarter i den
            globala byn. Vi svenskar tillhör den fjärdedel av mänskligheten
            som utnyttjar tre fjärdedelar av jordens krympande resurser. Det
            är inte bara ett uttryck för en djup och alldeles oacceptabel
            orättvisa. Det är också en pådrivande faktor i den globala miljöförstöringen.
          </note>
          <note>
            Miljöproblemen är internationella till sin karaktär och kräver
            därför internationell samverkan, men i denna process måste några
            ta på sig uppgiften att gå före. Sverige har, som ett av världens
            rikaste länder, både möjligheter och ansvar för att visa vägen.
          </note>
          <note>
            Det här är en utmaning. Vi måste bygga vidare på miljöpropositionerna
            från 1988 och 1991. Det hastar, eftersom utvecklingen går så fort.
            När vi satt i regeringsställning var oppositionen snar att kritisera
            den socialdemokratiska regeringen för att vara senfärdig. Det
            damp inte ner tillräckligt många propositioner tillräckligt fort.
          </note>
          <note>
            Vad händer nu? Nu går den nuvarande oppositionen och väntar och
            väntar på konkreta förslag. Här får vi en skrivelse med en massa
            principer. I stället för konkreta förslag får vi se interna strider
            i regeringen om det skall bli någon kretsloppsproposition eller
            inte. Jag vill säga till regeringen att det nu är dags att få
            ändan ur vagnen och leverera konkreta förslag i miljöarbetet.
            Det är faktiskt snart halvtid för regeringen -- eller vem vet,
            kanske mer än halvtid.
          </note>
          <note>
            Den skrivelse vi har fått är ingen proposition. Den representerar
            inte några konkreta förslag till riksdagen. Vi skall avvakta till
            nästa riksmöte. Det är inget gott omen.
          </note>
          <note>
            Nu är vi dock där vi är. Vi får göra bästa möjliga av det vi
            har. Då kan jag inte förstå att utskottsmajoriteten vill fortsätta
            att försinka utvecklingen. När Socialdemokraterna nu lägger fram
            ett förslag om en kommission för hållbar utveckling som bl.a.
            skall följa upp UNCED, avstyrker utskottet förslaget, liksom man
            gjorde i våras -- och detta trots positiva uttalanden från miljöministern
            och företrädare för regeringspartierna i utskottet. Varför skall
            vi vänta och förlora ännu mer tid? Om ni nu är så positiva, borde
            det då inte vara dags att klippa till nu?
          </note>
          <note>
            Vi socialdemokrater i utskottet har därför i reservation nr 1
            reserverat oss för en kommission för en långsiktigt hållbar utveckling.
            Vi vill handla nu och få något gjort. Kommissionen ger möjlighet
            till ett brett samarbete mellan olika grupperingar i samhället
            -- politiker, vetenskapsmän, folkrörelserepresentanter, näringsliv
            och fack.
          </note>
          <note>
            Det är en viktig uppgift för kommissionen att identifiera de
            politiska beslut som krävs för hållbara konsumtionsmönster. Kommissionen
            kan arbeta på ett produktivt sätt, liksom vi har gjort i de regionala
            projekten, där man successivt har avlevererat förslag till åtgärder.
            Kommissionen bör ta upp frågan om gröna nationalräkenskaper, miljöräkenskaper
            för att göra naturen synlig i den ekonomiska bokföringen.
          </note>
          <note>
            Kommissionen bör också ta upp FN-studien om möjligheten att använda
            militära resurser i civila strävanden för att skydda miljön. Kommissionen
            bör i det fallet driva på ett nationellt genomförande och upprätta
            en nationell aktionsplan. Den bör uppmärksamma miljöbiståndet,
            och den bör vidare utarbeta en kraftfull svensk position inför
            EG-
          </note>
          <note>
            förhandlingarna.
          </note>
          <note>
            Jag vill med detta yrka bifall till reservation 1 och avslag
            på utskottsmajoritetens förslag i motsvarande del.
          </note>
          <note>
            Vi har också en andra reservation om sambandet mellan militär
            verksamhet och miljö. Jag skall inte närmare vidröra det ämnet,
            eftersom vi i vår kammare har FN-studiens ordförande Maj Britt
          </note>
          <note>
            Theorin. Hon kan själv senare i debatten lämna en redogörelse
            för vår syn i den frågan. Jag vill emellertid passa på att redan
            nu yrka bifall till reservation 2 och avslag på utskottsmajoritetens
            förslag i den delen.
          </note>
          <note>
            Låt mig så avsluta med en fråga med anledning av parlamentarikerkonferensen
            i Brasilia. När är den svenska regeringen beredd att ge oss parlamentariker
            en chans att ratificera konventionen om biologisk mångfald och
            klimat, utan ytterligare tidsfördröjning?
          </note>
          <note>
            På grund av att den här debatten har dragit ut så väldigt på
            tiden, har jag tyvärr misslyckats med min tidsplanering i dag.
            Det innebär att jag kommer att lämna debatten litet innan den
            är slut. Jag beklagar det djupt, men jag har inget annat val.
            Jag tror att ni utan vidare kan föra debatten vidare med Maj
          </note>
          <note>
            Britt Theorin som talesman för de här frågorna.
          </note>
          <note>
            Det finns också andra utskottsföreträdare här som deltar i debatten.
            Jag beklagar. Tack för ordet!
          </note>
          <note type="speaker">
            Anf. 140 JAN JENNEHAG (v):
          </note>
          <note>
            Herr talman! Den regeringsskrivelse som ligger till grund för
            motionerandet och utskottets betänkande har litet olika uppgifter.
            För det första är det en redovisning av vad som har förevarit.
            För det andra skulle det också kunna vara ett tillfälle för regeringen
            att ange hur man kommer att rangordna i det fortsatta arbetet,
            och därmed skulle regeringen också kunna få reaktioner från riksdagen,
            vilket skulle underlätta det fortsatta arbetet med framtida propositioner
            i de här frågorna. Jag tycker att regeringen har missat detta.
          </note>
          <note>
            Utskottets arbete borde ha utmynnat i ett antal klara ställningstaganden
            angående hur vi skall följa upp Riokonferensen. Som det nu är
            finns det risk för att uppföljningen kommer att inskränka sig
            till konstaterandet att vi tyvärr i dagens läge inte har råd att
            vidta alla de angelägna åtgärderna eller att vi på annat sätt
            kryper undan och undandrar oss vår skyldighet att leva upp till
            Riokonferensens utmaningar.
          </note>
          <note>
            Vi borde enligt min mening ha haft en rangordningslista över
            de mål som diskuteras i
          </note>
          <note>
            Agenda 21. Bland dem är, som jag ser det, målet att minska koldioxidutsläppen
            ett av de allra viktigaste. Jag tycker att vi skall ha en kommission
            för en långsiktigt hållbar utveckling, och den bör tillsättas
            så fort som möjligt. I det stycket ansluter jag mig alltså till
            den socialdemokratiska reservationen nr 1.
          </note>
          <note>
            Klimatkonventionen bygger på att hela världens utsläpp av koldioxid
            kan bringas ned. Detta uttalas i den här kammaren gång på gång.
            Vi antar mål, men trots alla de praktiska åtgärder som vidtas,
            förefaller målet alltid lika fjärran.
          </note>
          <note>
            På det internationella planet förhåller det sig på precis samma
            sätt. Vi från Sveriges sida måste alltså visa det här ansvaret
            och marknadsföra tanken på en koldioxidskatt också på det internationella
            området, och jag tycker att riksdagen bör anta ett uttalande om
            det.
          </note>
          <note>
            Det här arbetet får en rad följder för biståndspolitiken. Ett
            samarbete och en inledning på ett globalt arbete för en hållbar
            utveckling lägger ett stort ansvar på i-länderna. U-länderna måste
            få både praktisk och finansiell hjälp med genomförandet. Hela
            vårt samarbete med uländerna skall bygga på ett ansvar för den
            globala miljön.
          </note>
          <note>
            Miljömålet, det femte biståndsmålet, skall vägleda hela den svenska
            biståndspolitiken, inte bara vissa delar av den, exempelvis SIDA:s
            verksamhet.
          </note>
          <note>
            Mycket viktigt är naturligtvis att Sverige driver den här frågan
            i Världsbanken.
          </note>
          <note>
            Om u-länderna skall ha någon minsta möjlighet att genomföra Agenda
            21 måste de få ökade resurser.
          </note>
          <note>
            Det handlar om pengar. De länder som redan har nått upp till
            biståndsmålet på 0,7 % av BNP måste bidra ytterligare med sina
            ansträngningar för att tillskjuta de extra resurser som behövs.
            Sverige har uppnått biståndsmålet på 0,7 % av BNP. När vi skall
            genomföra Agenda 21 måste det alltså finansieras utöver biståndsramarna.
            Detta aktualiserar idéer om exempelvis en global miljöskatt, avgifter
            på olja och kol samt skatt på vapenhandel. När det gäller vapenhandeln
            och militär verksamhet ansluter jag mig till reservation
          </note>
          <note>
            2 från Socialdemokraterna.
          </note>
          <note>
            Herr talman! Jag står givetvis bakom meningsyttringen i betänkandet,
            liksom bakom de yrkanden som vi har i vår motion med anledning
            av regeringens skrivelse. Med hänsyn till kammarens tid inskränker
            jag mig till att yrka bifall till vår meningsyttring under mom.
            16.
          </note>
          <note type="speaker">
            Anf. 141 LENNART DALÉUS (c):
          </note>
          <note>
            Herr talman! Riokonferensen var utan tvivel en framgång på flera
            olika sätt. Nu är det väl för tidigt att utvärdera effekterna
            av Riokonferensen. Det kommer säkert att ta många år innan man
            kan se hur de olika besluten har tagits emot i de olika länder
            som skall genomföra de principer som antogs i Rio. Den stämning
            och den attityd som ändå bredde ut sig i Rio, och som man kan
            spåra i många länders agerande redan nu, tyder på att här finns
            någonting väsentligt att bygga på.
          </note>
          <note>
            Självfallet kommer de dokument som behandlades och antogs vid
            konferensen att spela en väldigt stor roll i det internationella,
            det nationella och rent av det lokala miljöarbetet framöver. På
            det internationella planet är det rent administrativt viktigt
            att FN nu har tagit sig an den här frågan genom en särskild kommission,
            som skall följa upp arbetet på det internationella planet. Det
            är också viktigt att se hur de konventioner som skrevs under har
            kommit att tas emot i de enskilda länderna. Det gäller konventionen
            om biologisk mångfald och bioteknik och konventionen om klimatförändringar.
            Alldeles påtagligt kommer de att spela en roll för många enskilda
            länders agerande i dessa frågor.
          </note>
          <note>
            Detsamma gäller naturligtvis skogsprinciperna. De kommer också
            att vara viktiga för enskilda länders agerande framöver, särskilt
            naturligtvis i de länder som berörs av skogsfrågor.
          </note>
          <note>
            Det finns de som är tveksamma till
          </note>
          <note>
            Riodeklarationen i dag. Det är berättigat att sådana deklarationer
            kan uppfattas som luddiga, allmänna och till intet förpliktande.
            Visst kan det vara så, men som ett bevis för den gemensamma attityden
            hos företrädare för de samlade länderna och för
          </note>
          <note>
            Riodeklarationens betydelse är det ett viktigt dokument.
          </note>
          <note>
            Det som har diskuterats mest och som rent konkret omedelbart
            kommer att få betydelse i alla länder är just Agenda 21, som också
            förhandlades fram i Rio.
          </note>
          <note>
            Agenda 21 ger vägledning för hur man skall bete sig på de viktiga
            miljöområdena i de enskilda länderna under de kommande åren.
          </note>
          <note>
            Det allra viktigaste med Agenda 21 är att där ges uppdrag till
            olika grupper i samhället, till regeringar, parlament och riksdagar
            och också uppdrag till forskarvärlden, de icke-statliga organisationerna
            och näringslivet samt, översatt till svensk nivå, kommunerna i
            deras arbete framöver.
          </note>
          <note>
            Som sådant dokument kommer det närmast att vara av banbrytande
            betydelse. Här har vi litet av en manual för framtiden. Här har
            vi utgångspunkterna och dagordningen för vad regeringar, riksdagar,
            olika grupperingar i samhället kan, bör och skall gripa sig an.
          </note>
          <note>
            Det är med detta som utgångspunkt som regeringen har börjat uppföljningen
            av Riokonferensen. Det är påtagligt att det skett med skyndsamhet.
            Man har påbörjat uppföljningsarbetet snabbt. Det syns på flera
            olika sätt, bl.a. genom den snabba uppföljning i Miljövårdsberedningens
            regi som skedde i slutet av sommaren för att just fånga de svenska
            attityderna i de olika grupperna i samhället kring det som hände
            i Rio och för att få idéer och impulser till hur vi skall gå vidare.
            Det resulterade i ett särskilt dokument från Miljövårdsberedningen,
            ett idédokument som kommer att kunna användas av många olika aktörer
            i det svenska miljöarbetet.
          </note>
          <note>
            En stor roll spelar naturligtvis den skyndsamma och snabba översättningen
            av det omfattande material som togs fram i Rio. Alla stora arbetsinsatser
            från alla berörda är uppenbarligen sådant som snabbt kan komma
            att bli en vital del i den svenska miljödebatten.
          </note>
          <note>
            Nu är det inte bara regeringen som har agerat snabbt, utan flera
            andra grupper har börjat se hur man kan gå vidare. Intresset är
            stort ute i de svenska kommunerna för att ta sig an de arbetsuppgifter
            som pekats ut i Agenda 21, det åtagande som Sverige har att lokalt
            anta Agenda 21
          </note>
          <note>
            i de svenska kommunerna.
          </note>
          <note>
            De ungdomar som samlades före Riokonferensen i grupperingen ''Ungdomar
            inför UNCED'' och som nu driver arbetet vidare i det som kallas
            Q 2000 har tagit initiativ, sökt och fått pengar av regeringen
            för ett uppföljningsarbete med ungdomar som drivkraft. Skyndsamheten
            är påtaglig i regeringars och andra aktörers arbete.
          </note>
          <note>
            Som framgår av skrivelsen till riksdagen finns en mängd saker
            som nu ligger för regeringen och det politiska arbetet när det
            gäller att följa upp de olika delarna av Rioarbetet. Delvis är
            det sådant som är direkt kopplat till miljö- och naturresurspolitik,
            omfattande allt från en kretsloppsanpassning via miljökonsekvensbeskrivningar,
            fysisk planering, kemikaliekontroll och annat fram till naturligtvis
            ett svenskt agerande för att behandla klimatkonventionen och konventionen
            om biologisk mångfald. Båda dessa bör under innevarande riksmöte
            bli föremål för förslag från regeringen, baserat på dels det internationella
            materialet, dels det material som tas fram hos svenska myndigheter,
            forskningsorgan osv. --
          </note>
          <note>
            Naturvårdsverket för att nämna ett.
          </note>
          <note>
            Det är inte bara beskrivningen av miljö- och naturresurspolitiken
            som finns med i skrivelsen.
          </note>
          <note>
            Här finns en redovisning för hur Riomaterialet kommer att följas
            upp på andra områden än dem som direkt hänger samman med miljö-
            och naturresursfrågorna, hur den ekonomiska politiken, biståndspolitiken,
            försvarspolitiken, transportpolitiken -- för att nämna några --
            kommer att beröras av händelserna i Rio.
          </note>
          <note>
            Herr talman! Det är därför som den här skrivelsen och det sätt
            på vilket utskottet har behandlat den ger en god grund för att
            gå vidare i Rioprocessen, att fortsätta arbetet med Sverige som
            en av de drivande krafterna. Just denna samstämmighet kring skrivelsens
            innehåll och synen på det här arbetet genomsyrar mycket av det
            som Berndt
          </note>
          <note>
            Ekholm talade om för en kort stund sedan. Jag har stor respekt
            för Berndt Ekholms engagemang i dessa frågor, som han har visat
            på flera olika sätt.
          </note>
          <note>
            Det är alldeles tydligt att Berndt Ekholm instämmer i de bedömningar
            som regeringen gör i skrivelsen, men hans slutsats är att det
            behövs en kommission för det fortsatta arbetet på svensk nivå.
          </note>
          <note>
            Jag tror att en kommission är nödvändig i FN-
          </note>
          <note>
            systemet. Men kommissioner i det svenska systemet är något av
            det vanliga socialdemokratiska reptricket. På det sättet tror
            man att man kan ge frågor, som redan behandlas i den politiska
            processen, litet av en ny dimension.
          </note>
          <note>
            Men så är det ju inte. Dessa frågor genomsyrar redan regeringens
            arbete när det gäller dels miljöfrågorna, dels andra sektorer
            i samhället.
          </note>
          <note>
            Detta finns redovisat i skrivelsen.
          </note>
          <note>
            Vi diskuterade i våras att Sverige skulle starta uppföljningen
            innan konferensen var genomförd.
          </note>
          <note>
            Det låter sig ju sägas, men det är svårt att se hur
          </note>
          <note>
            Sverige skall anpassa sig till en konvention om biologisk mångfald
            innan den är utformad.
          </note>
          <note>
            Vi har valt att aktivt vara med i arbetet. Vi står nu redo att
            på olika sätt ta oss an den uppföljning som är nödvändig. Berndt
            Ekholm antydde att vi tänkte avvakta till nästa riksmöte. Det
            kommer vi inte att göra. Regeringen kommer självfallet under våren
            att lägga fram en mängd förslag, inkl.
          </note>
          <note>
            budgetpropositionen, som naturligtvis berörs, påverkas och rent
            av till viss del styrs av innehållet i Riokonferensen.
          </note>
          <note>
            Herr talman! Jag välkomnar Berndt Ekholms och också Jan Jennehags
            inlägg, som i stort innebär ett instämmande i regeringens bedömningar
            och ambitioner. Sammantaget tyder allt på en stor samstämmighet
            och uppslutning bakom det som redovisas i skrivelsen.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 142 INGVAR ERIKSSON (m):
          </note>
          <note>
            Herr talman! Betänkade JoU8 behandlar den skrivelse där regeringen
            redogör för FN:s konferens om miljö och utveckling, som avhölls
            i
          </note>
          <note>
            Rio under försommaren.
          </note>
          <note>
            De globala miljö- och utvecklingsfrågor som där behandlades är
            av stor betydelse för mänsklighetens fortlevnad. Eftersom
          </note>
          <note>
            Riokonferensen tog upp frågor från ett brett och angeläget ämnesområde,
            kommer besluten att påverka många människor och deras levnadsvillkor
            på ett avgörande sätt, förutsatt att besluten omsätts i åtgärder
            och handlingar.
          </note>
          <note>
            Det står i dag alltmer klart för allt fler folk och länder att
            ett ökat samarbete är nödvändigt, om man skall kunna åstadkomma
            sådana förändringar som syftar till mindre miljöförstöring och
            om man skall kunna få till stånd en vändning när det gäller den
            ökande fattigdomen i världen.
          </note>
          <note>
            Utskottet delar regeringens uppfattning, att
          </note>
          <note>
            Riokonferensen kan betraktas som en framgång och att viktiga
            steg tagits i strävandet att lösa världens miljö- och utvecklingsproblem.
            Mycket återstår, men besluten utgör ändå en start av en långsiktig
            process för en miljömässigt hållbar utveckling.
          </note>
          <note>
            Sverige har varit, är och kommer även i fortsättningen att vara
            pådrivande när det gäller dessa viktiga överlevnads- och utvecklingsfrågor.
          </note>
          <note>
            Genom att regeringen nu publicerat konferensens grundtexter i
            svensk översättning är förutsättningarna goda för att såväl
          </note>
          <note>
            Riodeklarationen som skogsprinciperna och framför allt Agenda
            21 skall kunna föras ut i en vidare diskussion. Analys och uppföljning
            skall kunna ske inom Sverige, vilket är bra. Därigenom kan den
            fortsatta debatten kring nationella och internationella miljöpolitiska
            frågor breddas.
          </note>
          <note>
            Kunskapen om och förståelsen för problemen ökar.
          </note>
          <note>
            Detta bör leda till fortsatta åtgärder till skydd för och försvar
            av den globala miljön.
          </note>
          <note>
            Det är alltså oerhört viktigt att krafterna inriktas på uppföljning
            av besluten ute i de olika ländernas parlament. Därmed kan också
            åtgärder vidtas steg för steg, på område efter område.
          </note>
          <note>
            Jag hade den positiva möjligheten att tillsammans med Berndt
            Ekholm få representera Sverige vid den interparlamentariska konferensen
            om miljö och utveckling i Brasilia för någon vecka sedan.
          </note>
          <note>
            Berndt Ekholm har redan redogjort för en rad punkter och ärenden
            som där behandlades. Bland det absolut viktigaste var konferensens
            uppmaning till de olika regeringarna att utan dröjsmål ratificera
            konventionerna om biologisk mångfald och klimatförändringar. Fortsatta
            förhandlingar måste snarast äga rum och mål och tidsschema för
            minskade utsläpp måste fastställas.
          </note>
          <note>
            Parlamentarikerkonferensen gick här längre än vad regeringarna
            gjorde i Rio. Det fanns vissa svårigheter att skapa full förståelse
            för kretsloppsprincipen. Beslut fattades dock, där man fastslog
            kravet på återanvändning, vilket vi ser som positivt. Det gäller
            också kravet på nya förhandlingar om vidareutveckling av skogsprinciperna
            m.m.
          </note>
          <note>
            När det gäller dagens betänkande finner vi de synpunkter som
            framförs i motionerna i många fall beaktansvärda. Regeringen har
            dock påbörjat ett ambitiöst uppföljningsarbete, vilket märks mer
            och mer också ute på fältet. I princip är vi i utskottet överens
            om det allra mesta. Jag är övertygad om att arbetet nu ytterligare
            kommer att intensifieras.
          </note>
          <note>
            Herr talman! För tids vinnande yrkar jag bifall till hemställan
            i betänkandet och avslag på reservationerna.
          </note>
          <note>
            Anf. 143 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Det internationella miljösamarbetet är helt avgörande
            för hur vårt klimat skall vara i framtiden, hur våra ekologiska
            system skall fungera och hur tillgången på naturresurser kommer
            att bli.
          </note>
          <note>
            Miljöförstöringen känner inga nationella gränser.
          </note>
          <note>
            Den globala miljöförstöringen drabbar alla länder och alla enskilda
            människor. Sverige skall givetvis anstränga sig till det yttersta
            för att efterleva de internationella överenskommelser och konventioner
            som minskar miljöförstöringen och leder till en hållbar utveckling.
            Detta fastslogs också i Rio.
          </note>
          <note>
            Regeringen har i sin skrivelse redovisat hur man tänker sig att
            arbetet skall gå vidare. Våra eventuella meningsskiljaktigheter
            i det här sammanhanget handlar i stort sett bara om i vilken grad
            vi skall vara pådrivande. Om målet är vi nog alla överens.
          </note>
          <note>
            Från kristdemokraternas sida vill vi i det internationella miljöarbetet
            framför allt betona risken för klimatförändringar och lyfta fram
            insatser som motverkar sådana förändringar. I
          </note>
          <note>
            Naturvårdsverkets senast rapport om åtgärder mot klimatförändringar
            framgår det med all önskvärd tydlighet att det är bråttom. Vi
            riskerar att inom ett århundrade få en temperaturhöjning på i
            värsta fall
          </note>
          <note>
            3--4 grader. Den höjning av havsnivån som skulle bli följden
            kan medföra att några av världens mest tätbefolkade områden --
            t.ex. Bangladesh och
          </note>
          <note>
            Holland -- kan sättas under vatten.
          </note>
          <note>
            När miljöhoten konkretiseras på det här sättet kanske också förståelsen
            för ytterligare kraftfulla åtgärder blir större. Det är nödvändigt
            att konkretisera miljöhotet och tala om vad siffror, tabeller
            och procent innebär i verkligheten för jordklotet och att betona
            att det är bråttom.
          </note>
          <note>
            En temperaturhöjning av denna storlek, som är långt större än
            den naturliga variationen i ett 500-
          </note>
          <note>
            årsperspektiv, påverkar livsbetingelserna för alla arter. Den
            biologiska mångfalden som hotas av så mycket annat, hotas också
            av växthuseffekten, eftersom många arter vid den temperaturhöjning
            som nu äger rum helt enkelt slås ut. Om människan och naturen
            skall kunna anpassa sig till ett varmare klimat bör inte temperaturstegringen
            vara högre än
          </note>
          <note>
            0,1 grad per decennium. I dag ligger den på 0,3
          </note>
          <note>
            grader.
          </note>
          <note>
            Ett annat viktigt område, herr talman, behandlades vid den nyligen
            genomförda omförhandlingen av
          </note>
          <note>
            Montrealprotokollet i Köpenhamn. Resultatet blev ett steg framåt.
            Man beslutade där en skärpning och tidigareavveckling av CFC,
            koltetraklorid, halon och 1,1,1-trikloretan. Dessutom har man
            antagit en plan för avveckling av de s.k. mjuka freonerna. Då
            dessa gaser både bidrar till att förstöra jordens ozonskikt och
            delvis bidrar till växthuseffekten, är dessa skärpningar betydelsefulla.
            Detta är ett exempel på att det också i det vardagliga internationella
            miljösamarbetet fortgår en process efter Rio. Allt började inte
            i och med konferensen i Rio och allt kommer inte heller att sluta
            med Rio.
          </note>
          <note>
            Det gäller hela tiden att driva utvecklingen framåt.
          </note>
          <note>
            Missar vi möjligheten att hejda utsläppen av växthusgaser, hotas
            ju hela mänskligheten. Så pass allvarligt är det. Kraftfulla program
            på klimatområdet är helt avgörande för fortsatta meningsfulla
            insatser också inom områden som exempelvis biologisk mångfald.
            Det är därför nödvändigt att regeringen och alla andra ansvariga
            instanser med största fart förverkligar Agenda 21 --
          </note>
          <note>
            det skall ju ske också på kommunal nivå t.ex. -- och att man
            driver på arbetet för ytterligare steg när det gäller klimatfrågorna.
            Det handlar både om det internationella arbetet och, inte minst,
            om att vi här i Sverige måste våga gå längre än vad vi hittills
            har gjort.
          </note>
          <note type="speaker">
            Anf. 144 MAJ BRITT THEORIN (s):
          </note>
          <note>
            Herr talman! Låt mig börja med att rikta en fråga till Lennart
            Daléus. Vi tydde alla de ord som vi fick höra om det starka engagemang
            som finns hos regeringen så, att det blir en proposition om ratificering
            av konventionen om biologisk mångfald och av klimatkonventionen
            i januari månad. Är detta riktigt?
          </note>
          <note>
            Jag skall här tala om reservation 2 om sambandet mellan militär
            verkamhet och miljön, till vilken jag inledningsvis yrkar bifall.
            Bakgrunden är att jag har fått förmånen att för Sveriges räkning
            leda en särskild FN-studie om hur man bör använda de existerande
            militära resurserna för att rädda och återställa en skadad miljö.
          </note>
          <note>
            Det finns ett stort antal områden på den militära sidan som kan
            användas för att gynna miljön. Där finns industriell och teknisk
            kapacitet, organisationskapacitet med möjlighet att både utbilda
            och mobilisera trupper. Det finns nätverk inom den militära sektorn
            samt inom universitet och andra sektorer som kan sprida information
            och data. Det finns satellitteknologi, forskningskapacitet, personal,
            kunskap och militär utrustning för katastrofinsatser.
          </note>
          <note>
            Självfallet kommer den dramatiska och drastiska nedrustningen,
            som nu har tagit fart, att innebära att miljontals människor,
            hundratusentals anläggningar av olika slag och tusentals industriföretag
            inte längre kommer att nyttjas av den militära sektorn runt om
            i världen. En hel del av dessa resurser borde kunna utnyttjas
            för att rädda och återställa miljön.
          </note>
          <note>
            Detta var själva bakgrunden till denna studie, som ledde fram
            till en enig rapport med en serie av förslag på vad som kan användas
            från den militära sektorn. Vi talade om satellitteknologi för
            övervakning av jordbruk, torka och miljö m.m.
          </note>
          <note>
            Vidare talade vi om skogsplantering och annan markvård i tredje
            världen, u-hjälpsinsatser i form av transporter och katastrofhjälp,
            kalkning av sjöar och skogar med hjälp av militära flygplan och
            fartyg, bekämpning av oljeutsläpp samt forskningsoch utvecklingsresurser
            för globala miljöinsatser.
          </note>
          <note>
            Efter att ha jobbat med detta en tid, lämnade vi i studiegruppen
            en rapport. Den lämnades i god tid före Riokonferensen, i akt
            och mening att dess konkreta förslag skulle föras in vid
          </note>
          <note>
            Riokonferensen. Rapporten gav en mycket positiv genklang hos
            konferensens förberedande kommitté. Man sade: Utmärkt! Här kommer
            äntligen konkreta förslag. Förslagen riktades åt tre håll: Förenta
            nationerna, regeringarna och
          </note>
          <note>
            Riokonferensen.
          </note>
          <note>
            Vi sade att FN bör tillse att alla miljödata, också dem som man
            får via militära satelliter och andra militära informationssystem,
            skall göras tillgängliga globalt. FN bör skapa en särskild internationell
            miljöräddningsgrupp, ett slags gröna baskrar, som står till förfogande
            för ett land som begär hjälp vid katastrof eller nödsituation.
            Vidare bör FN
          </note>
          <note>
            upprätta en kunskapsbank för internationellt utbyte av aktuella
            nationella erfarenheter. FN bör uppmuntra användandet av militär
            personal för att genom utbildning och träning stöda miljömedvetenheten.
          </note>
          <note>
            Naturligtvis vände vi oss också till de nationella regeringarna.
            Man kan aldrig nå resultat internationellt om inte de nationella
            regeringarna agerar ordentligt. Vi rekommenderade regeringarna
            att arbeta för att alla miljökrav och all miljölagstiftning som
            gäller det civila samhället också skall gälla all militär verksamhet,
            att militären skall återställa den miljö de skadat, att varje
            land bör granska sina miljöbehov och vilka militära resurser som
            kan användas för miljön, att fastställa en nationell aktionsplan,
            att miljötekniskt sund teknologi utvecklas för förstörelse av
            vapen, att miljöhänsyn infogas i det militära forskningsoch utvecklingsprogrammet,
            att miljöbevarande hållbar utveckling integreras i varje lands
            säkerhetsbegrepp och att varje land arbetar för nedrustning eftersom
            militära aktiviteter gör intrång i miljön i såväl freds- som krigstid.
            Slutligen föreslog vi också att alla dessa konkreta förslag skulle
            föras in i Agenda 21 och i den s.k. Earth charter vid UNCED-konferensen
            i Rio.
          </note>
          <note>
            Vad hände då med vårt förslag under
          </note>
          <note>
            Riokonferensen? Inte särskilt mycket, tyvärr.
          </note>
          <note>
            Folkrörelserna bedrev både vid den förberedande kommitténs möte
            och under våren i Rio ett mycket intensivt lobby- och opinionsarbete
            för att påverka skrivningarna i Riodeklarationen och i Agenda
            21.
          </note>
          <note>
            Det är väl lika gott att nu få sagt att det fanns vissa stora
            makter, bl.a. USA och dess dåvarande och hittillsvarande regering,
            som sade nej till förslaget att militären på något sätt skulle
            omfattas. Tyvärr var heller inte den svenska regeringen beredd
            att driva frågorna särskilt kraftfullt.
          </note>
          <note>
            Vi i den socialdemokratiska gruppen i Rio presenterade ett resolutionsförslag,
            i vilket dessa frågor togs upp på olika sätt. Vi föreslog att
            frågorna skulle föras fram i en särskild resolution.
          </note>
          <note>
            Regeringen använde emellertid inte någon av dessa möjligheter.
            Olof Johansson höll i och för sig ett bra tal, i vilket han nämnde
            frågorna, men han gav inga konkreta förslag.
          </note>
          <note>
            Mycket mer än en tumme bidde det egentligen inte i Rio. Det intressanta
            är vad som har skett efter
          </note>
          <note>
            Rio. Nuvarande regering har, till min besvikelse, naturligtvis
            inte heller tagit upp frågorna i FN i höst, vilket jag hade hoppats.
            Däremot tas nu ganska stora steg på andra sidan av Atlanten.
          </note>
          <note>
            Vid en stor uppföljningskonferens av
          </note>
          <note>
            Riokonferensen, som ägde rum i Toronto i Kanada i oktober månad,
            togs dessa frågor upp. Bl.a.
          </note>
          <note>
            medverkade Ecuadors försvarsminister. Han redogjorde i detalj
            för hur deras förvarsmakt nu ägnar sig åt miljöarbete i alla dess
            olika delar. Jag var litet misstänksam -- jag var ju inte hundraprocentigt
            övertygad om att det var detsamma som att folket tyckte att det
            var bra -- tills en indianledare reste sig och sade: Vi är mycket
            tacksamma, och vi stöder helt försvarsmaktens agerande i miljöarbetet
            med all dess praktiska användning.
          </note>
          <note>
            Det som kanske är mest intressant i USA är dess kongress. Där
            har ett förslag lagts av Sam Nunn, som är försvarsansvarig senator,
            och av Al Gore, som var den miljöansvarige senatorn för
          </note>
          <note>
            Demokraterna och som numera är vicepresidentkandidat.
          </note>
          <note>
            Det är ett förslag där det krävs att man skall använda och anslå
            resurser för att granska vad som kan användas på den militära
            sidan, framför allt på forskningssidan, för miljön. 200 miljoner
            dollar har avsatts för forskning i Försvarsdepartementet,
          </note>
          <note>
            Energidepartementet och EPA:s laboratorium.
          </note>
          <note>
            Man har tagit upp vissa prioriterade ämnen.
          </note>
          <note>
            Det är klart att man har ett ganska stort hopp när den blivande
            vicepresidenten har visat ett sådant påtagligt intresse av att
            använda militära resurser för miljön. Därtill har också senare
            en särskild senator, Barbara Mikulski, som är demokrat, och en
            republikansk kvinna i kongressen tagit upp ett litet mer långtgående
            förslag, där de vill ha direkta överföringar av både medel och
            personal från militära ändamål till ett miljöforskningsinstitut.
            De anser sig ha fått positiva signaler om att det finns ett intresse
            för detta av den valda presidenten Clinton och hans vicepresident
            Gore. Det tycker jag är mycket positivt.
          </note>
          <note>
            Jag menar därför att det hade varit på sin plats om den svenska
            regeringen hade visat en mycket mer påtaglig aktivitet här hemma
            och internationellt, att regeringen verkligen hade utnyttjat detta
            tillfälle och sagt att den är beredd att ta upp det svenska förslaget,
            inte ett socialdemokratiskt förslag utan det svenska ordförandeförslaget
            i FN-
          </note>
          <note>
            studien, och driva detta mer aktivt. Det är en besvikelse att
            så inte sker. Jag vill därmed yrka bifall till reservation 2.
          </note>
          <note>
            Jag vill till sist ställa en fråga till Lennart Daléus. Ni talar
            så vackert i utskottets betänkande på s. 20 och
          </note>
          <note>
            21 om hur duktigt försvaret kommer att bli när det gäller miljöfrågorna.
            Det är bra. Sent skall syndaren vakna. Men efter en hel del aktiviteter
            här i riksdagen har också militären insett att den har ett ansvar.
            Det tycker jag är mycket bra. Ni talar också alldeles klart om
            att man kan förvänta sig ett bra miljöarbete. Men i betänkandet
            står det också något som jag måste få en förklaring till. Det
            står:
          </note>
          <note>
            ''Som framhålls i finansieringskapitlet av Agenda
          </note>
          <note>
            21 kan nedrustningen lösgöra resurser för miljö och utveckling.
            Utskottet utgår från att regeringen beaktar dessa möjligheter
            i den fortsatta beredningen.''
          </note>
          <note>
            Jag ställer mig helt bakom detta. Men hur skall det gå till?
            Denna regering har inte startat någon nedrustning nationellt.
            Den har ökat försvarskostnaderna med 7,3 miljarder kronor.
          </note>
          <note>
            Sverige är ett av två länder i världen som ökar försvarskostnaderna.
            Hur skall det praktiskt gå till när regeringen skall beakta möjligheterna
            att använda frigjorda nedrustningsresurser för miljöändamål?
          </note>
          <note type="speaker">
            Anf. 145 LENNART DALÉUS (c) replik:
          </note>
          <note>
            Herr talman! Beträffande Maj Britt Theorins första och konkreta
            fråga, får jag hänvisa till s. 12 i skrivelsen, där det mycket
            tydligt sägs att regeringen bereder frågor som gäller konventionen
            om biologisk mångfald med inriktningen att lägga fram en proposition
            redan under innevarande riksmöte.
          </note>
          <note>
            När det sedan generellt gäller frågan om militären och miljön,
            anser jag att det är berättigat att ta upp den som en viktig fråga.
            Det skedde för övrigt, herr talman, redan under 1982 års specialsession
            om nedrustning i New York, då dåvarande statsministern Thorbjörn
            Fälldin höll ett mycket engagerat anförande med detta som huvudsaklig
            inriktning. Det har också präglat mycket av det arbete som den
            dåvarande borgerliga regeringen bedrev när det gällde att fokusera
            mycket av miljöinriktningen just på militärens påverkan.
          </note>
          <note>
            Jag förstår att Maj Britt Theorin har ett starkt engagemang i
            denna fråga, och det är bra. Det framkom också under Riokonferensen.
            Men allt som sker vid en konferens är inte riktigt så enkelt som
            Maj Britt Theorin vill påskina. Vi känner naturligtvis till, milt
            uttryckt, den rapport som hon talar om. Sverige bedrev på diplomatiskt
            sätt och på många andra sätt ett mycket kraftfullt arbete för
            att få in dessa frågor med berättigat stort utrymme i arbetet.
          </note>
          <note>
            Sedan kan man välja olika metoder. Det finns inte mycket som
            talar för att Maj Britt Theorins resonemang om att lägga fram
            en resolution, på det sätt som den socialdemokratiska gruppen
            i Rio föreslog, skulle ha banat väg för någon större framgång.
            Problemet att få andra länder att då över huvud taget ställa upp
            på de slutsatser som nu ändå kommer att bli en del av Agenda 21
            var påtagligt.
          </note>
          <note>
            Man kan, som sagt, välja olika vägar. Jag tror att regeringen,
            och särskilt delegationen i Rio, valde den väg som av alla där,
            förutom den socialdemokratiska gruppen, uppfattades som framkomlig.
          </note>
          <note>
            När det gäller försvaret och försvarspolitiken är det uppenbart
            att man på militärt håll i Sverige har börjat engagera sig i frågan
            om militären och miljön. ÖB har agerat på många olika sätt, både
            i broschyrer och i planläggningen för perioden 1993--
          </note>
          <note>
            1998 beträffande hur militären och miljön skall kunna få större
            utrymme som ett samband.
          </note>
          <note>
            Naturligtvis kommer dessa frågor att drivas av
          </note>
          <note>
            Sverige även i internationella forum. Det kan gälla
          </note>
          <note>
            FN och det kan gälla ESK. Jag tror inte att man behöver vara
            orolig för att dessa frågor inte skall få ett stort utrymme i
            denna regerings arbete i fortsättningen. Det är bara glädjande
            att det är många som är engagerade i att frågan platsar, som det
            heter, högt på miljödagordningen.
          </note>
          <note type="speaker">
            Anf. 146 MAJ BRITT THEORIN (s)
          </note>
          <note>
            replik:
          </note>
          <note>
            Herr talman! Det var glädjande att höra att förslaget om att
            använda militära resurser för miljön togs upp av Thorbjörn Fälldin
            1982. Det var en nyhet för mig. Det är möjligt att han har tagit
            upp frågan om militärernas miljöförstöring.
          </note>
          <note>
            Det är naturligtvis inte så enkelt att driva dessa frågor. Nej,
            jag har efter nio år i
          </note>
          <note>
            Utrikesdepartementet lärt mig att det inte är lätt att driva
            dessa frågor och att ställa krav. Men om man inte ställer kraven,
            har man inte heller någon möjlighet att förhandla om dem.
          </note>
          <note>
            Det lades fram ett konkret resolutionsförslag, där de viktigaste
            delarna fördes upp. Det togs kontakter med andra regeringars representanter.
          </note>
          <note>
            Men inte någonstans eller någon gång ville den svenska regeringen
            fullfölja detta, därför att den själv bedömde att det inte skulle
            vara framgångsrikt. Men det kan man inte veta förrän man har försökt
            sig på detta. Och det gjorde regeringen tyvärr inte. Den nöjde
            sig med, som många andra regeringar, att acceptera att USA lade
            locket på. Det som uppnåddes var egentligen inte särskilt mycket.
            Det var fråga om tämligen självklara konstateranden i principerna
            24 och 25 i
          </note>
          <note>
            Riodeklarationen att krig är destruktiva för en hållbar utveckling
            och att staterna därför måste respektera internationell miljölag
            vid väpnade konflikter samt att fred, utveckling och miljö är
            beroende av varandra och odelbara. Man fick också med i Agenda
            21 om miljöfarligt avfall en paragraf med innebörden att militären
            skall lyda under samma miljöregler som den civila verksamheten
            och skall röja upp efter sin egen miljösmutsning.
          </note>
          <note>
            Man fick också med en skrivning om att frigjorda ekonomiska resurser
            kan användas för miljö och utveckling. Det var egentligen allt
            som man uppnådde vid Riokonferensen.
          </note>
          <note>
            Jag är övertygad om att man hade kunnat nå mycket längre om man
            hade varit berdd att driva dessa frågor. Jag tar det som självklart,
            nu när
          </note>
          <note>
            Lennart Daléus har deklarerat detta, att den borgerliga regeringen
            kommer att driva det svenska förslaget vidare och inte bara låta
            detta bli munväder. Jag har nämligen hört både i Rio och i höst
            här hemma att regeringen skall driva detta vidare, men jag har
            inte sett några konkreta förslag.
          </note>
          <note>
            Det är litet olyckligt om man skall låta andra gå före när man
            själv kan göra något.
          </note>
          <note>
            Jag frågade om det var i januari som vi skulle få propositionen.
            Men jag fick reda på att det blir under detta riksmöte. Det är
            klart att det kan dröja ett bra tag till. Jag säger som parlamentarikerna
            vid parlamentarikerkonferensen i Rio att ju snabbare man får en
            ratificering, desto större tyngd får båda konventionerna. Jag
            hade hoppats på att få svaret att propositionen kommer att läggas
            fram senast i januari.
          </note>
          <note>
            Jag fick inget svar på min fråga hur det skall gå till i Sverige
            att använda frigjorda resurser eller om regeringen skall beakta
            dessa möjligheter i den fortsatta beredningen. Om man ökar försvarskostnaderna,
            blir det såvitt jag förstår, med enkel logik och med enkel matematik,
            inga pengar över för miljön.
          </note>
          <note type="speaker">
            Anf. 147 LENNART DALÉUS (c) replik:
          </note>
          <note>
            Herr talman! Får jag först säga att Maj Britt
          </note>
          <note>
            Theorins engagemang i dessa frågor inte behöver leda till att
            hon tar ifrån andra möjligheten att också ha insikt och engagemang,
            bl.a. på det sätt som den tidigare statsministern Thorbjörn Fälldin
            visade vid FN-förhandlingarna i New York för mer än tio år sedan.
          </note>
          <note>
            Jag har all respekt för Maj Britt Theorins engagemang, men det
            finns även andra som kan ha engagemang i denna fråga.
          </note>
          <note>
            Det kan inte vara någon ny information för Maj
          </note>
          <note>
            Britt Theorin, som uppenbarligen borde ha läst skrivelsen, att
            inriktningen är att ratificeringen av konventionen om den biologiska
            mångfalden skall ske under innevarande riksmöte. Det framgick,
            som sagt, av skrivelsen och informationen.
          </note>
          <note>
            Herr talman! Det finns en väsensskillnad i hur man ser på frågorna.
            Det framkommer också av den socialdemokratiska reservationen,
            där man uttalar
          </note>
          <note>
            ''att Sveriges ansträngningar vid konferensen inte rönte större
            framgångar när det gällde att vinna stöd för FN-studien''. Det
            är detta som är det symptomatiska. Man talar om att vinna stöd
            för
          </note>
          <note>
            FN-studien, medan utskottets majoritet berättigat talar om att
            det är fråga om ''att rikta ökad uppmärksamhet på möjligheterna
            att använda militär teknik och kunskaper för miljöändamål samt
            på vikten av strikta miljönormer för militära aktiviteter i fredstid''.
            Detta arbete måste röna framgång.
          </note>
          <note>
            Det är just det som är skillnaden. Man behöver inte vara fixerad
            vid den här studien. Det finns andra vägar att gå än att på plats
            i Rio försöka få till stånd en resolution som entydigt stöder
            just den här studien.
          </note>
          <note>
            Diplomater -- och det har man också gjort i olika förhandlingar
            -- har på ett mycket bra sätt försökt att så mycket som möjligt
            få med den gemensamma svenska ambitionen, att konstruktivt koppla
            samman frågor om miljö, nedrustning och militära aktiviteter,
            i Rioarbetet. Det vore en orättvis behandling, och det vore även
            en otjänst mot det svenska engagemanget, att hävda att det skulle
            vara fråga om ett misslyckande just därför att den här studien
            inte fått den plats i arbetet som Maj Britt
          </note>
          <note>
            Theorin eftersträvar.
          </note>
          <note type="speaker">
            Anf. 148 MAJ BRITT THEORIN (s)
          </note>
          <note>
            replik:
          </note>
          <note>
            Herr talman! Jag fick inte heller nu svar på frågan hur man i
            Sverige i en upprustningssituaion skall klara av att frigöra resurser
            för miljön.
          </note>
          <note>
            Nej, jag skall inte alls frånta någon hans eller hennes engagemang,
            tvärtom. Ju fler som arbetar för detta, desto lyckligare blir
            jag. Men då måste man arbeta konkret för detta.
          </note>
          <note>
            Vi lade inte fram ett konkret förslag om att man skulle följa
            studien i Rio. Vi tog upp några viktiga punkter i studien, som
            vi lade fram ett konkret förslag om. Vi ville att man skulle förhandla
            om det och försöka att nå framgång med det. Vi t.o.m.
          </note>
          <note>
            ordnade kontakter med andra regeringar för det ändamålet.
          </note>
          <note>
            Det är inte alls fråga om att man skall vara rigid och följa
            det som sägs, utan det är fråga om det konkreta agerandet. Det
            är inte de många vackra orden som gäller. Det är således det konkreta
            agerandet från regeringens sida som jag väntar på.
          </note>
          <note>
            Förste vice talmannen anmälde att Lennart Daléus anhållit att
            till protokollet få antecknat att han inte ägde rätt till ytterligare
            replik.
          </note>
          <note>
            Anf. 149 ANNIKA ÅHNBERG (-):
          </note>
          <note>
            Herr talman! I juni i år hölls alltså FN:s stora konferens om
            miljö och utveckling i Rio de Janeiro.
          </note>
          <note>
            Samtidigt hölls Forum Global -- en sammansatt process av utställningar,
            seminarier, debatter och andra engagemang, där väldigt många aktörer
            från hela världen redovisade sina uppfattningar om de globala
            miljöproblemen och om lösningarna på de här problemen.
          </note>
          <note>
            Världens miljöproblem är många och komplexa.
          </note>
          <note>
            Men i alla de processer av miljöengagemang som strålade samman
            i Rio fanns det en gemensam och grundläggande insikt: miljöproblemen
            och de sociala problemen är oupplösligt förbundna med varandra.
            Orsaken till miljöproblemen i fattiga länder är mycket ofta just
            fattigdomen, medan orsaken till miljöproblemen i rika länder är
            just rikedomen. Jag är naturligtvis medveten om att detta är en
            förenkling.
          </note>
          <note>
            Det är stor skillnad mellan Tyskland och Polen, även om båda
            är industriländer. Det är också stor skillnad mellan t.ex. Saudiarabien
            och Zimbabwe, även om båda räknas till vad vi brukar kalla tredje
            världens länder.
          </note>
          <note>
            Själva kärnan i budskapet från Rio är ändå att vi inte kommer
            att kunna lösa de globala miljöproblemen, om vi inte också hanterar
            de sociala problemen i varje land och länder emellan.
          </note>
          <note>
            Därför var det beklagligt att man vid FN-
          </note>
          <note>
            konferensen inte förmådde konkretisera besluten om resursöverföring
            från rika till fattiga länder.
          </note>
          <note>
            Handelspolitiken berördes, men utan tydligt formulerade krav.
            Ändå är en förändring av världshandeln i riktning mot mera rättvisa
            villkor en absolut förutsättning för en förändring av de globala
            relationerna mellan rika och fattiga länder.
          </note>
          <note>
            Målet, att de utvecklade länderna skall avsätta
          </note>
          <note>
            0,7 % av sin bruttonationalprodukt i bistånd, slogs åter fast.
            Men man sade inte när målet skall vara uppnått. U-länder skulle
            behöva satsa 600
          </note>
          <note>
            miljarder dollar per år för att kunna genomföra det som föreslås
            i Agenda 21. Om alla i-länder avsatte
          </note>
          <note>
            0,7 % av sin BNP, skulle de bidra med 125
          </note>
          <note>
            miljarder dollar till den här processen. Men i verkligheten är
            bidraget mindre än hälften.
          </note>
          <note>
            Därför är det beklagligt att Sverige just nu, när vi skall börja
            förverkliga de höga ambitionerna från
          </note>
          <note>
            Rio, går åt motsatt håll och minskar sitt bistånd med 10 %. Kronans
            fallande värde reducerar biståndet med ytterligare 10 %. Jag har
            yrkat avslag beträffande krispaketsminskningen av biståndet.
          </note>
          <note>
            Detta kommer att hanteras i en annan ordning här i kammaren.
          </note>
          <note>
            Det har stor betydelse vad vi gör, dels mycket konkret -- pengarna
            behövs --, dels därför att vi med vårt handlande ger signaler
            till andra länder.
          </note>
          <note>
            Tyvärr är bristen på precisering när det gäller resursöverföring
            inte något unikt, utan den är ganska kännetecknande för alla Riodokumenten.
            I
          </note>
          <note>
            stort sett tas allt mellan himmel och jord upp, dock utan en
            konkretisering och precisering av nödvändiga åtaganden. Därför
            finns det uppenbara risker att uppföljningen försvåras.
          </note>
          <note>
            Jag delar inte riktigt Lennart Daléus uppfattning att regeringsskrivelsen
            är en god grund för det fortsatta förverkligandet. Om vi skall
            kunna hantera denna väldiga materia, behövs det preciseringar.
          </note>
          <note>
            I min motion tar jag upp frågan om behovet av ett fortsatt och
            intensifierat internationellt samarbete när det gäller beskattningen
            av koldioxidutsläpp.
          </note>
          <note>
            Alla vet att koldioxidutsläppen och utsläpp av andra s.k. växthusgaser
            måste reduceras kraftigt --
          </note>
          <note>
            50--60 % inom 50 år, skriver t.ex. Naturvårdsverket i sin senaste
            rapport.
          </note>
          <note>
            Alla inser att den klimatkonvention som öppnades för undertecknande
            i Rio är helt otillräcklig. Alla borde också inse att vi inte
            kan vänta 10--20 år på nästa stora globala konferens. Vi måste
            gå vidare nu.
          </note>
          <note>
            USA, tillsammans med en del oljeproducerande länder, bromsade
            försöken till preciseringar. Men den nya amerikanska regimen har
            dokumenterat en helt annan inställning till miljöproblemen. Al
          </note>
          <note>
            Gore, den nye vicepresidenten -- som också Maj
          </note>
          <note>
            Britt Theorin hänvisar till -- skriver i sin bok ''The earth
            in the balance'': ''I am convinced that a
          </note>
          <note>
            CO2 tax which is completely offset by decreases in other taxes
            is rapidly becoming politically feasible.''
          </note>
          <note>
            (''En jord i balans'': Jag är övertygad om att en koldioxidskatt,
            som helt är en kompensation för minskningar av andra skatter,
            snabbt håller på att bli politiskt möjlig.)
          </note>
          <note>
            I Sverige har vi en koldioxidskatt. Danmark,
          </note>
          <note>
            Finland, Nederländerna och Norge har också en sådan. Även på
            många andra håll diskuteras frågan. Det gäller t.ex. Japan och,
            i viss mån,
          </note>
          <note>
            Australien. Inom EG finns det ett färdigt förslag som Ministerrådet
            inte vågade förverkliga före viktiga konkurrentländer som USA
            och Japan. Här finns det alltså stora möjligheter att gå vidare,
            t.ex.
          </note>
          <note>
            genom ett samordnat nordiskt initiativ från de länder som redan
            har en sådan här skatt och genom att hänvisa till den överenskommelse
            som finns mellan EG och EFTA om en reduktion av koldioxidutsläppen.
          </note>
          <note>
            Jag måste säga att jag är mycket besviken över att jordbruksutskottet
            inte velat tillstyrka mitt yrkande om svenska initiativ på det
            här området. Över huvud taget tycker jag att både regeringens
            och jordbruksutskottets ambitionsnivå är låg. Man är rätt nöjd
            med miljöpolitiken. Jag delar inte deras uppfattning.
          </note>
          <note>
            Ett förverkligande av Agenda 21 bygger i mycket hög grad på att
            man på lokal nivå, i Sverige blir det då kommunerna, förmår att
            omsätta de vackra orden i handling. Därför kan diskussionen om
            uppföljningen av UNCED inte isoleras från diskussionen om de problem
            som den alltmer trängda kommunala ekonomin ger upphov till.
          </note>
          <note>
            Under senare tid har vi fått upprepade rapporter om hur de ekonomiska
            problemen i kommunerna leder till nedprioriteringar av just miljöverksamheten.
            En alldeles ny undersökning visar att risken är uppenbar att man
            i dåliga tider --
          </note>
          <note>
            av förståeliga skäl -- är så benägen att behålla sysselsättningen
            att miljökraven ute på företagen får vika. Även inom näringslivet
            minskar miljöengagemanget i takt med att ekonomin försämras.
          </note>
          <note>
            Ändå finns det också i tider av lågkonjunktur möjligheter att
            vara offensiv.
          </note>
          <note>
            Arbetsmarknadspolitiska åtgärder kan t.ex.
          </note>
          <note>
            utformas med en miljöprofil. Miljöskyddet är inte en lyx som
            vi kan ägna oss åt när vi har det riktigt gott ställt, utan det
            är alltid en absolut nödvändighet om vi skall överleva. Vi borde
            kanske besinna att många andra länder, som vi förväntar oss större
            miljöinsatser av, ständigt lever med en ekonomi som är långt sämre
            än vår just nu.
          </note>
          <note>
            I propositionen skriver man pliktskyldigast om kvinnors betydelse
            i miljöarbetet, men man skriver på ett sådant sätt att åtminstone
            jag blir upprörd.
          </note>
          <note>
            Utgångspunkten är nämligen att man genom olika åtgärder skall
            få kvinnor att intressera sig för miljön. Men problemet är ju
            ett helt annat.
          </note>
          <note>
            Kvinnor världen över är i hög grad miljömedvetna och verksamma
            i konkret miljövårdsarbete.
          </note>
          <note>
            Jag hade tillfälle att resa till Rio, inte till den officiella
            konferensen men väl till Forum Global.
          </note>
          <note>
            Där gavs det från världens alla hörn väldigt många exempel på
            konkret miljöskyddsarbete utfört av kvinnor. Kvinnor i Nigeria
            hade t.ex. konstruerat en spis som innebar en förbättrad arbetsmiljö
            och som minskade energibehovet. Från Kenya redovisades trädplanteringsprojekt
            initierade och utvecklade av kvinnor. Från Colombia redovisades
            jordbruk med en bra miljöanpassning, som gav sysselsättning också
            i förädlingsledet.
          </note>
          <note>
            Jag skulle kunna stå här länge och räkna upp konkreta exempel
            på miljöskyddsarbete som utförs dagligen av kvinnor runt om i
            världen.
          </note>
          <note>
            Problemet är inte att få kvinnor delaktiga.
          </note>
          <note>
            Problemet är att kvinnors erfarenheter och kunskaper ständigt
            nedvärderas. Det är precis vad propositionen och utskottets betänkande
            också gör.
          </note>
          <note>
            Det verkliga kvinnoproblemet när det gäller miljön är att män
            i maktposition inte förmår ta till sig och värdera kvinnors erfarenheter,
            kunskaper och insatser.
          </note>
          <note>
            Det var därför som jag i min motion föreslog att vi i Sverige
            kunde ta initiativ till en konferens där alla dessa tusen och
            åter tusen exempel på kvinnligt miljöarbete lyftes fram. Utskottet
            sade tyvärr nej.
          </note>
          <note>
            Inte heller mitt yrkande om en mer pådrivande roll för Sverige
            i förhållande till transnationella företag har funnit nåd hos
            utskottet. Man hänvisar till att det finns ett kapitel i Agenda
            21 som berör detta.
          </note>
          <note>
            Visst är det så. Men det är ingen ersättning för ytterligare
            initiativ. Det är den nödvändiga grunden för ett fortsatt arbete.
          </note>
          <note>
            Enligt en FN-studie dominerar transnationella företag de sex
            industrisektorer som bidrar mest till växthuseffekten. De sektorerna
            är produktion av fossilbränslen, transport, elproduktion, energikrävande
            metallproduktion, produktion av konstgödsel och tillverkning av
            CFC, s.k. freoner. I
          </note>
          <note>
            allmänhet är transnationella företag stora förbrukare av energi
            och resurser. Beslutsfattarna i de här koncernerna har nyckelpositioner
            när det gäller att påverka teknisk och annan produktutveckling.
          </note>
          <note>
            De transnationella företagen svarar för 60 % av den internationella
            handeln. Det är en handel som ofta sker på ett sätt som ger negativa
            miljöeffekter. Det kunde vara en uppgift för Sverige att vara
            med och driva på processen för att påverka de transnationella
            företagen. Inte ensamma, givetvis, utan i samarbete med andra
            länder. Men några måste vara mer pådrivande än andra.
          </note>
          <note>
            Jag instämmer i det som Maj Britt Theorin har sagt om sambanden
            mellan militära aktiviteter och miljön. Jag ansluter mig också
            till det som sagts om tillsättandet av en kommission för det fortsatta
            uppföljningsarbetet och beklagar att utskottmajoriteten avstyrkt
            även detta förslag, särskilt som motiveringen inskränker sig till
            att det finns ''skäl att avvakta''. Är det något som det inte
            finns skäl till när det gäller miljöpolitiken så är det att avvakta.
          </note>
          <note>
            Det finns åtskilligt mer att säga, men tiden här är knapp. Det
            blir många fler tillfällen att diskutera, och inte bara att diskutera
            utan också att genomföra uppföljningen av Riokonferenserna.
          </note>
          <note>
            För UNCED var inte slutet på en lång process, utan början på
            en mycket större.
          </note>
          <note>
            Herr talman! Jag står givetvis bakom samtliga förslag i min motion,
            men yrkar trots det endast bifall till Vänsterpartiets meningsyttring,
            som gäller hemställans mom. 2, som baseras på yrkande nr 9 i min
            motion. I övrigt instämmer jag i de yrkanden om bifall till reservationer
            och meningsyttringar som tidigare har framförts i debatten.
          </note>
          <note>
            (forts.)
          </note>
          <note>
            Beslut om uppskjuten votering
          </note>
          <note>
            På förslag av förste vice talmannen medgav kammaren att pågående
            ärende samt de två återstående ärendena på dagens föredragningslista,
            arbetsmarknadsutskottets betänkanden AU2 och
          </note>
          <note>
            AU5, fick företas till avgörande vid morgondagens arbetsplenum.
          </note>
          <note>
            14 § (forts.)f415 &gt; FN:s konferens om miljö och utveckling år
            1992 -- UNCED
          </note>
          <note>
            (forts. JoU8)
          </note>
          <note type="speaker">
            Anf. 150 LENNART DALÉUS (c):
          </note>
          <note>
            Herr talman! Det är många riktiga iakttagelser som
          </note>
          <note>
            Annika Åhnberg gör på miljöområdet med anledning av den här skrivelsen.
            Men hon missar några av de viktigaste poängerna.
          </note>
          <note>
            Det är riktigt att utskottet säger att man skall avvakta i fråga
            om en kommission. Men det missförstår Annika Åhnberg och tolkar
            det som om det var samma sak som att avvakta med ageranden och
            åtgärder som hänger samman med
          </note>
          <note>
            Rioprocessen. Det är faktiskt inte riktigt samma sak.
          </note>
          <note>
            Själv är jag direkt tveksam till en kommission av det slag Socialdemokraterna
            har föreslagit. Jag tror att
          </note>
          <note>
            Annika Åhnberg måste instämma i att det viktigaste ändå är det
            snabba agerandet, med vilket vi inte får avvakta. En kommission
            som lösning på den frågan är inte intressant. Det intressanta
            är att regeringen, som man har demonstrerat i skrivelsen, kraftfullt
            agerar såväl i budgetpropositionen som i andra konkreta och tydliga
            förslag till riksdagen. Det är det som är det angelägna.
          </note>
          <note>
            Herr talman! Annika Åhnberg resonerar på precis samma sätt. Skrivelsen
            är inte tillräckligt konkret, säger hon, den är inte ett bra underlag
            för vårt fortsatta agerande.
          </note>
          <note>
            Man skulle kunna försöka sig på en recension av detta genom att
            hänvisa till det som vi har hyllat hela den här debatten, nämligen
            den internationella jämförelsen. Då skulle man i stället kunna
            fråga
          </note>
          <note>
            Annika Åhnberg: Kan Annika Åhnberg tala om i vilka parlament,
            med ett språk som inte är representerat i de tryckta alstren från
            konferensen, man redan har haft möjlighet att på ett utförligt
            sätt ta del av och diskutera den aktuella regeringens bedömning
            och framtidsambitioner samt ett fullständigt översatt material?
            I vilka andra länder har det förekommit?
          </note>
          <note>
            Det skulle möjligen ge ett mått på med vilken skyndsamhet Sverige
            och den svenska regeringen velat föra in Riofrågorna i miljöarbetet
            och i miljödebatten. Det är det som är det intressanta.
          </note>
          <note>
            Genom att debattera den här frågan i dag, med det här materialet
            som grund, skickas signalen till alla aktörer i det svenska miljöarbetet:
            Sätt i gång!
          </note>
          <note>
            Uppdraget finns här. Ta del av det, ge er i väg i miljöarbetet!
            Regeringen kommer att göra det.
          </note>
          <note>
            Anf. 151 ANNIKA ÅHNBERG (-):
          </note>
          <note>
            Herr talman! Jag tycker att det är mycket bra att regeringen
            kom så snabbt med den här skrivelsen till riksdagen. Jag vill
            gärna säga det.
          </note>
          <note>
            Men det kan också vara bra om regeringen väljer att lyssna på
            det som sägs i den här kammaren med anledning av skrivelsen. Det
            kan vara en poäng att man tar till sig de synpunkter som förs
            fram här, så att de också kan bidra till att utveckla regeringens
            arbete.
          </note>
          <note>
            Det finns ett drag av självgodhet i Lennart Daléus sätt att tala
            om regeringens kommande, och ständigt regeringens kommande, insatser.
            Det är mycket sällan vi får höra någonting om vad regeringen just
            har gjort eller håller på att göra. Det handlar alltid om någonting
            som skjuts in i framtiden. Jag tycker nog att det finns anledning
            för dem i regeringen som värnar om miljön att söka det stöd som
            finns att få även i riksdagen.
          </note>
          <note>
            Frågan om en kommission är inte intressant, säger
          </note>
          <note>
            Lennart Daléus. Det intressanta är vad regeringen kommer att
            göra. Jag tycker inte att frågan om en kommission är helt ointressant,
            därför att jag tror att det här handlar om frågor där det finns
            anledning att söka ett brett samarbete som går utöver det som
            finns i regeringen. Jag tror t.o.m. att det när man vill ha stöd
            för miljöarbetet kan finnas mer att få utanför regeringskretsen
            än i den.
          </note>
          <note type="speaker">
            Anf. 152 LENNART DALÉUS (c):
          </note>
          <note>
            Herr talman! Det är klart att regeringen har stor lyhördhet för
            vilka synpunkter som kommer fram i riksdagsdebatten och i riksdagsagerandet,
            liksom från de olika grupper som vi nu har talat om och som har
            ett uppdrag från Rio. Jag pekade särskilt ut de ungdomar som med
            kraft engagerade sig i de här frågorna, såväl före som efter konferensen.
            Det är alldeles uppenbart att de kommer att spela stor roll.
          </note>
          <note>
            Men att tillskapa nya administrativa organ, eller organ av den
            karaktär som alltid har varit ett klassiskt socialdemokratiskt
            påfund, en kommission som skall lösa alla problem och alla arbetsuppgifter,
            är inte ett praktiskt sätt att gå till väga. Det praktiska sättet
            är att ta sig an arbetsuppgifterna med det ansvar man har. Regerigen
            har ett ansvar när det gäller de här arbetsuppgifterna. Riksdagen
            har ett ansvar. Olika aktörer i samhället i övrigt har ett ansvar
            att ta sig an arbetsuppgifterna från Rio.
          </note>
          <note>
            Det är inte med självgodhet, vilket Annika Åhnberg antydde, som
            vi skrider till verket, utan med stor ödmjukhet och naturligtvis
            med stor lyhördhet för det breda engagemang kring miljöfrågorna
            och inte minst kring Rioarbetet som man kan se i den svenska miljöopinionen
            i dag.
          </note>
          <note>
            Anf. 153 ANNIKA ÅHNBERG (-):
          </note>
          <note>
            Herr talman! När man hör hur Lennart Daléus beskriver vad man
            har kommissioner till, kan man verkligen börja fundera på vad
            regeringen har tänkt sig med den omställningskommission för jordbruket
            som man har tillsatt. Jag tror nog att många skulle känna sig
            litet besvikna och t.o.m. litet upprörda om de hörde hur Lennart
            Daléus definierar syftet med den typen av arbete. Men det är en
            annan diskussion.
          </note>
          <note>
            Jag tror att det finns mycket i miljöpolitiken som verkligen
            är djupt partiskiljande. Men det finns också mycket som vi kan
            vara överens om över partigränser. Ibland är det olyckligt att
            man från olika håll försöker profilera de egna partierna på just
            miljöpolitikens område. Det leder till ganska meningslösa debatter.
          </note>
          <note>
            Jag tror faktiskt på det konstruktiva samtalet mellan olika politiska
            företrädare. Jag tror att vi har något att lära av varandra. Det
            är det enkla skälet till att jag tycker att en sådan här kommission
            skulle kunna vara ett värdefullt bidrag. Vi behöver alla värdefulla,
            konstruktiva bidrag, för det brådskar med lösningar på miljöproblemen.
          </note>
          <note>
            Jag tycker nog fortfarande att det är olyckligt att regeringen,
            som faktiskt i praktiken har visat sig vara mycket svag på miljöområdet,
            frånhänder sig den här möjligheten, som man i stället borde ta
            till vara.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 december.)
          </note>
          <note>
            15 § Lönegarantifonden
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU2 Lönegarantifonden (prop.
          </note>
          <note>
            1992/93:117).
          </note>
          <note type="speaker">
            Anf. 154 CLAUS ZAAR (nyd):
          </note>
          <note>
            Herr talman! Lagen om statlig lönegaranti vid konkurs gäller
            sedan 1971. Garantin innebär att staten betalar de anställdas
            fordringar hos en arbetsgivare som har försatts i konkurs. Inom
            garantin ryms utbetalningar som omfattar lön och löneförmåner
            under de anställdas uppsägningstid och under konkursförvaltarens
            fortsatta drift av företaget.
          </note>
          <note>
            Det maximala utbetalningsbeloppet minskades den
          </note>
          <note>
            1 juli 1992 och uppgår nu till 100 000 kr.
          </note>
          <note>
            Lönegarantin finansieras genom en lönegarantiavgift som sedan
            1979 utgör 0,2 % av lönesumman. Utbetalningen till löntagaren
            sker genom handläggare på varje länsstyrelse efter uppgifter som
            lämnas av resp. konkursförvaltare.
          </note>
          <note>
            Arbetsuppgifterna förefaller att utföras i sann byråkratisk anda.
          </note>
          <note>
            En rationalisering av verksamheten bör enligt min mening kunna
            genomföras och ge besparingar. Jag anser det oansvarigt att nu
            ge lönegarantifonden ytterligare medel för att täcka underskott
            i finansieringen, utan att samtidigt förändra villkoren för lönegarantin.
          </note>
          <note>
            Herr talman! Efter det att jag lämnat in min motion om avskaffande
            av lönegarantin har jag uppmärksammat att ett sådant avskaffande
            torde strida mot de åtaganden som finns i det av riksdagen nyligen
            godkända EES-avtalet. Därför avstår jag ifrån att framställa yrkande,
            även om vi nu kommer att få ett nytt EES-beslut.
          </note>
          <note>
            Det är oroande att ökningen av fondens rörliga kredit till 4
            miljarder kronor, som blir resultatet av utskottets hantering
            av frågan om lönegarantin, inte medför någon djupare konsekvensanalys
            eller reaktion i riksdagen.
          </note>
          <note>
            Enligt chefspersonal vid fonden är den föreslagna finansieringen
            omöjlig. Den nuvarande lönegarantiavgiften på 0,2 % täcker inte
            utbetalningarna. En sänkning av det maximala utbetalningsbeloppet
            behövs omedelbart. Orsaken är att fondens lån på 4 miljarder kronor
            skall återbetalas med gällande marknadsränta. Räntan är som bekant
            alltför hög för att de flesta kalkyler skall gå ihop.
          </note>
          <note>
            Det går inte att jämföra dagens läge med det läge som rådde 1982
            och 1983, då fonden hade ett tillfälligt underskott på 70 miljoner
            kronor. I dag har vi en allvarlig situation som delvis orsakats
            av ett systematiskt överutnyttjande av lönegarantin.
          </note>
          <note>
            Insolvensutredningen har i sitt nya betänkande tagit upp dessa
            effekter. Jag förutsätter att utredningens förslag leder till
            lagstiftning som gör att dessa oönskade effekter upphör.
          </note>
          <note>
            Jag noterar också med tillfredsställelse att regeringen i förra
            veckan beslöt att göra en översyn av lönegarantin. Jag utgår från
            att man kommer att diskutera lönegarantins omfattning för att
            begränsa statens åtaganden. Det är min fasta övertygelse att missbruket
            av garantin måste stävjas.
          </note>
          <note>
            För några minuter sedan fick jag utredningens direktiv. Jag är
            mycket nöjd med arbetsmarknadsministerns åtgärder, men jag tycker
            att utredningen får för lång tid på sig. Den skall lämna sina
            åtgärdsförslag den 1 oktober 1993, och det är i dagens situation
            en alltför lång tid.
          </note>
          <note>
            Herr talman! Ursprunget till lönegarantin var att den skulle
            utgöra ett socialt skydd. Den planerades när arbetslösheten var
            omkring 2 %, och då det fanns väldigt få trixande medborgare.
            Nu är läget på många sätt förändrat. Arbetslösheten och konkurserna
            är mångdubblade.
          </note>
          <note>
            Den nya lönegarantihandläggningen, som gäller sedan den 1 juli
            1992, medför betydande merarbete för konkursförvaltarna. En känd
            advokat karakteriserar vår lönegaranti som ett system som är världsunikt
            i generositet kombinerat med avancerad byråkrati.
          </note>
          <note>
            Vi skall i detta sammanhang också påminna oss om att lönegarantin
            snedvrider konkurrensen bland företag, eftersom verksamheten får
            personalen gratis under en övergångstid. Detta leder i sin tur
            till prispress och följdkonkurser.
          </note>
          <note>
            Från såväl taxi- och pizzabranschen som byggbranschen finns det
            exempel på en osund användning av garantin.
          </note>
          <note>
            Enbart vid Stockholmspolisens ekorotel ligger i dag
          </note>
          <note>
            800 konkurser, där misstanke om brott finns, och väntar på behandling.
            Att gå igenom dessa skulle ta tio år. Brottsförebyggande rådet
            har, vid en genomgång av konkurser, konstaterat att vid 75 %
          </note>
          <note>
            av konkurserna har brott i någon form skett. I 39 %
          </note>
          <note>
            av fallen rörde det sig om planerade konkurser. Det är oanständigt
            av regeringen att med en lönegaranti stödja denna ruttna verksamhet.
            Ju mindre det slösas, desto bättre mår Sverige.
          </note>
          <note>
            I år beräknas 22 600 konkurser inträffa. De mest utsatta branscherna
            är beklädnads-, turist- och finansbranschen samt partihandeln.
          </note>
          <note>
            Märk även att bara inom tillverkningsindustrin, som vårt land
            egentligen skall få välstånd genom, berörs 30 000 personer av
            lönegarantin under det här året.
          </note>
          <note>
            Jag noterar alltså med tillfredsställelse att något händer, men
            jag tycker att utredningen bör påskyndas, och att den skall komma
            med förslag tidigare än arbetsmarknadsministern avser.
          </note>
          <note>
            Missförhållanden kan inte fortgå på det här sättet.
          </note>
          <note>
            Slöseriet måste stoppas.
          </note>
          <note type="speaker">
            Anf. 155 KENT OLSSON (m):
          </note>
          <note>
            Herr talman! Jag yrkar bifall till utskottets hemställan. I propositionen
            föreslås en rörlig kredit på högst 4 miljarder kronor för utbetalning
            enligt lönegarantilagen. Det är en höjning med 2 miljarder kronor.
            Anledningen till detta är naturligtvis att antalet konkurser har
            ökat, konkurser vilka berör flera anställda som får sina pengar
            via lönegarantifonden.
          </note>
          <note>
            Statens kostnader för det här budgetåret när det gäller lönegarantin
            beräknas till 6 miljarder kronor.
          </note>
          <note>
            Utskottet avstyrker de två motioner som väckts i detta ärende.
            En av motionerna har väckts av Claus
          </note>
          <note>
            Zaar, som föreslår att lönegarantin helt och hållet avvecklas.
            Det är en aning märkligt. Att lönegarantisystemet kan diskuteras
            är vi överens om, och att risk för en osund konkurrens har funnits
            och fortfarande finns kan man finna exempel på.
          </note>
          <note>
            Riksdagen har begränsat garantibeloppet till högst
          </note>
          <note>
            100 000 kr per arbetstagare, mot tidigare belopp på över 400
            000 kr. Att, som Claus Zaar föreslår, helt avveckla denna nya
            lönegaranti är en smula konstigt. En lag som började att gälla
            den 1 juli 1992
          </note>
          <note>
            måste få verka längre än ett par månader innan den döms ut. Även
            EG-länderna har skydd för arbetstagare vid arbetsgivares konkurs.
          </note>
          <note>
            I det här sammanhanget vill jag, precis som Claus
          </note>
          <note>
            Zaar, hänvisa till insolvensutredningen, som kan tänkas ge upphov
            till ändringar av lönegarantin i sinom tid. Även vid regeringens
            sammanträde den 3
          </note>
          <note>
            december har detta uppmärksammats, och en särskild utredare har
            tillsatts för att se över reglerna om lönegaranti vid konkurs.
            Uppdraget för utredningen är att analysera om lönegarantireglerna
            är ändamålsenligt utformade, att föreslå lagändringar, att undersöka
            om utgifterna för garantin går att begränsa och att göra en effektivitetsgranskning
            av garantibestämmelserna.
          </note>
          <note>
            I utredningsdirektiven sägs också att skyddet är alltför omfattande
            och att det finns risk för att garantin missbrukas. I begreppet
            lön innefattas nu även ackord, arvode, provision, risktillägg,
            resekostnad, traktamente, egen bil, osv. Det ingår i utredningsuppdraget
            att se över även detta.
          </note>
          <note>
            I utredningsuppdraget ingår att undersöka huruvida man bör återgå
            till den tidigare formen med lönegaranti under kortare tid --
            den är sex månader nu. En begränsning med exempelvis två månader
            nämns. Utredningen skall vara klar den 1
          </note>
          <note>
            oktober 1993.
          </note>
          <note>
            Mycket av det som Claus Zaar säger i sin motion tillgodoses genom
            utredningsdirektiven. Jag har också noterat att en partikollega
            till Claus Zaar inte gör någon reservation beträffande detta till
            utskottets hemställan utan finner insolvensutredningens uppgifter
            tillräckliga. Efter insolvensutredningen har de nya direktiven
            från regeringen kommit. Därför är det helt logiskt att invänta
            vad utredningsmannen kommer fram till.
          </note>
          <note>
            Vi får därefter se vad resultatet blir. I samband med utredningen
            bör man få den här tiden på sig. Vissa förändringar har ju också
            gjorts, nämligen sänkningen av garantibeloppet från 400 000 kr
            till
          </note>
          <note>
            100 000 kr. Jag finner detta vara ett för tillfället vettigt
            sätt att handskas med situationen.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 156 CLAUS ZAAR (nyd):
          </note>
          <note>
            Herr talman! Jag tackar Kent Olsson för att han har läst motionen.
            Jag har tidigare motionerat i det här ärendet. Underskottet är
            inte så litet, utan det är fråga om 300 miljoner under den gångna
            månaden.
          </note>
          <note>
            Underskottet har alltså inte minskat i någon större omfattning.
            Chefen för fonden säger att han måste ha mer pengar före sommaren,
            och då kommer vi att stå här igen och resonera om detta.
          </note>
          <note>
            Det är därför som jag anser att det är viktigt att det blir ännu
            mera drag i utredningen, Kent Olsson, så att den helst blir klar
            före sommaren, då fonden skall fyllas på igen.
          </note>
          <note type="speaker">
            Anf. 157 KENT OLSSON (m):
          </note>
          <note>
            Herr talman! Jag uppfattar egentligen inte att vi är speciellt
            oense. Jag har heller ingenting emot att utredningen blir klar
            före den 1 oktober -- det är bara positivt -- men det har sagts
            att den skall vara klar senast den 1 oktober.
          </note>
          <note>
            I det här läget ökar vi fonden med ett antal miljarder därför
            att det finns behov av det, men vi har ingen anledning att i dag
            tro att det finns ytterligare behov.
          </note>
          <note type="speaker">
            Anf. 158 CLAUS ZAAR (nyd):
          </note>
          <note>
            Herr talman! De beräkningar som jag har gjort visar att det finns
            ytterligare behov av att ge pengar till fonden före sommaren.
            Jag menar att utskottet åtminstone bör ta något initiativ i frågan
            och se till att vi inte slösar bort pengar i dag. Det är lånade
            pengar, och vi har inte mandat från folket att slösa bort de pengar
            som vi lånar.
          </note>
          <note type="speaker">
            Anf. 159 KENT OLSSON (m):
          </note>
          <note>
            Herr talman! Vi är helt överens om att man inte skall slösa bort
            pengar. Men det var inte så länge sedan som vi antog den här lagen,
            och vi bör följa de regler som finns och inte ändra dem så oerhört
            snabbt. Vi kan också vara överens om att utredningen bör bli klar
            så snabbt som möjligt.
          </note>
          <note type="speaker">
            Anf. 160 CLAUS ZAAR (nyd):
          </note>
          <note>
            Herr talman! Jag skulle vilja se att det händer någonting snabbt
            för Sverige. Vi vet att det sker en massiv utslagning av verksamheter
            och av svensk industri. Vi kan inte hålla på i den här ankdammen.
          </note>
          <note>
            Vi måste agera med blåljus. Det skall alltså gå mycket snabbt.
            Vi måste ta ett extra initiativ innan den här utredningen är klar.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 december.)
          </note>
          <note>
            16 § Semesterlöneförsäkring för små företag
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU5 Semesterlöneförsäkring för små företag (prop. 1992/93:40).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 10 december.)
          </note>
          <note>
            17 § Kammaren åtskildes kl. 18.18.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 5 §
            anf. 42 (delvis),
          </note>
          <note>
            av talmannen därefter t.o.m. 10 § anf. 84 (delvis),
          </note>
          <note>
            av andre vice talmannen därefter t.o.m. 12 § anf.
          </note>
          <note>
            110 (delvis),
          </note>
          <note>
            av tredje vice talmannen därefter t.o.m. 14 § anf.
          </note>
          <note>
            139 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
