<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--49</head>
          <docDate when="1993-01-11 00:00:00">1993-01-11 00:00:00</docDate>
        </div>
      </front>
      <body>
        <div>
          <note>
            Välkomstord
          </note>
          <note type="speaker">
            Anf. 1 TALMANNEN:
          </note>
          <note>
            Ärade riksdagsledamöter! Jag hälsar er, vice talmännen, kammarens
            sekreterare och riksdagens personal varmt välkomna tillbaka till
            det fortsatta riksdagsarbetet under detta riksmöte.
          </note>
          <note>
            1 § Anmälan om återtagande av plats i riksdagen
          </note>
          <note>
            Talmannen meddelade att Ingbritt Irhammar (c)
          </note>
          <note>
            den 19 december 1992 återtagit sin plats i riksdagen som ersättare
            för jordbruksminister Karl Erik
          </note>
          <note>
            Olsson (c), varigenom uppdraget som ersättare upphört för Lars
            Petersson.
          </note>
          <note>
            2 § Ledighet
          </note>
          <note>
            Talmannen meddelade att Birger Rosqvist (s)
          </note>
          <note>
            ansökt om fortsatt sjukledighet under tiden den 1
          </note>
          <note>
            januari -- den 31 mars.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Krister Örnfjäder (s) även i fortsättningen
            skulle tjänstgöra som ersättare för
          </note>
          <note>
            Birger Rosqvist.
          </note>
          <note>
            3 § Justering av protokoll
          </note>
          <note>
            Justerades protokollen för den 14, 15, 16, 17 och 18
          </note>
          <note>
            december 1992.
          </note>
          <note>
            4 § Överlämnande av kommittéberättelsen
          </note>
          <note>
            Anf. 2 Statsrådet REIDUNN LAURÉN (-
          </note>
          <note>
            ):
          </note>
          <note>
            Fru talman! På regeringens vägnar får jag härmed till riksdagen
            överlämna kommittéberättelsen för
          </note>
          <note>
            1993.
          </note>
          <note>
            Statsrådet Laurén avlämnade regeringens skrivelse
          </note>
          <note>
            1992/93:103 med redogörelse för verksamheten inom de kommittéer
            som hade tillsatts efter beslut av regeringen.
          </note>
          <note>
            Kommittéberättelsen bordlades.
          </note>
          <note>
            5 § Överlämnande av budgetpropositionen
          </note>
          <note>
            Anf. 3 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag ber att till riksdagen få överlämna regeringens
            förslag till statsbudget för budgetåret
          </note>
          <note>
            1993/94.
          </note>
          <note>
            Finansministern överlämnade regeringens proposition 1992/93:100
            med förslag till statsbudget för budgetåret 1993/94.
          </note>
          <note type="speaker">
            Anf. 4 TALMANNEN:
          </note>
          <note>
            Det omfattande och viktiga budgetarbetet inleds nu i riksdagen
            genom det budgetförslag som regeringen just har överlämnat. Finansministern
            kommer nu att lämna kammarens ledamöter information om budgeten,
            och därefter får oppositionens företrädare komma till tals.
          </note>
          <note>
            Anf. 5 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Riksdagens ledamöter! Det här budgetförslaget visar
            hur Sverige kommer stärkt ur dagens ekonomiska problem. Den ekonomiska
            politiken leder till att vi kan ta oss bort från de svårigheter
            som i dag medför påfrestningar för många människor i vårt land:
            arbetslösheten, den krympande produktionen, budgetunderskottet,
            finanskrisen.
          </note>
          <note>
            Genom att sanera statsfinanserna, sänka skatterna på produktionen,
            företagandet och jobben och satsa på massiva investeringar i infrastruktur
            skapar vi nu den exportledda tillväxt som svensk ekonomi behöver.
          </note>
          <note>
            Prognoserna i finansplanen visar att allt fler ljus tänds i det
            ekonomiska mörkret. Politiken leder rätt.
          </note>
          <note>
            Näringslivets konkurrenskraft förbättras kraftigt.
          </note>
          <note>
            Exporten ökar starkt redan i år och än mer 1994.
          </note>
          <note>
            De svenska företagen stärker sina positioner här hemma och på
            världsmarknaderna. Många av dem är små och medelstora företag.
            Exporten drar i gång industriproduktionen och industriinvesteringarna,
            som nu börjar öka, långsamt i år men snabbare nästa år. Vi ser
            nu början på en exportledd tillväxt.
          </note>
          <note>
            I dag präglas den svenska ekonomin av stora svårigheter. Misstagen
            i den ekonomiska politiken under 1970- och 1980-talen har satt
            djupa spår.
          </note>
          <note>
            Överhettningen under 1980-talet skapade en spekulations- och
            låneekonomi, och när spekulationsbubblan sprack uppstod den djupa
            finanskris som vi nu upplever. På samma sätt dolde överhettningen
            svåra obalanser i de offentliga finanserna -- obalanser som i
            dagens lågkonjunktur har blivit tydliga.
          </note>
          <note>
            Det värsta problemet är den höga arbetslösheten.
          </note>
          <note>
            Att vara utan jobb eller att oroa sig över att bli uppsagd innebär
            hårda påfrestningar. Det plågar många människor, och det skapar
            sociala och ekonomiska problem.
          </note>
          <note>
            När människor tvingas gå arbetslösa under lång tid kan följden
            alltför ofta bli social utslagning. Ett samhälle med en omfattande
            långtidsarbetslöshet skulle bli ett hårt samhälle, med växande
            klyftor.
          </note>
          <note>
            Det vore oacceptabelt. Därför måste arbetslösheten bekämpas.
          </note>
          <note>
            Jag är övertygad om att jag talar för alla i denna kammare när
            jag säger att vi vill göra vårt yttersta för att pressa ner arbetslösheten
            och skapa nya, trygga jobb. Tillväxtpolitiken är kärnan i kampen
            mot arbetslösheten.
          </note>
          <note>
            Den ekonomiska politiken har nu, liksom tidigare, två huvuduppgifter.
            För det första krävs det fortsatta insatser för expansion av näringslivet.
            Det sker genom förändringar i utgiftssystemen, sänkta skatter
            för företagen, avregleringar, satsningar på forskning, utbildning
            och infrastruktur. EES-
          </note>
          <note>
            avtalet och svenskt medlemskap i EG är också verktyg för ökad
            konkurrens, tillväxt och därmed flera jobb.
          </note>
          <note>
            För det andra krävs det en fortsatt sanering av de offentliga
            finanserna. Då kan räntan sjunka, och en lägre ränta är den enskilda
            faktor som har störst expansiv effekt för att öka tillväxten och
            minska arbetslösheten.
          </note>
          <note>
            Fru talman! Sedan regeringsskiftet har vi bedrivit ett omfattande
            arbete för att återupprätta tillväxten och sanera landets ekonomi.
            Många strukturella förändringar har redan genomförts. Det innebär
            att tidigare grus i det ekonomiska maskineriet försvinner och
            ersätts av smörjande olja.
          </note>
          <note>
            Ekonomins utvecklingskraft och växtkraft ökar.
          </note>
          <note>
            Alla socialförsäkringssystem har gjorts om eller är föremål för
            översyn, så att det lönar sig bättre att arbeta och spara.
          </note>
          <note>
            Vi har beslutat om åtgärder för ökad konkurrens i både privat
            och offentlig sektor. Den offentliga sektorns produktion börjar
            nu öppnas för privata företag.
          </note>
          <note>
            Arbetslinjen har hävdats.
          </note>
          <note>
            Stora satsningar på infrastruktur och högskoleutbildning har
            inletts.
          </note>
          <note>
            Skatterna på produktionen har sänkts med ca 40
          </note>
          <note>
            miljarder kronor.
          </note>
          <note>
            Beslut har fattats som innebär minskade offentliga utgifter på
            nära 70 miljarder kronor under de närmaste åren. Därmed har förutsättningarna
            för att att avskaffa det s.k. strukturella underskottet i de offentliga
            finanserna förbättrats mycket starkt.
          </note>
          <note>
            Nu går vi vidare för att ytterligare stärka tillväxten, sanera
            statsfinanserna och öka sysselsättningen.
          </note>
          <note>
            Tillväxtpolitiken bygger på lägre ränta och fortsatt låg inflation.
            Detta är centralt. Därför är den första riktlinjen för den ekonomiska
            politiken att den underliggande inflationstakten skall förbli
            låg.
          </note>
          <note>
            Den andra riktlinjen är att underskottet i de offentliga finanserna
            skall minska. Trots de åtgärder som har vidtagits är underskottet
            i statsbudgeten nästan 200 miljarder kronor under det här budgetåret.
            I förslaget till statsbudget för
          </note>
          <note>
            1993/94 minskar underskottet kraftigt, till drygt 160
          </note>
          <note>
            miljarder kronor. För de totala offentliga finanserna för hela
            den offentliga verksamheten beräknas underskottet minska från
            drygt 170
          </note>
          <note>
            miljarder kronor 1993 till drygt 140 miljarder kronor 1994.
          </note>
          <note>
            En del av det här underskottet försvinner när konjunkturen blir
            bättre, men det som kallas för den strukturella delen gör inte
            det. Den delen av underskottet avskaffas genom konkreta åtgärder.
          </note>
          <note>
            I finansplanen presenteras ett program för att avskaffa det strukturella
            underskottet på fem år.
          </note>
          <note>
            Programmet har två inslag, dels fortsatta budgetförstärkningar
            på ungefär 10 miljarder kronor per år, dels stor återhållsamhet
            inom den offentliga konsumtionen, så att den är realt oförändrad.
            Finansplanen sätter upp som ett konkret mål för budgetpolitiken
            att avskaffa det strukturella underskottet och, vilket är mycket
            viktigt, visar hur detta mål skall nås.
          </note>
          <note>
            Därför är den tredje riktlinjen för den ekonomiska politiken
            att de offentliga utgifterna skall minska.
          </note>
          <note>
            Saneringen av de offenliga finanserna kräver, som alla förstår,
            fortsatta och målmedvetna minskningar av utgifterna. I budgetpropositionen
            föreslås åtgärder som minskar utgifterna med 17
          </note>
          <note>
            miljarder kronor under budgetåret 1993/94. Av dessa är 12 miljarder
            kronor nya förslag. Förslagen är utformade så att besparingseffekten
            växer över tiden, till närmare 27 miljarder kronor. De nya förslagen
            är bl.a. följande.
          </note>
          <note>
            Kompensationsgraden i delpensionsförsäkringen föreslås minskas.
            Rätten till nedtrappning av arbetstiden föreslås begränsas, och
            åldersgränsen för att kunna få deltidspension skall höjas.
          </note>
          <note>
            Arbetsskadesjukpenningen slopas och ersätts av vanlig sjukpenning.
            Ersättningen i arbetslöshetsförsäkringen blir i huvudsak densamma,
            även den som vid sjukdom. Fem karensdagar föreslås återinföras.
          </note>
          <note>
            Kronans minskade värde innebär en standardsänkning för hela folkhushållet,
            och ingen kan tillåtas kompensera sig för den på andras bekostnad.
            De förmåner som följer basbeloppet kommer därför inte att räknas
            upp med de prisökningar som följer av kronans minskade värde.
          </note>
          <note>
            Låg inflation, minskat budgetunderskott och minskade offentliga
            utgifter är direkt nödvändiga för lägre ränta och därmed i kampen
            mot arbetslösheten.
          </note>
          <note>
            Den ekonomiska politiken innehåller också åtgärder som direkt
            ökar näringslivets växtkraft.
          </note>
          <note>
            Det är strategiska skattesänkningar, främst för de mindre och
            medelstora företagen. Det sista steget i den stora skattereformen
            kommer 1994. Då får egenföretagarna samma skattemässiga möjligheter
            att expandera som aktiebolag. Redan för 1993
          </note>
          <note>
            föreslår vi skattelättnader för egenföretagarna.
          </note>
          <note>
            Avregleringen drivs vidare. Det påverkar alla marknader; arbetsmarknaden,
            kommunikationsmarknaden, finansmarknaden, bostadsmarknaden, elmarknaden
            och inte minst den marknad där kommunerna fungerar.
          </note>
          <note>
            Satsningen på infrastruktur ökar ännu mera.
          </note>
          <note>
            Genom en övergång till lånefinansiering, som föreslås i årets
            budgetproposition, kan nya projekt för ytterligare 20 miljarder
            kronor påbörjas.
          </note>
          <note>
            Arbetslinjen hävdas alltfort. För ungdomspraktik, utbildning,
            beredskapsarbeten och liknande insatser avsätts nära 30 miljarder
            kronor.
          </note>
          <note>
            Insatserna mot långtidsarbetslöshet har högsta rang.
          </note>
          <note>
            Fru talman! I svåra tider är det särskilt viktigt att vi skyddar
            de människor som har det svårast, och därför avsätter vi i budgetförslaget
            pengar för de sämst ställda pensionärerna och för människor med
            svåra funktionshinder.
          </note>
          <note>
            Inte heller miljön får komma i kläm. En omfattande proposition
            om det ekonomiskaekologiska kretsloppet skall avlämnas för att
            öka återvinningsmöjligheter och minska avfallsproblemen. Vi avsätter
            också pengar för kalkning av marker och sjöar och för insatser
            för landskapsvård.
          </note>
          <note>
            Fru talman! De närmaste årens ekonomiska utveckling kommer att
            ha såväl mörka som ljusa inslag, och arbetslösheten är naturligtvis
            det värsta.
          </note>
          <note>
            Men framför allt finns det viktiga positiva inslag att nu ta
            fasta på:
          </note>
          <note>
            Exporten ökar. Industriproduktionen ökar.
          </note>
          <note>
            Industrins investeringar börjar öka.
          </note>
          <note>
            Marknadsandelarna för svenska företag ökar.
          </note>
          <note>
            Utrikesbalansen visar bättre siffror. Det privata sparandet är
            högt och förblir högt.
          </note>
          <note>
            Detta är mycket positivt. Det är ljusglimtar som tänds och som
            successivt blir allt starkare.
          </note>
          <note>
            Europas monetära situation är ännu inte sådan att
          </note>
          <note>
            Sverige bör återgå till en fast växelkurs, men så småningom skall
            vi dit. En fast växelkurs underlättar för utrikeshandeln och för
            investeringarna och därmed på sikt för jobben.
          </note>
          <note>
            Många uppgifter återstår. Det finns inget utrymme för löftespolitik
            av 80-talstyp. Ett löfte vill jag dock ge: löftet att bryta stagnationen
            och återupprätta
          </note>
          <note>
            Sverige som en tillväxt- och företagarnation.
          </note>
          <note>
            Tillväxt, nya jobb och en tryggad och utvecklad välfärd ligger
            nu inom räckhåll.
          </note>
          <note>
            (Applåder)
          </note>
          <note type="speaker">
            Anf. 6 INGVAR CARLSSON (s):
          </note>
          <note>
            Fru talman! När den borgerliga fyrpartiregeringen presenterade
            sin första budget för ett år sedan sade jag att den skulle innebära
            en katastrof för landet.
          </note>
          <note>
            Detta var ett besinningslöst angrepp och överord utan relation
            till verkligheten, skrev borgerliga tidningar upprört.
          </note>
          <note>
            Då, för ett år sedan, var arbetslösheten 3,7 %.
          </note>
          <note>
            Sedan dess har den snudd på fördubblats.
          </note>
          <note>
            Då beräknade regeringen att budgetunderskottet skulle bli 70
            miljarder kronor. Nu räknar finansministern med ett underskott
            på 198
          </note>
          <note>
            miljarder kronor.
          </note>
          <note>
            Då påstod regeringen att tillväxten 1993 skulle öka med 1,3 %
            1993. Nu skriver samma finansminister att tillväxten i stället
            kommer att minska med 1,4 %
          </note>
          <note>
            under innevarande år.
          </note>
          <note>
            Det är en katastrof att 300 000 människor nu inte har något jobb
            att gå till, och att arbetslösheten kommer att fortsätta att öka
            1993 och 1994.
          </note>
          <note>
            Det är en katastrof att var femte ung människa är arbetslös,
            att var fjärde som saknar arbete är långtidsarbetslös och att
            antalet utförsäkrade, som blir beroende av socialbidrag, ökar
            i snabb takt.
          </note>
          <note>
            För Sverige är det naturligtvis en katastrof att utgifterna överstiger
            inkomsterna med nästan 200
          </note>
          <note>
            miljarder kronor.
          </note>
          <note>
            Jag känner sannerligen ingen skadeglädje över att mina farhågor
            har besannats. Jag känner djup oro.
          </note>
          <note>
            Jag och mitt parti har dessutom på ett unikt sätt --
          </note>
          <note>
            genom samarbete med regeringen -- försökt mildra skadorna.
          </note>
          <note>
            Det som årets budget och finansplan vittnar om är ytterst allvarligt.
            Regeringen har förlorat kontrollen, vad än finansministern säger,
            över samhällsekonomins utveckling. Den har givit upp på de tre
            för Sveriges framtid viktigaste områdena:
          </note>
          <note>
            tillväxt, arbete och sunda statsfinanser.
          </note>
          <note>
            Regeringen flyr från problemen. Den skyller på 80-
          </note>
          <note>
            talet och socialdemokratin. ''Finanspolitikens inriktning var
            inte tillräckligt stram. De offentliga utgifterna hölls inte tillbaka'',
            påstår regeringen i finansplanen.
          </note>
          <note>
            Hur förhöll det sig egentligen? Efter sex borgerliga regeringsår
            var budgetunderskottet 90 miljarder kronor år 1982. Detta underskott
            arbetade vi så gott som bort under vår regeringstid. Efter ett
            borgerligt regeringsår blir budgetunderskottet 198
          </note>
          <note>
            miljarder kronor 1993.
          </note>
          <note>
            Är det någon som tror att det bara är otur som förklarar de borgerliga
            regeringarnas underskott?
          </note>
          <note>
            Har vi verkligen i längden råd att ha en regering med en sådan
            fantastisk otur?
          </note>
          <note>
            Regeringen påstår därtill i finansplanen att de socialdemokratiska
            regeringarna skapade osäkerhet om energipolitiken och fördröjde
            skattereformen. Båda dessa påståenden är fullständigt makalösa,
            speciellt när de kommer från en moderatledd regering. Moderaterna
            lämnade ju t.o.m. regeringen 1981, därför att man inte ville vara
            med om första delen av skattereformen. Min största politiska bedrift
            var väl att jag lyckades få samman två borgerliga partier bakom
            en gemensam energipolitik. De har spretat åt alla tänkbara håll
            på det området tidigare.
          </note>
          <note>
            Dessutom fördröjde socialdemokratiska regeringen EES-avtalet,
            påstås det i finansplanen.
          </note>
          <note>
            Chefsförhandlare var Ulf Dinkelspiel,
          </note>
          <note>
            Europaminister i den nuvarande regeringen. Jag måste försvara
            Ulf Dinkelspiel mot denna orättfärdiga kritik från regeringen.
            Jag förstår att
          </note>
          <note>
            Ulf Dinkelspiel inte kan vara närvarande i kammaren efter detta
            oerhörda angrepp. Med en så skicklig chefsförhandlare blev det
            nämligen inga förseningar.
          </note>
          <note>
            Efter detta påstående i finansplanen kan danskarna inte längre
            påstå att regeringen Bildt saknar humor -- även om det rör sig
            om galghumor.
          </note>
          <note>
            Jag är utomordentligt förvånad över att regeringen bara passivt
            noterar att antalet arbetslösa kommer att öka både 1993 och 1994.
            Det finns inga förslag till åtgärder för att förhindra denna brant
            stigande arbetslöshet. Under de närmaste två åren kommer ytterligare
            150 000 jobb att försvinna. Sanningen är att regeringen accepterar
            det.
          </note>
          <note>
            I sin nyårsbetraktelse i Svenska Dagbladet skrev statsminister
            Carl Bildt inte ett ord om de arbetslösa. Hans artikel hade i
            stället rubriken: ''Vi går in i ett 1993 då vi börjar se det ena
            ljuset efter det andra tändas i det ekonomiska mörkret -- -- --
          </note>
          <note>
            ''.
          </note>
          <note>
            Carl Bildt kan inte ha läst sin egen regerings budgetproposition.
          </note>
          <note>
            Vad är det för ljus statsministern ser? Jo, det är det faktum
            att 30 nya privatskolor startat och att 30 000
          </note>
          <note>
            barn går i privata daghem och fritidshem.
          </note>
          <note>
            Regeringen ägnar en massa tid åt förlegade nyliberala experiment
            som skolpeng och privata universitet. Den fortsätter att se skattesänkningar
            som den viktigaste politiska uppgiften de närmaste åren. Det gör
            den när vi har ett budgetunderskott på 200 miljarder kronor och
            kommer att bli tvungna att vända på varenda krona för att inte
            all service och trygghet i människors liv skall försvinna!
          </note>
          <note>
            Mitt förslag till regeringen är: Glöm alla ideologiska sidospår.
            Nyliberalismens tid är ute. Se på den nya administrationen i USA,
            på den japanska regeringens förslag för att öka tillväxten och
            på EG:s investeringsprogram.
          </note>
          <note>
            Kraftsamla kring tre uppgifter:
          </note>
          <note>
            -- få fart på industrin och tillväxten
          </note>
          <note>
            -- få ned arbetslösheten
          </note>
          <note>
            -- beta av de gigantiska underskott och skulder som vårt land
            dragit på sig.
          </note>
          <note>
            Låt mig redan i dag peka på några åtgärder:
          </note>
          <note>
            Efterfrågan måste bättre hållas uppe under 1993, annars slås
            ytterligare företag ut och ännu fler mister jobbet. Det vore förödande.
          </note>
          <note>
            Vi socialdemokrater vill investera i infrastruktur: i järnvägar,
            vägar, bättre kollektivtrafik och telekommunikationer.
          </note>
          <note>
            Vi vill ha ett byggprogram för tillväxt. Vi behöver t.ex. satsa
            på den kulturella infrastrukturen för att skapa dynamik och ekonomisk
            utveckling. Även inom skolsektorn behövs både upprustning och
            nybyggnad.
          </note>
          <note>
            Vi vill göra en massiv satsning på just utbildning.
          </note>
          <note>
            Det är lönsamt både för den enskilde och för samhället. Statens
            utgifter för en arbetslös är
          </note>
          <note>
            125 000 kronor per år. Kostnaderna för en utbildningsplats är
            35 000--60 000 kronor, beroende på utbildningens nivå.
          </note>
          <note>
            Framför allt bör ungdomar beredas möjlighet att studera vidare.
            Till högskolan söker i dag tre gånger så många som kommer in.
            Även i gymnasieskolan överstiger antalet sökande platserna. Vi
            menar att betydligt fler bör beredas plats. 100 000 fler måste
            få tillfälle till vidareutbildning och förkovran i jobbet.
          </note>
          <note>
            Vi vill också ha en väl fungerande social service, som alla har
            råd med. Det är en förutsättning för att människor skall kunna
            förvärvsarbeta. När daghem stängs, när avgifter höjs kraftigt
            och när hemtjänsten försämras slår det framför allt ut många kvinnor
            från arbetsmarknaden. Därför bör de besparingar som måste göras
            i första hand ske inom socialförsäkringssystemen -- inte inom
            barnomsorg, skola, sjukvård och äldreomsorg.
          </note>
          <note>
            Besparingar kommer att bli nödvändiga. Men vi vill ha en rättvis
            fördelning av de bördor och påfrestningar som krisen skapar.
          </note>
          <note>
            Det är angeläget att sätta i gång nu. De siffror och prognoser
            som regeringen har presenterat i dag och den totala brist på handlingskraft
            som budgeten redovisar, riskerar att skapa en håglöshet och en
            uppgivenhet som sprider sig långt utanför regeringskansliet.
          </note>
          <note>
            Den nu presenterade finansplanen och budgeten duger inte om vi
            vill ta Sverige ur den ekonomiska krisen, öka sysselsättningen
            och behålla en rimlig trygghet för medborgarna.
          </note>
          <note>
            (Applåder)
          </note>
          <note type="speaker">
            Anf. 7 IAN WACHTMEISTER (nyd):
          </note>
          <note>
            Fru talman! Efter att ha hört på finansministern, har jag förstått
            att regeringen är minst lika duktig som förra året. Det låter
            ju illavarslande.
          </note>
          <note>
            Sverige har världens högsta skattetryck och världens största
            offentliga sektor. Sverige går med brakförlust. Budgetunderskottet
            är 198 miljarder i år och kommer att bli minst 162 miljarder nästa
            år.
          </note>
          <note>
            Svenska folket och svenska företag betalar världens högsta realränta
            när de skall investera, bo och låna pengar. De svenskar, som finns
            i den produktiva sektorn, som bär denna börda blir allt färre.
          </note>
          <note>
            Hundratusentals av de riktiga jobben håller på att försvinna
            ur Sverige. Om man tittar några år tillbaka ser man inte någon
            särskilt ljus bild. Jag vet inte var man ser det här ljuset i
            tunneln, som finansministern talade om. Sverige håller snarare
            på att avindustrialiseras, och en del jobb försvinner för gott.
          </note>
          <note>
            Nu konstaterar både utländska och svenska ekonomer att Sverige
            är ganska nära en allvarlig depression. Jag skulle då vilja se
            att man tar de tag som behövs för att Sverige skall komma ur detta.
          </note>
          <note>
            I det här läget brukar regeringschefen gärna uttrycka sig i marina
            termer. Det är ju gulligt. Jag hoppas att amiral Bildt nu inser
            att hans skuta är på väg att krossas av verkligheten och att det
            faktiskt krävs en kursomläggning av litet annat slag än den vi
            har sett.
          </note>
          <note>
            Det räcker inte med att surra fast Anne Wibble vid rodret och
            Bengt Westerbeg vid masten och sedan ha Bengt Dennis som drivankare
            och hoppas att världskonjunkturen skall komma och bogsera skutan
            Sverige ut på lugna vatten lagom till valet
          </note>
          <note>
            1994. Det hjälper inte, eftersom den internationella konjunkturen
            inte kan hjälpa Sverige. Vår kris är till alltför stor del hemmagjord.
            Vi lever långt över våra tillgångar.
          </note>
          <note>
            Fulla sjömän med kreditkort vet hur man gör, skrev
          </note>
          <note>
            The Economist om den här typen av beteende.
          </note>
          <note>
            Om vi till allt detta lägger att Sverige är det mest socialiserade
            landet i västvärlden och tänker på hur det har gått för de andra
            länder i Östeuropa och
          </note>
          <note>
            Afrika som var ännu mer socialiserade, blir man inte heller glad,
            Ingvar Carlsson. Om man tänker i fem sekunder måste man väl begripa
            att något drastiskt måste göras. Det måste bli ett systemskifte.
            Måste det gå åt helsike innan Sveriges tröga politiker och kravmaskiner
            upptäcker hur världen och verkligheten ser ut?
          </note>
          <note>
            Vad är det vi har? Det heter att vi har en välfärdsstat. Det
            är en illusion av en välfärdsstat, och den skall hållas kvar.
          </note>
          <note>
            Socialdemokraterna var både arkitekter och byggmästare för ett
            korthus, där vi alla nu bor. Nu försöker de att låtsas som om
            det enda som behövs är att de skall ta över fastighetsförvaltningen
            ifrån borgarna. Då skall det bli bra. Alltid lurar det väl någon
            för en liten stund.
          </note>
          <note>
            Ingen gör klart för folk vad det handlar om, nämligen att det
            är folket självt som får stå för vartenda öre. Det finns inget
            guld hos Anne
          </note>
          <note>
            Wibble, staten eller någon annanstans. Det finns inga gudsnådeliga
            politiker att vare sig lura eller tacka. Det finns bara ett stort
            hål. Det finns en skuld som vi, våra barn och barnbarn skall betala.
          </note>
          <note>
            Den växer med 458 miljoner kronor om dagen. Den växer medan vi
            sitter här.
          </note>
          <note>
            Detta vågar politikerna inte avslöja, i varje fall inte klart
            och tydligt. Det skulle bara avslöja vilken usel soppa de själva
            har kokat ihop. Dess värre orkar inte legojournalisterna göra
            det heller, eller så kan de inte göra det.
          </note>
          <note>
            Det är någon som har beskivit detta som att stora delar av det
            svenska folket flockas kring välfärdsstaten som späckhuggare kring
            en blödande val. Det låter litet drastiskt, men det kanske inte
            är en så dum beskrivning.
          </note>
          <note>
            Välfärdsstaten håller på att gå i kras, och systemet är i stora
            delar perverst. Löftena består av tomma ord. Allt, inte bara arbetslöshetsförsäkringen,
            måste göras om. Ny demokrati har lagt fram flera konstruktiva
            förslag. Enkla och begripliga system skulle stödjas av alla som
            jobbar och sliter. De skulle inte kunna missbrukas av andra. Ingen
            skulle kunna säga: ''Nej, jag tjänar mer på att inte jobba''
          </note>
          <note>
            eller ''Jag har tänkt att bli arbetsskadad om ett par år'' osv.
            Vi måste angripa rundgången.
          </note>
          <note>
            Vad mer måste göras? Jo, den korta räntan måste sänkas. Nu har
            vi chansen, kronan flyter. Inget betyder mer än räntenivån. Realräntan
            skall vara ett par procent. För att få ner den korta och långa
            räntan måste vi få grepp om statsskulden, utlandsskulden och budgetunderskottet.
            Att få grepp om betyder att skapa förtroende för politiken. Har
            vi förtroende för politiken? Nej, tyvärr inte särskilt mycket.
          </note>
          <note>
            Vad gör vi i Sverige? Regeringen anfaller inflationen när hela
            utvecklingen är deflationistisk.
          </note>
          <note>
            När det finns så mycket att göra, så mycket att slåss för och
            emot, då slåss man mot det som inte finns.
          </note>
          <note>
            Det är precis lika dumt som det låter.
          </note>
          <note>
            Högräntemaffian i regeringen och i Riksbanken kommer att få en
            hård historisk dom. Den har redan kostat oss tusentals konkurser,
            tiotusentals miljoner kronor och oräkneliga jobb. Ändå låtsas
            den som om den har läget under kontroll. Ibland undrar jag om
            Dennis tror att han är statsminister, men det är väl ändå inte
            riktigt, hoppas jag.
          </note>
          <note>
            Vi måste satsa på allt som kan få i gång hjulen. Alla här säger
            att de skall göra det. Gör det då!
          </note>
          <note>
            När vi i Ny demokrati talade om att hela livet består av dynamiska
            effekter, sade man till oss att det inte finns några dynamiska
            effekter. Under valrörelsen sades det också att det inte gick
            att spara 196
          </note>
          <note>
            miljarder kronor av statsutgifterna på sex år. Nu är det rätt
            tyst på den kanten. Nu framstår de som sade så till oss som det
            som de kallade oss --
          </note>
          <note>
            dumskallar. Det var ganska milda uttryck på den tiden.
          </note>
          <note>
            Det behövs alltså drag under galoscherna, som det då hette. Att
            få fart på hjulen låter litet mer salongsfähigt. Ingvar Carlsson
            och även finansministern talade om att det skall bli så. Man skall
            få fart på t.ex. infrastrukturinvesteringar. Sätt fart! Alla planer
            finns, men det måste vara full fart.
          </note>
          <note>
            Vad är det politikerna skall göra? Man skall göra så enkla saker
            som att ta bort turistmomsen eftersom den går med förlust. Kan
            man vara så dum att man har kvar en skatt som ger minus. Ta bort
            den bara!
          </note>
          <note>
            Se till att det blir fart!
          </note>
          <note>
            Undvik onödiga konkurser! Det går att göra. Vi behöver inte ha
            friska företag som går i konkurs bara för att vi har ett sjukt
            banksystem. Vi här i riksdagen kan se till att dessa lagar ändras.
            Lyssna litet grand på medlemmarna i Företagarnas
          </note>
          <note>
            Riksorganisation, även om deras ordförande är bänkkamrat med
            mig! De har en hel del bra förslag.
          </note>
          <note>
            Se till att det blir konkurrens på lika villkor! Hur viktigt
            är det? Ja, titta t.ex. på jordbrukarna. Nu jagas jordbrukarna
            med några fjantiga hemmagjorda regler som skall tvinga dem att
            bli ungefär som taxiförarna i Stockholm. De kan antingen följa
            reglerna och bli utslagna eller också kan de kringgå reglerna,
            fuska och jobba svart för att på något sätt greja biffen.
          </note>
          <note>
            Det är viktigt att de politiska besluten är rättvisa.
          </note>
          <note>
            Vi skall givetvis hjälpa dem som behöver hjälp, de som inte kan
            hjälpa sig själva, dvs. sjuka, handikappade och gamla som lever
            under existensminimum. Det gläder mig att nu höra Anne
          </note>
          <note>
            Wibble tala om detta. Det har varit så svårt förut.
          </note>
          <note>
            Men friska människor skall inte behöva bidrag. Så kan vi inte
            ha det när vi har 162 miljarder i underskott.
          </note>
          <note>
            Familjepolitiken kostar långt över 50 miljarder.
          </note>
          <note>
            Det är inte rimligt. Gör ett system av alla dessa bidrag och
            ersättningar! Behovspröva allt och överväg att införa avdrag i
            stället för bidrag!
          </note>
          <note>
            Givetvis skall man se till att alla som bor och verkar i Sverige
            skall betala skatt. Detta har vi tagit upp flera gånger. Men våra
            egna medborgare får inte leva på en standard som är lägre än den
            som flyktingar, vars välfärd riksdag och regering är så måna om,
            har här.
          </note>
          <note>
            Vilka är det som går runt i Stockholm och plockar i soptunnorna?
          </note>
          <note>
            Det är helt vanliga gamla svenskar som har arbetat i hela sitt
            liv. Dra ned och ändra på flyktingpolitiken och dess administration!
            Vi som sitter här i riksdagen måste faktiskt förstå att vi är
            valda av Sveriges folk och inte av någon annan.
          </note>
          <note>
            Nu har rena skandaler avslöjats inom
          </note>
          <note>
            Invandrarverket. Vad görs i praktiken? Ja, egentligen görs ingenting.
            Man talar om problemet en stund, och sedan tror man att det skall
            gå över.
          </note>
          <note>
            Man skall inte låna till konsumtion. Men det gör vi i dag. Vi
            lånar och låter våra barn och barnbarn betala för konsumtionen.
            Jag upprepar siffran 458
          </note>
          <note>
            miljoner om dagen. Kom ihåg den siffran! Det är det åtagande
            vi ger dem. Snacka om familjepolitik!
          </note>
          <note>
            Man brukar faktiskt inte heller låna för att ge bort pengar.
            Men det gör vi. Vi har lånat upp 360
          </note>
          <note>
            miljarder på två år, och sedan ger vi bort 25--30
          </note>
          <note>
            miljarder i bistånd. Detta gör vi trots att vi får höra att det
            förekommer korrumption och vapenhandel och att det inte fungerar
            i mottagarländerna. Detta är svenska folkets pengar. Varför halverar
            man inte biståndet nu? Varför inser man inte att den bistra verkligheten
            finns här hos oss och i
          </note>
          <note>
            Östersjöområdet? När skall vi vakna upp?
          </note>
          <note>
            Vad leder dessa resonemang till? Jo, fru talman, de leder till
            något som jag starkt vill anbefalla och återkomma till senare
            -- en ekonomisk säkerhetskonferens. Jag menar en stor samling
            --
          </note>
          <note>
            kanske lika stor som riksdagen -- med människor utifrån verkligheten.
            Vi kan inte bara ha politiker och nationalekonomer på en sådan
            konferens. Det skulle vara ungefär som att låta patienter med
            papegojsjuka och obducenter ta hand om ett sjukhus. Vi måste ha
            en blandning av människor som verkligen kan komma med konstruktiva
            förslag. Då kan det här lösas. I annat fall tror jag knappast
            att det är möjligt.
          </note>
          <note>
            (Applåder)
          </note>
          <note type="speaker">
            Anf. 8 GUDRUN SCHYMAN (v):
          </note>
          <note>
            Fru talman! Det finns mycket som man skulle behöva diskutera
            efter det föregående inlägget.
          </note>
          <note>
            Men i detta mitt första inlägg skall jag ändock be att få vända
            mig till finansministern.
          </note>
          <note>
            En grupp mycket oroliga kvinnor i Växjö kommun har skrivit till
            finansministern. De ville komma och tala med ministern direkt,
            men det var inte möjligt.
          </note>
          <note>
            Därför skrev de följande brev:
          </note>
          <note>
            ''Syster
          </note>
          <note>
            Får vi kalla dig så? Och har vi någon anledning att göra det?
          </note>
          <note>
            'Vi', det är Dackes döttrar, ett nätverk av kvinnor från främst
            Växjö kommun. Det är oss du nekat att möta öga mot öga. Vi förstår
            att du har mycket att göra, men tycker ändå du borde lyssna till
            oss kvinnor ute i vardagen. Vi vet att du medverkat till att dra
            in 7,5 miljarder kronor från kommunsektorn. Det var ett dåligt
            beslut!
          </note>
          <note>
            Du förstör därigenom våra möjligheter till bra vård och omsorg,
            våra möjligheter till arbete, våra barns villkor och miljö i skolan
            och på dagis.
          </note>
          <note>
            Vet du att vi sparat och gnetat, skurit och rationaliserat, effektiviserat
            och omorganiserat i åratal i vår kommun och i vårt landsting?
          </note>
          <note>
            Det enda som återstår är att direkt lägga ner vårdavdelningar
            på lasarettet och biblioteksfilialer, konsthallar, fritidsgårdar,
            fritidshem och dagis.
          </note>
          <note>
            Och kan du tänka dig att dagbarnvårdarna föreslås få ännu sämre
            villkor. Men redan har dagis fått fler barn och färre personal,
            aktivieringen för pensionärer är nerlagd och mycket annat.
          </note>
          <note>
            Vad är det för mening med att vårdplatser står tomma, att vårdpersonal
            är arbetslös när människor behöver vård? Vi förstår inte logiken.
          </note>
          <note>
            Någon har beskrivit kommunernas framtid som ''ett svart hål'
            när din politik slår igenom fullt ut. I detta svarta hål ramlar
            kvinnor och barn först, samt förstås invandrare, handikappade
            och andra svaga grupper. Är detta värdigt ett rikt land som Sverige?
          </note>
          <note>
            Är detta vad du kallar tillväxt?
          </note>
          <note>
            Vi kräver av dig att du i solidaritet med kvinnor och barn tar
            tillbaka nedskärningarna inom kommunsektorn.
          </note>
          <note>
            Vi kräver också att du häver skattestoppet. Det är väl det minsta
            man kan begära att människorna i kommun och landsting själva får
            bestämma skattesatsen.
          </note>
          <note>
            Vi är många som har fått nog. Du kommer att få höra av oss igen.
            Men fortfarande vill vi tro att du lyssnar och handlar utefter
            solidaritet och rättvisa.''
          </note>
          <note>
            Jag delar dessa kvinnors oro och syn på saken. Det gör vi i Vänsterpartiet.
            Jag känner mig privilegierad att just i det här ögonblicket få
            företräda alla de kvinnor som känner den här oron, och alla män
            som anser att vård och omsorg inte är en kvinnofråga utan en fråga
            för oss människor.
          </note>
          <note>
            Sveriges Kommunaltjänstemannaförbund, SKTF, har gjort en undersökning
            av hur de kommunala indragningarna kommer att slå under 1993.
            Man har räknat ut att över 40 % av besparingarna kommer att tas
            ut på barnomsorg och grundskola.
          </note>
          <note>
            Det slår främst mot tjänster som barnskötare, lärare, hemvårdare
            och förskollärare.
          </note>
          <note>
            SKTF har också uppskattat hur många tjänster det rör sig om i
            hela landet. Totalt ca 31 000
          </note>
          <note>
            heltidstjänster kommer att försvinna.
          </note>
          <note>
            Detta är ett resultat av politiska beslut som fattas i den här
            riksdagen. Det är inte fråga om någon minskad orderingång, som
            fallet kan vara i t.ex.
          </note>
          <note>
            exportindustrin. Det är faktiskt resultatet av politiskt fattade
            beslut.
          </note>
          <note>
            I den här undersökningen har man också tittat på nedskärningarna
            i grundskolan. Det konstateras att omsorgen och utbildningen kommer
            att få bära över hälften av besparingarna. Detta är en utveckling
            som oroar väldigt många människor i
          </note>
          <note>
            Sverige i dag. Den innebär ökad arbetslöshet för kvinnor och
            minskade möjligheter för kvinnor att ha ett arbete inom andra
            sektorer. Vi är dubbelt beroende av den offentliga sektor som
            handhar vård och omsorg. 75 % av de anställda inom vård och omsorg
            är kvinnor. Vi som inte arbetar inom det området är beroende av
            att den fungerar för att vi skall kunna sköta vårt arbete. Så
            ser situationen ut.
          </note>
          <note>
            Med detta menar jag inte att arbetslösheten skulle vara en kvinnofråga.
            Jag vet att arbetslösheten drabbar alla i samhället. Den drabbar
            kvinnor, män och ungdomar. Inte minst ungdomarnas situation är
            oerhört viktig.
          </note>
          <note>
            Alla har här talat om arbetslösheten. Vi är överens om hur destruktiv
            den är. Det finns emellertid en sida av arbetslösheten som jag
            tycker att vi också skall lyfta fram -- nämligen den politiska
            sidan. Vad händer när så många människor hamnar utanför samhällets
            trygghetssystem och utanför arbetslivet?
          </note>
          <note>
            Vad händer när så många politiska partier främst riktar sin politik
            till dem som redan har arbete?
          </note>
          <note>
            Vem skall tala för de arbetslösa? Vad händer om inget politiskt
            parti gör det? Det skapar grogrund för en politisk utveckling
            som är mycket oroande.
          </note>
          <note>
            Vänsterpartiet tycker naturligtvis också att arbetslösheten är
            den viktigaste frågan och att man man måste göra något åt den.
            Vi har kommit med mängder av förslag när det gäller infrastruktur
            och satsningar på utbildning. Vi har också kommit med många olika
            förslag i stil med dem som t.ex.
          </note>
          <note>
            Socialdemokraterna har presenterat, som Ingvar
          </note>
          <note>
            Carlsson tog upp i sitt inledningsanförande här och som Thage
            G Peterson skrev om i en artikel i
          </note>
          <note>
            Aftonbladet för bara några dagar sedan. Det är utmärkta förslag
            och paket. Jag ställer mig frågan varför det inte händer någonting.
            Varför sätter vi inte fart? Varför kan man inte se till att de
            pengar som behövs för dessa satsningar verkligen kommer ut? Varför
            låter man människor gå ut i arbetslöshet och leva på bidrag i
            stället för att låta dem vara i gång i produktivt arbete?
          </note>
          <note>
            Det är många som ställer sig den frågan i dag.
          </note>
          <note>
            Socialdemokraterna säger sig vilja komma till rätta med det här.
            Före jul röstade man emellertid emot de förslag här i risdagen
            som man nu förespråkar. I
          </note>
          <note>
            praktiken har Socialdemokraterna ställt sig på samma sida som
            den borgerliga regeringen, dvs.
          </note>
          <note>
            man överger de arbetslösa.
          </note>
          <note>
            De förslag som regeringen lägger fram i det nya budgetförslaget
            innebär också att det är de arbetslösa som skall betala. Det finns
            en cynism som breder ut sig i samhället i dag. Den är mycket oroande.
            Förespråkare för Arbetsgivareföreningen säger att alla satsningar
            på låglönegrupper är felsatsningar. De säger att man inte kan
            göra satsningar på dessa grupper, eftersom det innebär att alla
            andra följer efter. Om man har som kodex att alla skall följa
            efter går det naturligtvis inte.
          </note>
          <note>
            Men vad är det som gör att man inte kan säga att vi av våra knappa
            resurser skall satsa på just de lågavlönade utan att de andra
            grupperna skall följa efter? Det är faktiskt något som man kan
            bestämma sig för.
          </note>
          <note>
            Vi tänker också ta upp frågan om räntan. Alla har talat om hur
            nödvändigt det är att räntan sänks i
          </note>
          <note>
            Sverige. Jag är inte ekonom, men jag vill ställa ett par frågor
            som jag vet att många andra ställer.
          </note>
          <note>
            Varför blir det inte så om vi är överens? Varför händer inte
            det som alla säger skall hända? Vem bestämmer om den ekonomiska
            politiken? Vem skall fatta de beslut som behövs för att vi skall
            få sänkt ränta. Rent formellt har jag förstått att det ankommer
            på riksbanksfullmäktige. Men däri ingår också riksdagsledamöter.
            Den politiska majoriteten borde väl vara likadan som i regeringen.
            Om man vill ha sänkt ränta, måste det väl gå att fatta politiska
            beslut som leder till att vi får det.
          </note>
          <note>
            I dag finns det en tendens till att det är ekonomin som har greppet
            över politiken i stället för tvärtom.
          </note>
          <note>
            Det finns också en annan anledning till att så många är så förvånade
            över den utveckling som vi har i dag. Många ekonomer av olika
            slag ställer sig frågan hur det kommer sig att man bedriver en
            ekonomisk politik som möjligen skulle passa i en högkonjunktur
            men som absolut inte passar i den lågkonjunktur som vi nu lever
            i.
          </note>
          <note>
            Det finns också de som säger att det måste finnas ett dolt budskap
            och ett dolt mål som man inte talar om. För mig är inte målet
            dolt utan tvärtom mycket öppet. Jag tror nämligen att regeringen
            och det största oppositionspartiet ser som sitt mål en anslutning
            till den europeiska unionen och det europeiska ekonomiska och
            monetära samarbetet.
          </note>
          <note>
            Därför är det viktigt att bekämpa en inflation som inte existerar.
            Därför vill man inte ha en ekonomisk politik som innebär att vi
            skulle skjuta budgetunderskottet framåt och se till att människor
            får arbete. Därför är man villig att offra de arbetslösa, de svaga
            grupperna och den generella välfärdspolitiken. Detta är man villig
            att göra för det s.k. högre målet att få ingå i den europeiska
            unionens ekonomiska A-lag. Det är en cynisk och oanständig politik.
            Det är beklagligt att
          </note>
          <note>
            Europamålen och målet att få finnas med i den internationella
            politiska eliten i dag smäller högre för Sveriges politiker än
            omsorgen om de människor som bor i Sverige.
          </note>
          <note>
            (Applåder)
          </note>
          <note>
            Anf. 9 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det har här gjorts ganska intressanta kommentarer
            till finansplanen och budgetförslaget.
          </note>
          <note>
            Om jag först vänder mig till Ingvar Carlsson, tycker jag att
            huvudintrycket var att det han förespråkade ligger väl i linje
            med regeringens förslag. Han tog upp ökade satsningar på infrastruktur,
            utbildning och en väl fungerande social service samt besparingar
            i socialförsäkringssystemet. Allt detta finns det förslag om i
            finansplanen och budgetpropositionen. Jag tycker att det ger bra
            förutsättningar för en fortsatt dialog här i riksdagen.
          </note>
          <note>
            Det gläder mig också att Ingvar Carlsson gav uttryck för en stark
            oro för budgetutvecklingen i motsats till den reaktion som hans
            parti avgav för ett år sedan och i motsats till vad Gudrun Schyman
            gav uttryck för.
          </note>
          <note>
            Ian Wachtmeister tog framför allt upp familjepolitiken. De förslag
            som han tycks vilja driva vill jag bestämt ta avstånd ifrån. Han
            vill att man skall lägga om och rasera hela familjepolitiken och
            att man t.ex. skall behovspröva barnbidrag. Jag tycker att detta
            skulle vara helt felaktigt och bidra till att skapa ett helt annat
            samhälle än det jag vill medverka till.
          </note>
          <note>
            Vi i Sverige skall vara väldigt glada över att vi nu har en hög
            nativitet, att det föds många barn. Jag förstår att Ian Wachtmeister
            har samma åsikt som framfördes i något TV-program, nämligen att
            vi inte har råd med så många barn. Det är alldeles galet. Jag
            ser i stället det stora barnafödandet som ett positivt tecken
            i samhället, som ett tecken på att det finns optimism.
          </note>
          <note>
            En generell välfärdspolitik är en väldigt viktig del av regeringens
            politik, och alla de förslag som har presenterats för riksdagen,
            och som kommer att presenteras för riksdagen bygger just på att
            den generella välfärdspolitiken utgör ett omistligt inslag i en
            socialt rättvis ekonomisk politik.
          </note>
          <note>
            Flera ledamöter har tagit upp satsningar på infrastrukturinvesteringar
            och tyckt att vi måste ha fler sådana. Låt mig först säga att
            vi har tre gånger så stora investeringar i vägar och järnvägar
            i dag, som under den regeringsperiod när Ingvar Carlsson var statsminister.
            Insikten om att detta är så väldigt centralt är litet senkommen,
            men även en sen insikt är naturligtvis bättre än ingen insikt
            alls. Det är alldeles utmärkt att regeringen förhoppningsvis kan
            få stöd i riksdagen för de förslag som den nu lägger fram, nämligen
            att gå över till en lånefinansieringsmodell. Det är en finansieringsmodell
            som skulle kunna göra det möjligt att för ett antal år framöver
            upprätthålla de mycket omfattande satsningarna på infrastrukturen.
            De samlade insatserna uppgår i dag till ungefär 12 miljarder kronor
            om året --
          </note>
          <note>
            insatser som det alltså skulle vara möjligt att under en tid
            framöver upprätthålla. Det är närmare tre gånger så mycket som
            i genomsnitt under 80-talet.
          </note>
          <note>
            Ingvar Carlsson är upprörd över historiebeskrivningen i finansplanen.
            Det gör mig en aning bekymrad, eftersom det är väldigt viktigt
            med rätt insikt om vad problemen består av, när man skall motverka
            dem. Den diskussion som har förts väldigt länge har kanske mindre
            intresse för medborgarna -- många är nog en aning less på käbblet
            om vem som är orsak till än det ena än det andra problemet. Vad
            som däremot är av intresse för medborgarna, inte minst för dem
            som i dag inte har de jobb som de vill ha, är vad som skall göras
            åt problemen. Snarare än att bråka om historiebeskrivningen, som
            har en mycket blygsam plats i finansplanen, bör vi naturligtvis
            diskutera vad vi skall göra för att rätta till problemen -- där
            visade Ingvar Carlsson en mer konstruktiv inställning.
          </note>
          <note>
            Jag vill välkomna Gudrun Schyman i denna första debatt där hon
            deltar i egenskap av partiordförande. Jag vill också säga att
            det är väldigt trevligt att bli kallad för syster i olika brevsammanhang,
            gärna även i riksdagens kammare. Det finns avsnitt i finansplanen
            som tar upp just det problem som Gudrun Schyman beskrev, nämligen
            hur alla vi kvinnor är -- mer än männen faktiskt -- beroende av
            att samhällsekonomin fungerar och växer, inte minst därför att
            många av oss är direkt beroende av att den sociala servicen fungerar
            för att kunna behålla våra jobb. Som konsumenter är vi också beroende
            av bra barnomsorg, bra sjukvård, bra äldreomsorg, m.m.
          </note>
          <note>
            Jag måste emellertid säga att vi kvinnor, om vi skulle förlita
            oss till den ekonomiska politik som
          </note>
          <note>
            Gudrun Schyman förespråkar, skulle få mycket att beklaga. Hon
            säger själv att hon inte begriper så mycket av de ekonomiska sambanden,
            vilket tyvärr är alltför uppenbart med de förslag som hon för
            fram.
          </note>
          <note>
            Det som är angeläget att möjliggöra i vad gäller den offentliga
            servicen är att inte slösa med pengar. Det gäller naturligtvis
            för många olika verksamheter, och inte minst för verksamheter
            som betalas med skattepengar. På förslag av regeringen sker nu
            ett mycket omfattande och väldigt konstruktivt arbete, ett nytänkande,
            för att effektivisera och få bättre service med de slantar som
            finns.
          </note>
          <note>
            Många förleds att tro att det när det i de ekonomiska tabellerna
            står exempelvis minus 0,9
          </note>
          <note>
            på raden för kommunal konsumtion betyder att servicen har blivit
            sämre. Det är alldeles fel. Det är viktigt att notera att det
            betyder att verksamheten har dragit minskade kostnader. Själva
            servicen kan faktiskt vara väl så bra, i många fall t.o.m. bättre.
          </note>
          <note>
            Det finns exempel inte minst inom sjukvården, som visar att med
            mindre pengar har många människors konkreta arbete på arbetsplatserna
            inneburit bättre service för de sjuka, genom kortare vårdköer,
            m.m.
          </note>
          <note>
            Att möjliggöra den typen av effektiviseringar och rationaliseringar
            är till stor fördel för alla, eftersom vi då kan få ut mer av
            de skattepengar som satsas.
          </note>
          <note>
            Det centrala temat i regeringens ekonomiska politik är kampen
            mot arbetslösheten. Jag tror, uppriktigt sagt, att det förenar
            oss alla här i kammaren. Det som är nödvändigt och som fungerar
            är den dubbla satsning som jag inledningsvis beskrev, nämligen
            att dels satsa ytterligare på direkt tillväxtfrämjande åtgärder
            i näringslivet, dels fortsätta budgetsaneringen för att få ned
            räntan.
          </note>
          <note>
            Det är inte så, Gudrun Schyman, att man även om man väldigt gärna
            vill något kan direkt besluta om det. Det måste nämligen hänga
            ihop med annat. Vi alla vill oerhört gärna att arbetslösheten
            omedelbart skall försvinna, men inte heller detta kan vi bara
            besluta om genom att klubba igenom ett fattat beslut i riksdagen,
            utan det hela måste hänga ihop. Vi vill att jobb skall tillkomma
            och finnas kvar, inte bara för dagen och för morgondagen, utan
            för lång tid framöver. Jobben skall vara trygga och säkra sådana.
            Det dubbla grepp som regeringen alltsedan regeringsskiftet har
            tagit, och som regeringen nu driver vidare genom direkt tillväxtskapande
            åtgärder och fortsatt budgetsanering, visar sig nu kunna ge rätt
            resultat.
          </note>
          <note>
            Det finns många av oss här i denna kammare som hela tiden varit
            övertygade om att detta grepp är det riktiga greppet. Nu kan vi
            också i verkligheten se att resultaten börjar visa sig. Vi kan
            se att det för delar av ekonomin faktiskt finns bättre möjigheter,
            vi kan se att det finns tecken på produktionsökningar inom industrin,
            inom småföretag och inom andra delar av näringslivet, och vi kan
            se att de ansträngningar som vi gör ger resultat. Det är viktigt
            att kunna peka på att den ekonomiska politik som drivs faktiskt
            ger resultat.
          </note>
          <note>
            Om man studerar årets finansplan finner man att det är alldeles
            uppenbart att dessa resultat nu börja infinna sig.
          </note>
          <note>
            Resultaten infinner sig inte alltid så kvickt som vi skulle önska,
            men de är på väg, vilket är det viktiga.
          </note>
          <note>
            Det betyder att den ekonomiska politik som vi föreslår riksdagen
            har stora möjligheter att relativt snart leda till önskade resultat.
            Det betyder i slutändan fler jobb för enskilda människor. Man
            måste då gå den väg som vi har beskrivit, nämligen genom tillväxtskapande
            åtgärder och fortsatt budgetsanering.
          </note>
          <note type="speaker">
            Anf. 10 INGVAR CARLSSON (s):
          </note>
          <note>
            Fru talman! Först vill jag rikta några ord till
          </note>
          <note>
            Gudrun Schyman, eftersom vänsterledaren passade på att angripa
            Socialdemokraterna i denna debatt om regeringens budget. Om Vänsterpartiet
            hade orkat vara med och fatta en del litet svåra beslut i senare
            delen av 80-talet och i början av 90-
          </note>
          <note>
            talet hade kanske en del hot mot sysselsättningen kunnat avvärjas.
            Senast på Vänsterpartiets kongress, har det avslöjats att man
            även inom
          </note>
          <note>
            Vänsterpartiet anser att man i dessa avseenden var för svag.
            Problemet var att Vänsterpartiet under högkonjunkturen bedrev
            en politik som bättre hade passat i dagens lågkonjunktur.
          </note>
          <note>
            Det är mycket som flyter i Sverige just nu. Kronan flyter, regeringen
            flyter utan roder och avtalen flyter om SAF-ordföranden får igenom
            sina krav på företagsanknutna löner.
          </note>
          <note>
            Jag tycker att det är mycket viktigt att vi nu får ordning, reda
            och stabilitet i Sveriges ekonomi igen.
          </note>
          <note>
            Även om Anne Wibble sade att det nog skall gå att få någon samsyn
            mellan regering och opposition, måste jag konstatera att jag i
            finansplanen saknar strategi för ökad tillväxt, strategi för att
            minska arbetslösheten och strategi för hur regeringen långsiktigt
            vill bearbeta obalanserna i svensk ekonomi. Det tycker jag är
            allvarliga svagheter i denna finansplan och i denna budget. Vi
            kommer om två veckor att presentera konkreta förslag på dessa
            punkter.
          </note>
          <note>
            Jag vill gärna bemöta det som Anne Wibble sade om att regeringen
            nu satsar tre gånger mer än under
          </note>
          <note>
            80-talet på infrastruktur. Det som regeringen nu vill satsa på
            är de åtgärder som vi i den socialdemokratiska regeringen hade
            förberett redan före vår avgång, eftersom vi såg avmattningen
            i konjunkturen.
          </note>
          <note>
            Självfallet skall vi satsa mycket mera på infrastruktur i dag,
            i den värsta lågkonjunkturen sedan andra världskriget, än under
            80-talet, då vi gick på högvarv med det allra mesta. Men problemet
            är att regeringen är för långsam och att det som görs inte sker
            tillräckligt kraftfullt. Om riksdagen under våren, tyvärr litet
            senkommet, kan rätt till detta med en fraftfull satsning på infrastruktur
            när det gäller kommunikationer, när det gäller vägar och järnvägar
            och när det gäller satsning på utbildning på alla nivåer, då kommer
          </note>
          <note>
            Socialdemokraternas röster att ligga för sådana förslag, det
            kan jag försäkra.
          </note>
          <note>
            I dagens Svenska Dagbladet står följande i huvudledaren: ''Vad
            Sverige behöver är tillväxt.
          </note>
          <note>
            Dagens budgetunderskott kan inte sparas bort.
          </note>
          <note>
            Med tillväxt och därmed lägre utgifter för arbetslöshet, räntor,
            bankstöd etc. samt högre inkomster när skattebasen ökas, kan däremot
            statsfinanserna saneras. Räntepolitiken kan inte bara inriktas
            för att mota inflationsmöjligheter
          </note>
          <note>
            1995. Den måste även utformas med tanke på att befrämja tillväxt
            1993 och 1994. Med rörlig kronkurs och högräntepolitik riskerar
            Sverige att tappa såväl pengarna som smöret.''
          </note>
          <note>
            Det är litet pinsamt för mig, och jag förmodar även för regeringen,
            att jag så ofta tvingas läsa högt ur
          </note>
          <note>
            Svenska Dagbladet. Men vad gör man inte för att få regeringen
            på litet bättre tankar.
          </note>
          <note>
            Även regeringens ekonomiska expert, Assar
          </note>
          <note>
            Lindbeck, argumenterar egentligen, och har gjort det ganska länge,
            för en sådan uppläggning av den ekonomiska politiken som Socialdemokraterna
            förordar. Assar Lindbeck sade redan för ett år sedan att regeringen
            måste passa sig så att Sverige inte hamnar i en för låg inhemsk
            efterfrågan. Jag har mycket svårt att förstå att regeringen inte
            lyssnade på våra synpunkter i det avseendet när vi förde våra
            samtal under hösten.
          </note>
          <note>
            När regeringen nu lägger fram egna siffror som visar hur hårt
            detta slår i riktning mot ökad arbetslöshet, vill jag att regeringen
            skall tänka om på denna punkt. Det finns ju åtgärder som snabbt
            kan vidtas.
          </note>
          <note>
            Om jag skall ta statsminister Carl Bildt på orden är det faktiskt
            på det sättet att han säger sig vilja sänka matmomsen och säger
            sig inte vilja ha den högre momsen på bensin under 1993. I så
            fall finns det en majoritet för det, och då finns det möjlighet
            att mycket snabbt öka på efterfrågan på dessa punkter, men inte
            långsiktigt. När konjunkturen går uppåt måste dessa åtgärder nämligen
            vidtas. Är det så att regeringen under julhelgen under förhoppningsvis
            avkopplande skridskoturer på Harpsundssjön har tänkt om på denna
            punkt, då finns det majoritet för att vidta åtgärder. Jag tror
            att det vore bra för landet och för medborgarna. Då skulle det
            vara möjligt att vidta sådana åtgärder i utskottsarbetet.
          </note>
          <note>
            Men det är bråttom. Vi har redan förlorat värdefull tid.
          </note>
          <note>
            Jag tror faktiskt också som Anne Wibble, att medborgarna i dag
            är lindrigt intresserade av ett käbbel om vad som hände och inte
            hände under 80-
          </note>
          <note>
            talet. Jag tror att vi alla vinner på om vi kan ta den debatten
            -- det gör jag gärna -- så småningom, när vi har klarat av dessa
            akuta problem. Eftersom det har blivit så populärt med havsbilder,
            introducerade av statsminister Carl Bildt, något mindre lyckat
            fortsatt av Ian Wachtmeister, skall jag säga följande. Jag tror
            att de passagerare som är ute i den här stormen på detta fartyg,
            inte förväntar sig att styrman och andra skall diskutera vad som
            gick fel under den tidigare besättningen under en tidigare seglats,
            utan de förväntar sig att besättningen gör allt vad den kan för
            att få skeppet i hamn och för att se till att passagerarna kommer
            någorlunda säkra med på seglatsen.
          </note>
          <note>
            Därmed kanske vi kan avstå från de många inläggen på den punkten
            i finansplanen och ägna oss åt framtiden och ägna oss åt de mycket
            svåra problem som Sverige nu står inför.
          </note>
          <note>
            Jag vill avsluta mitt andra inlägg med att säga att jag inte
            känner någon skadeglädje över att jag fick rätt i förra årets
            debatt. Ingenting skulle ha gjort mig gladare än om det hade visat
            sig vara felbedömningar. Nu är läget tyvärr ännu allvarligare,
            och då gäller det att vidta konkreta åtgärder. Det gäller att
            trots allt göra det i en anda av optimism och framtidstro, så
            att vi inte drabbas av nedåtgående negativa spiraler. Det finns
            en chans, med god vilja, att få Sverige på rätt kurs igen.
          </note>
          <note>
            (Applåder)
          </note>
          <note>
            Anf. 11 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Fru talmannen gillar inte personangrepp. Det är riktigt.
            Men en riksdagsman i min närhet, känd för sina resor till Kuba,
            gjorde tummen ned efter mitt anförande. Jag ber att få gratulera
            honom. Han förstod vad jag sade.
          </note>
          <note>
            Nej, Anne Wibble, jag vill inte skapa ett sämre samhälle. Jag
            tycker om familjer, barn och barnbarn. De är samhällets ryggrad
            och alltihop.
          </note>
          <note>
            Men jag vill att vi skall leva inom våra tillgångar.
          </note>
          <note>
            Jag vill att de små medel som vi verkligen har skall användas
            för dem som behöver dessa medel bäst.
          </note>
          <note>
            Alla friska arbetande människor skall väl inte behöva bidrag?
            Varför skall man inte kunna behovspröva barnbidrag? Visst kan
            det vara bra att ha många barn, som fru Wibble sade. Om inte annat
            så kan ju fler på det sättet dela på statskulden. Jag vill emellertid
            åter upprepa att som det nu är går vi back i Sverige och lånar
            upp pengar -- 458 miljoner kronor om dagen. Det är i det läget
            som vi skall agera. Tänk er hur man skulle ha reagerat om detta
            hade gällt ett företag. Men i denna diskussion sägs det att det
            ordnar sig väl alltid.
          </note>
          <note>
            När det gäller tillväxten finns det en mycket viktig sak som
            jag inte hann ta upp i mitt förra inlägg, nämligen att man måste
            reformera arbetsrätten om man verkligen vill rädda de riktiga
            jobben. Det som fack och trygghetslagar har skapat för sina medlemmar
            är egentligen arbetslöshet. Den uppträder i den produktiva sektorn.
            Vi har på det sättet drivit företag ut ur Sverige. Är det inte
            ens dags att våga påstå det nu? Låt oss nu se vad som händer framöver
            när det gäller detta, eftersom det pågår en utredning om arbetsrätten.
            Jag vågar med bestämdhet säga att om ni frågar alla småföretagare
            och alla de medelstora företag, som ni talar om är så viktiga,
            hur viktiga de anser att förändringar i arbetsrätten är, kommer
            ni att få samma svar överallt.
          </note>
          <note>
            Nu gäller det att ge jobben en chans. 100 000
          </note>
          <note>
            ungdomar kommer varje år ut på arbetsmarknaden. Var skall de
            hamna? Skall de hamna i någon halvt meningslös AMS-utbildning,
            i öppen arbetslöshet eller i den offentliga sektorn som redan
            är överbokad och som måste rationaliseras? Det är en hopplös situation
            om man inte verkligen ändrar på detta och satsar på de riktiga
            jobben.
          </note>
          <note>
            När det gäller att föregå med gott exempel har jag tidigare i
            denna kammare sagt: Var i denna trötta budget finns det som politikerna
            själva gör litet uppoffringar kring? Var finns ett ord om partistöd,
            om presstöd, om organisationsstöd, osv.? Det är ett skamligt mygel
            alltihop, och det föregås alltid bara med generad tystnad. Det
            kommer säkert att bli likadant i dag.
          </note>
          <note>
            Riksdagen själv -- ni som sitter kvar här och som inte har gått
            ut för att dricka kaffe, vilket man gör med jämna mellanrum --
            skall nu leka hela havet stormar för 250 miljoner kronor. Det
            skall man göra just nu när vi knappt vet hur stor riksdag vi behöver,
            när vi ifrågasätter riksdagsordning, debattordning och allt möjligt
            annat. Då skall alla byta rum. Bättre kan vi väl, gubbar och tjejer?
          </note>
          <note>
            Sedan måste vi granska verk och myndigheter. Det är vår uppgift
            att göra. Det är Riksdagens revisorer, det är Riksrevisionsverket,
            det är regeringen och det är riksdagsmännen själva som skall göra.
          </note>
          <note>
            Invandrarverket har varit uppe till debatt. Jag menar att man
            skall titta ordentligt på SIDA, och man skall titta lika ordentligt
            på AMS, om inte annat så därför att det strömmar oändliga penningströmmar
            den vägen ut i samhället. Är de så kvalificerade? Görs verkligen
            det bästa av dem?
          </note>
          <note>
            Och kom ihåg att det är svenska folkets pengar som vi talar om.
          </note>
          <note>
            I ett läge då man inte har pengar kan man faktiskt göra det som
            inte kostar något. Det går mycket bra.
          </note>
          <note>
            Man kan t.ex. ingripa kraftigt mot våldet. Jag vet att justitieministern
            avser att göra det. Samtidigt har man dock minskat polisens anslag
            med 250
          </note>
          <note>
            miljoner kronor. Det är ju smart.
          </note>
          <note>
            Förbjud vapeninnehav och knivinnehav, därför att det innebär
            en fara för livskvaliteten för en massa människor. Vårt samhälle
            håller ju på att gå åt skogen. Detta går att göra.
          </note>
          <note>
            Man kan också förbjuda sådant larv som folk- och bostadsräkningar
            och FAS 90 och allt vad det heter och snokande i människors angelägenheter.
            Detta går att göra. Människor skulle tycka att det var populärt.
          </note>
          <note>
            Man kan också förebygga okontrollerad invasion av människor från
            f.d. Sovjetunionen. En sådan invasion är nämligen en realitet
            som kan bli verklighet när som helst. Det är en realitet på det
            sättet att problemen finns där borta.
          </note>
          <note>
            Sådana här åtgärder kan man vidta. Om ett par veckor kan vi även
            se till att den fria radion verkligen blir fri i Sverige. Sådant
            är viktigt. Det kostar ingenting. Det kostar bara det som man
            själv vill åstadkomma. Det kostar bara vilja.
          </note>
          <note>
            Man skall också lägga av med politiska utnämningar. Jag har blivit
            avklubbad tidigare så fort jag har talat om politiska utnämningar.
            Det måste vara något fel att tala om det. Jag hoppas få säga detta
            igen. Vi har för mycket av politiska utnämningar. Det finns minst
            100 000 befattningar i Sverige där utnämningar har skett på grund
            av politiska meriter och inte på sakliga meriter. Detta kan man
            sluta med. Det skulle inge förtroende hos människor. Det är min
            absoluta uppfattning.
          </note>
          <note>
            Detta kan riksdag och regering besluta om. Allt detta kan man
            göra. Men om vi vill låtsas och om vi vill leva i våra kulvertar
            och inte se verkligheten i vitögat, då glider vi vidare på ett
            spår som jag menar inte leder till en ljus framtid.
          </note>
          <note>
            Vi har den ljusa framtiden. Vi har skickliga företag.
          </note>
          <note>
            Vi har goda möjligheter. Men vi som är politiker måste bli lika
            verklighetsanknutna och reagera lika verklighetsanknutet som våra
            framgångsrika företag gör. Då går det bra.
          </note>
          <note>
            (Applåder)
          </note>
          <note type="speaker">
            Anf. 12 GUDRUN SCHYMAN (v):
          </note>
          <note>
            Fru talman! Jag skulle vilja säga till finansministern att jag
            inte sade att jag inte begriper ekonomi. Jag sade att jag inte
            är ekonom. Jag tror inte att det är samma sak. Det verkar inte
            så om man tittar på den utveckling som har förevarit, på de prognoser
            som har gjorts av många ekonomer och på de affärer som ekonomer
            på banker har ställt till med de senaste åren samt på de utfästelser,
            programförklaringar och visioner som den borgerliga regeringen
            bara för något år sedan lade fram.
          </note>
          <note>
            Ekonomi är inte någon neutral faktisk vetenskap, utan man ser
            nog olika på ekonomi beroende på var i samhällsstrukturen man
            befinner sig. Den analys av den ekonomiska utvecklingen som vi
            gör i
          </note>
          <note>
            Vänsterpartiet stämmer väl överens med den analys som ekonomer
            både inom LO och TCO gör.
          </note>
          <note>
            Även de konkreta förslag som vi kommer med anser de vara förslag
            som skulle gynna de människors intressen som de företräder. Förslagen
            anses över huvud taget inte vara orealistiska.
          </note>
          <note>
            Det faktum att det behövs mer pengar till kommunerna i dag är
            det inte många som tycker är orealistiskt. Att häva det kommunala
            skattestoppet är det inte många som tycker är orealistiskt ute
            i kommuner och landsting. Att få en sänkt ränta är det inte många
            som tycker är orealistiskt, utan tvärtom en politik som kanske
            behövs.
          </note>
          <note>
            Jag ställde frågan: Vem har makten och beslultanderätten över
            den ekonomiska politiken, är det vi politiker eller är det den
            finansiella s.k.
          </note>
          <note>
            marknaden? Jag anser att den ekonomiska politiken skall vara
            ett medel för att uppfylla mänskliga behov och miljömässiga mål.
            Den skall inte vara ett mål i sig. Att sänka ett budgetunderskott
            kan inte vara det främsta målet för den ekonomiska politiken.
            Det främsta målet måste vara att se till att människor får arbeta,
            att människor slipper leva på bidrag, att vi får en livskvalitet,
            att vi alla kan leva ett gott liv. Den utvecklingen har vi inte
            i dag, tyvärr.
          </note>
          <note>
            Jag skulle vilja ta upp just frågan om miljö. Vi är överens om
            att satsningar på infrastruktur är nödvändiga och bra, men det
            finns en tendens att det väldigt mycket kommer att handla om vägar,
            stora brogyggen och liknande saker. Man kan ibland få en vision
            av att vi skall få ett asfalterat
          </note>
          <note>
            Sverige, genomkorsat av stora motorleder, möjligen avbrutna av
            en eller annan matsal för den ständigt närvarande militära förvaltningen,
            där man ju inte tänker göra några nedskärningar.
          </note>
          <note>
            Jag tror att det är mycket farligt om man i en situation av ekonomisk
            kris lägger åt sidan de nödvändiga miljöfrågorna och miljöperspektiven.
          </note>
          <note>
            Det finns en tendens till att det sker i dag. Vi menar att det
            i dag är nödvändigare än någonsin att analysera alla satsningar
            som görs utifrån ett miljöperspektiv. Vi står inför stora globala
            miljöproblem. De är gränslösa, det vet vi. Men vi kan inte skjuta
            ifrån oss ansvaret.
          </note>
          <note>
            Om man läser miljöavsnittet i finansplanen blir man förskräckt.
            Där står det just att det internationella miljösamarbetet är viktigt.
            Det är det. Det är viktigt att vi i Sverige, om vi gör satsningar
            i andra länder, kan tillgodoräkna oss de s.k. vinsterna och få
            ned vår miljöskuld. Det är riktigt. Men vi måste också göra någonting
            här i
          </note>
          <note>
            Sverige. När man skall göra dessa infrastrukturella satsningar
            måste man diskutera vilka förslag det är som vi skall satsa på.
            Jag tror att det skulle vara mycket bra om man t.ex. lät länsarbetsnämnderna
            i god konkurrens tävla om vilka som ger sina förslag de bästa
            miljöprofilerna. Det är just de som skall komma i åtnjutande av
            pengar och kunna sätta i gång arbeten.
          </note>
          <note>
            Jag tror att det är mycket viktigt att vi i dag slår fast det
            faktum att vi skall avveckla kärnkraften. Vi måste fatta sådana
            politiska beslut som innebär att ovissheten om energiutvecklingen,
            som man i finansplanen säger delvis har bidragit till en icke
            gynnsam utveckling, tas bort. Vi i den här församlingen får fatta
            beslut om en lag om att avvecklingen skall påbörjas. Då har vi
            tagit bort det frågetecknet.
          </note>
          <note>
            Vi bör nu använda pengar till att satsa på miljövänlig teknik
            och till att satsa kraftfullt på att utveckla de alternativa energiformerna.
            Det är en nödvändig process, som vi måste gå igenom. Det är ett
            ypperligt tillfälle att starta den utvecklingen just nu. Men sådana
            här förslag lyser med sin frånvaro i finansplanen. Miljöproblematiken
            är över huvud taget mycket dåligt belyst.
          </note>
          <note>
            Jag skulle också vilja ta upp en annan fråga som jag tycker har
            sin plats här. Det är frågan om sänkt arbetstid. Sex timmars arbetsdag
            är ett mycket angeläget krav, föga orealistiskt. Det har en god
            förankring hos en absolut majoritet av Sveriges kvinnor och även
            hos en stor grupp av Sveriges män, som också vill ha möjlighet
            att förena ett föräldraskap med ett aktivt yrkesliv.
          </note>
          <note>
            Den frågan har stötts och blötts under väldigt många år. Alltid
            hittar man anledningar till att förslaget inte kan genomföras
            ''just nu'', även om alla är överens om att det vore bra. När
            det var högkonjunktur kunde man inte göra det för att vi inte
            hade arbetskraft så att det räckte. I dag har vi lågkonjunktur
            och stor arbetslöshet. Det vore väl alldeles utmärkt att fördela
            arbetstiden jämnare än vi gör i dag i det här landet.
          </note>
          <note>
            Det finns dessutom stora samhällsekonomiska vinster att göra:
            lägre personalomsättning, lägre förslitning, människor mår bättre,
            både de som arbetar och de som mottar service som vård och omsorg.
            Man kan utnyttja industrin på ett effektivare sätt med bättre
            skiftgång osv. Det vore en mycket angelägen reform, som det finns
            all anledning att fundera över just i dag.
          </note>
          <note>
            Anf. 13 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det är väl utmärkt att Ingvar Carlsson läser Svenska
            Dagbladet. Själv läser jag också andra tidningar, bl.a. Dagens
            Nyheter, där en av mina företrädare brukar lyckliggöra läsarna
            med små betraktelser. Spara mer pengar i socialförsäkringarna,
            vi -- dvs.
          </note>
          <note>
            socialdemokraterna -- gjorde fel under 80-talet och budgetunderskottet
            är mycket farligt, brukar det stå där.
          </note>
          <note>
            Ingvar Carlsson förespråkade mer utgifter för olika saker, inte
            minst för infrastruktur, utbildningsinsatser och sådant och, får
            man förmoda, mindre pengar, dvs. mer besparingar, på transfereringssidorna.
            Eller var det bara en läpparnas bekännelse att han var orolig
            för budgetunderskottets utveckling? Det kan väl inte vara så att
            socialdemokraterna tycker att man inte behöver bry sig om det
            där nu, utan att man kan skjuta det på framtiden. Jag tror att
            det vore oerhört riskabelt.
          </note>
          <note>
            Vi har haft en diskussion om att senarelägga olika av socialdemokraterna
            önskade bensin- och matmomspålagor. Som Ingvar Carlsson väl vet
            har vi räknat ganska noga på detta. Vi tycker att förslag förtjänar
            att studeras seriöst. Tyvärr visar det sig att detta skulle medföra
            lägre tillväxt och mer arbetslöshet därför att man får negativa
            effekter via räntorna.
          </note>
          <note>
            Detta visar hur centralt det är att föra en sådan finanspolitik
            att man skapar möjligheter att få ned räntan. Den har redan nu
            sjunkit ganska avsevärt jämfört med november förra året, ungefär
            tre procentenheter för den korta räntan och en procent för den
            långa räntan. Det är en av de bärande punkterna i finanspolitiken,
            som den beskrivs i regeringens finansplan, att ge möjligheter
            och goda förutsättningar för ytterligare räntesänkning. Det är
            den enskilt viktigaste faktorn, som bidrar till expansion i näringslivet
            och hjälper oss i kampen mot arbetslösheten.
          </note>
          <note>
            Ian Wachtmeister tog upp frågan om arbetsrätt. Jag vill gärna
            säga att jag tycker att detta är en viktig fråga. Jag tycker att
            den ibland får väl negativa omdömen. Det finns mycket i de arbetsrättsliga
            reglerna som är positivt. Det finns mycket som är dåligt också,
            framför allt för mindre företag. Där pågår ett förändringsarbete.
            Regeringen förbereder förslag som förbättrar den arbetsrättsliga
            lagstiftningen så att den passar bättre för småföretag.
          </note>
          <note>
            Gudrun Schyman sade att man inte behöver vara ekonom för att
            förstå sig på ekonomi. Det håller jag gärna med om. Jag tror att
            de allra flesta människor genom vanligt sunt förnuft förstår att
            man inte kan låna sig fram hur mycket som helst. Därför är det
            angeläget att ha ett ordentligt program som inte bara ökar upplåningen.
            Gudrun Schyman vill spendera mer pengar på både det ena och det
            andra. Det innebär att man skulle öka benägenheten att låna sig
            fram. Det tror jag att de allra flesta människor inser att man
            inte kan göra.
          </note>
          <note>
            Det är inte hållbart. Vi har gjort det förut, nu vänder vi på
            detta.
          </note>
          <note>
            Där faller också förslaget om sänkt arbetstid, som är helt orealistiskt.
            För jag förmodar att Gudrun
          </note>
          <note>
            Schyman inte har tänkt sig att människor skall få lägre lön.
            I så fall finns det redan i dag goda möjligheter för dem som vill
            att minska sin arbetstid. Men de flesta vill snarare ha heltidsarbete
            än deltidsarbete. Det kan hänga samman med att man tycker att
            man behöver en del inkomster.
          </note>
          <note>
            Fru talman! Får jag till slut nämna det som är huvudpunkterna
            i den ekonomiska politiken, och som leder till att vi faktiskt
            kan se framtiden an med relativt god optimism. Det finns två uppgifter
            som är helt centrala. Den första handlar om att öka näringslivets
            expansion, att öka möjligheterna till tillväxt. Vi har redan i
            riksdagen beslutat om många saker som är viktiga för att göra
            detta möjligt. Det är angeläget att komma ihåg det.
          </note>
          <note>
            Vi för i budgetpropositionen fram ytterligare ett stort antal
            förslag som har en direkt tillväxtökande effekt.
          </note>
          <note>
            Skattesänkningar för egenföretagarna utgör en väldigt viktig
            del. Vidare gäller det fortsatt avreglering på en rad olika marknader,
            inte minst inom den offentliga verksamheten, och att släppa in
            små och medelstora företag i en produktion som de hittills varit
            utestängda från. Ökad konkurrens på väldigt många olika marknader
            är faktiskt någonting som medverkar till lägre priser, och det
            är ganska bra för hushållen.
          </note>
          <note>
            EES-avtalet vill jag också nämna. Även om Sverige inte kommer
            med ännu på några månader, är ju den inre marknaden i Europa i
            kraft sedan den 1 januari i år. Detta är av oerhört stor och positiv
            betydelse.
          </note>
          <note>
            Svenskt medlemskap i EG ger också goda framtidsmöjligheter.
          </note>
          <note>
            Infrastruktursatsningar samt satsningar på utbildning och forskning
            är också direkt tillväxtfrämjande.
          </note>
          <note>
            Den andra delen av den ekonomisk-politiska strategin handlar
            om en sanering av de offentliga finanserna. I budgetförslaget
            slår vi fast att budgetunderskottet skall börja minska -- utgifterna
            skall börja minska. Vidare föreslår vi riksdagen att anta ett
            program som avskaffar det strukturella underskottet i de offentliga
            finanserna under de närmaste fem åren.
          </note>
          <note>
            Det är riksdagen som har makten att fatta beslut om dessa ting
            och därmed möjliggöra en lägre ränta. De bättre tillväxtchanser
            som vi nu ser ger oss faktiskt hopp om en ljusare framtid. En
            återupprättad tillväxt kommer att ge precis de trygga jobb och
            den stabila grund som behövs för en bra och förbättrad välfärd,
            som svenska folket förtjänar.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Budgetpropositionen bordlades.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:80 till bostadsutskottet
          </note>
          <note>
            1992/93:106 till trafikutskottet
          </note>
          <note>
            Förslag
          </note>
          <note>
            1992/93:RR4 till utbildningsutskottet
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:105 Förslag om tilläggsbudget I till statsbudgeten för
            budgetåret 1992/93
          </note>
          <note>
            1992/93:152 Ombildning av AMU-gruppen till aktiebolag
          </note>
          <note>
            Skrivelse
          </note>
          <note>
            1992/93:153 ILO:s konvention och rekommendation om arbetsvillkor
            inom hotell, restauranger och liknande anläggningar
          </note>
          <note>
            Motion
          </note>
          <note>
            med anledning av förs. 1992/93:RR3 Riksdagens revisorers förslag
            angående omstruktureringar i statsförvaltningen:
          </note>
          <note>
            1992/93:Fi90 av Margitta Edgren (fp)
          </note>
          <note>
            8§ Anmälan om interpellation
          </note>
          <note>
            Amäldes att följande interpellation framställts
          </note>
          <note>
            den 7 januari
          </note>
          <note>
            1992/93:70 av Stefan Kihlberg (nyd) till statsrådet
          </note>
          <note>
            Bo Könberg om åtgärder mot tobaksrökning:
          </note>
          <note>
            Förhalar regeringen arbetet med en ny tobakslag?
          </note>
          <note>
            Det menar föreningen Läkare mot tobak. Det finns ingenting kvar
            av Tobaksutredningen. Om det alls kommer något regeringsförslag
            så är risken stor att det är helt urvattnat, säger Ricardo Edström
            i föreningen Läkare mot tobak. ''Den här veckan börjar 600 ungdomar
            i Sverige att röka. Det vill vi ändra på.'' Under den rubriken
            går Läkare mot tobak nu ut med annonser i pressen i hopp om att
            barn och ungdomar aldrig skall börja röka eller snusa.
          </note>
          <note>
            Men Läkare mot tobak kritiserar också regeringens hantering av
            tobakspropositionen.
          </note>
          <note>
            Tobaksutredningen, som var klar i mars 1990, ville bl.a. ha rökfria
            arbetsplatser, åldersgräns på 18 år för tobaksköp och reklamförbud
            mot tobaksvaror.
          </note>
          <note>
            Sedan dess har inget konkret hänt, vare sig under förra eller
            nuvarande regeringen. I kanslihuset vägrar man att ta emot oss
            och man svarar inte på brev från oss, säger Ricardo Edström som
            satt med i Tobaksutredningen.
          </note>
          <note>
            Vi kan inte stillatigande åse hur politikerna missköter sitt
            uppdrag. Man är inte så nonchalant mot någon annan hälsofara,
            t.ex. trafikfaror, säger
          </note>
          <note>
            Ricardo Edström.
          </note>
          <note>
            Sedan mitten av 80-talet ökar rökningen kraftigt i hela västvärlden.
            I Sverige ökar rökningen snabbast bland flickor i tonåren. 27
            % av alla svenskar röker. Femton procent av läkarkåren är rökare.
          </note>
          <note>
            Den amerikanska miljövårdsstyrelsen fastslog
          </note>
          <note>
            (efter många års tvekan) den 6 januari i år att passiv röknig
            kan ge lungcancer. I miljövårdsstyrelsens rapport fastslår man
            att passiv rökning varje år resulterar i 3 000 människors död
            i lungcancer i
          </note>
          <note>
            USA. Hur många svenskar per år måste dö av passiv rökning innan
            regeringen gör något?
          </note>
          <note>
            Ändå tolereras rökning redan i dag i betydligt mindre utsträckning
            i USA än i Sverige och övriga
          </note>
          <note>
            Europa. På amerikanska restauranger finns t.ex.
          </note>
          <note>
            alltid rökfria avdelningar -- eftersom detta krävs enligt lag.
          </note>
          <note>
            Jag missunnar inte en enda rökare sin njutning --
          </note>
          <note>
            detta gynnar ju också statsfinanserna, definitivt på kort sikt
            och sannolikt även på lång sikt (högre sjukvårdskostnader, men
            mindre pensionsutbetalningar!) -- men jag tycker det är lika självklart
            att rökning aldrig får ske på medmänniskornas bekostnad.
          </note>
          <note>
            Jag vill mot ovannämnda bakgrund ställa följande frågor till
            statsrådet:
          </note>
          <note>
            1. Vilka åtgärder avser statsrådet att vidta för att säkerställa
            att människor inte mot sin vilja skall tvingas till passiv rökning?
          </note>
          <note>
            2. Vilka andra åtgärder avser statsrådet vidta för att minska
            tobaksrökningens skadeverkningar?
          </note>
          <note>
            3. Vilka konkreta resultat och överväganden har
          </note>
          <note>
            Tobaksutredningens förslag hittills resulterat i?
          </note>
          <note>
            4. Vilka hinder ser statsrådet i arbetet med kraftfulla åtgärder
            för att minska tobaksrökning och skydda människor mot ofrivillig
            passiv rökning?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 22 december
          </note>
          <note type="speaker">
            1992/93:307 av Elisabeth Fleetwood (m) till kommunikationsministern
            om riksfärdtjänsten:
          </note>
          <note>
            Vilka åtgärder avser statsrådet vidtaga för att de nya direktiven
            för färdtjänsten skall tillämpas på ett så smidigt, mänskligt
            och ekonomiskt sätt som möjligt?
          </note>
          <note>
            den 4 januari
          </note>
          <note type="speaker">
            1992/93:308 av Lars Stjernkvist (s) till försvarsministern om
            ändrad tjänstgöringsort för officerare i flygvapnet:
          </note>
          <note>
            Det finns i dag ingen nämnvärd övertalighet inom flygförsvaret.
            Utgångspunkten är att berörda yrkesofficerare skall omplaceras
            i samband med flottiljnedläggningar. Även om de får behålla sina
            jobb är det lätt att förstå de påfrestningar som flyttningen innebär.
            Svårigheterna att försälja sina bostäder och finna jobb till övriga
            familjemedlemmar är uppenbara. Tidigare har det varit möjligt
            att få kompensation vid förlustförsäljning av eget hus. Enligt
            uppgift gäller inte detta längre, inte ens om detta skulle visa
            sig vara ett billigare alternativ ur arbetsgivarsynvinkel än bidrag
            till pendling.
          </note>
          <note>
            Vilka åtgärder är statsrådet beredd vidta för att underlätta
            för yrkesofficerare som berörs av nedläggningar inom flygförsvaret?
          </note>
          <note>
            den 7 januari
          </note>
          <note type="speaker">
            1992/93:309 av Kent Carlsson (s) till utrikesministern om Israels
            deportation av vissa palestinier:
          </note>
          <note>
            Israels regering beslutade i december 1992 att förvisa 418 palestinier
            från Västbanken och Gaza.
          </note>
          <note>
            Israels beslut står i strid med 4:e
          </note>
          <note>
            Gen?evekonventionens artikel 49 som stadgar att tvångsförflyttning
            eller deportation från ockuperat område till ockupationsmaktens
            eller annat lands territorium är förbjuden oavsett vilka skäl
            som anges för beslutet.
          </note>
          <note>
            Sverige har liksom övriga signitärstater förbundit sig att se
            till att 4:e Gen?evekonventionen efterlevs.
          </note>
          <note>
            Israel har genom deportationen av 418 palestinier begått ett
            flagrant brott mot internationell rätt.
          </note>
          <note>
            Jag vill därför fråga utrikesministern:
          </note>
          <note>
            Har regeringen till den israeliska regeringen framfört sina protester
            mot deportationen av 418
          </note>
          <note>
            palestinier?
          </note>
          <note type="speaker">
            1992/93:310 av Berndt Ekholm (s) till utrikesministern om Israels
            deportation av vissa palestinier:
          </note>
          <note>
            Israel har strax före jul deporterat 415 palestinier från de
            ockuperade områdena till den zon i södra
          </note>
          <note>
            Libanon, som Israel kontrollerar. Det är ett flagrant brott mot
            folkrätten att behandla medborgarna i ockuperade områden på detta
            sätt.
          </note>
          <note>
            I det karga och kalla landskapet lider palestinierna stor nöd.
            Bl.a. Röda korset förhindras att bistå dem. Det är omänskligt.
            Utvecklingen riskerar också fredsprocessen.
          </note>
          <note>
            Världssamfundet har reagerat kraftigt. Men var finns den svenska
            regeringens röst?
          </note>
          <note>
            Min fråga till utrikesministern:
          </note>
          <note>
            Vilka åtgärder har regeringen vidtagit resp.
          </note>
          <note>
            planerar regeringen att vidta med anledning av deportationen
            av palestinierna till bergen i södra
          </note>
          <note>
            Libanon?
          </note>
          <note>
            den 8 januari
          </note>
          <note type="speaker">
            1992/93:311 av Pär Granstedt (c) till statsministern om neutralitetspolitiken:
          </note>
          <note>
            Statsministern har hävdat att ''det har etablerats en ny nationell
            concensus om att neutralitetspolitiken tillhör ett skede som nu
            ligger bakom oss.'' Den svenska neutralitetspolitiken har definierats
            som
          </note>
          <note>
            ''alliansfrihet i fred syftande till neutralitet i krig''.
          </note>
          <note>
            Riksdagens utrikesutskott har vid flera tillfällen under 1992
            slagit fast att ''alliansfriheten består''
          </note>
          <note>
            och att den skall möjliggöra ''att vi skall kunna vara neutrala
            i händelse av en konflikt i vårt närområde''.
          </note>
          <note>
            Vad avser statsministern med att ''det har skapats en ny nationell
            concensus om att neutralitetspolitiken tillhör ett skede som nu
            ligger bakom oss''?
          </note>
          <note type="speaker">
            1992/93:312 av Dan Ericsson i Kolmården (kds) till justitieministern
            om narkotikafria kriminalvårdsanstalter:
          </note>
          <note>
            Enligt uppgift har Kriminalvårdsstyrelsens ledning beslutat att
            det s.k. ''Svarta gänget'' skall avvecklas.
          </note>
          <note>
            ''Svarta gänget'' som består av 23 man står för 75 %
          </note>
          <note>
            av narkotikabeslagen på landets fängelser.
          </note>
          <note>
            Rikspolischefen är en av dem som kritiserat beslutet.
          </note>
          <note>
            Kampen för ett narkotikafritt samhälle måste föras på alla plan.
            Att få kriminalvårdsanstalterna knarkfria är en viktig del i detta
            arbete. Bevisligen är ''Svarta gänget'' en mycket effektiv insatsstyrka
            för att rensa fängelserna från narkotika. Därför ställer man sig
            mycket frågande inför en avveckling av denna insatsgrupp.
          </note>
          <note>
            Min fråga är:
          </note>
          <note>
            Vad avser justitieministern att vidta för åtgärder för att infria
            målsättningen att kriminalvårdsanstalterna skall vara fria från
            narkotika?
          </note>
          <note>
            10 § Kammaren åtskildes kl. 11.27.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
