<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--97</head>
          <docDate when="1993-04-22 00:00:00">1993-04-22 00:00:00</docDate>
        </div>
      </front>
      <body>
        <div>
          <note>
            1 § Meddelande om särskild debatt om kriget i
          </note>
          <note>
            Bosnien, m.m.
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            På begäran av Folkpartiet liberalernas riksdagsgrupp anordnas
            torsdagen den 29 april kl.
          </note>
          <note>
            12.00 en särskild debatt om kriget i Bosnien.
          </note>
          <note>
            Samma dag kl. 14.30 informerar socialminister
          </note>
          <note>
            Bengt Westerberg om ett yttrande som FN:s kommitté för barnets
            rättigheter avgivit över
          </note>
          <note>
            Sveriges rapport om efterlevnaden av FN:s konvention i ämnet.
          </note>
          <note>
            2 § Justering av protokoll
          </note>
          <note>
            Justerades protokollet för den 16 april.
          </note>
          <note>
            3 § Debatt med anledning av kompletteringsproposition
          </note>
          <note type="speaker">
            Anf. 2 ANDRE VICE TALMANNEN:
          </note>
          <note>
            Jag föreslår att för denna debatt skall följande regler gälla:
          </note>
          <note>
            I debatten deltar finansministern, Jan Bergqvist,
          </note>
          <note>
            Ian Wachtmeister och Gudrun Schyman.
          </note>
          <note>
            Finansministern har rätt till tre inlägg om 15, 10 och
          </note>
          <note>
            6 minuter. Övriga deltagare har rätt till två inlägg om 10 och
            6 minuter.
          </note>
          <note>
            Kammaren godkände dessa debattregler.
          </note>
          <note>
            Anf. 3 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! I dag presenterar regeringen den reviderade finansplanen,
            regeringens kompletteringsproposition. Den innehåller många viktiga
            saker.
          </note>
          <note>
            Den väsentligaste värdering som styr arbetet med den ekonomiska
            politiken gäller faktiskt inte oss själva utan våra barn och barnbarn.
            De har rätt att ställa stora krav på oss. Kommande generationer
            skall inte tvingas betala för den konsumtion som dagens hushåll
            har beviljat sig själva. De som inte var med på festen skall inte
            heller stå för notan.
          </note>
          <note>
            Därför är det inte utan en viss stolthet som jag i dag överlämnar
            årets kompletteringsproposition till riksdagen. Den innehåller
            ett ambitiöst och konkret program för att få bort de väldiga underskotten
            i de offentliga finanserna. Den öppnar vägen för lägre räntor
            och därmed -- det viktigaste av allt -- fler jobb i vårt land.
            Den visar vägen mot en bättre fungerande ekonomi. Den gör det
            möjligt att se egna och andras barn och barnbarn i ögonen och
            säga att vi gör allt vi kan för att de skall få leva i ett land
            med en stark ekonomi och en välfärd för alla.
          </note>
          <note>
            Herr talman! Sverige befinner sig i en allvarlig ekonomisk kris.
            Många människor utsätts för mycket stora påfrestningar. Det allvarligase
            problemet är den uteblivna tillväxten och den höga arbetslösheten.
          </note>
          <note>
            Regeringens kompletteringsproposition är på samma gång en krigsförklaring
            mot arbetslösheten och ett kraftfullt saneringsprogram för den
            offentliga ekonomin. Långsiktiga åtgärder och möjligheterna att
            bekämpa arbetslösheten på kort sikt är nära sammanflätade.
          </note>
          <note>
            Utan ett nittiotalsperspektiv på politiken riskerar dagens arbetslöshetsbekämpning
            att komma till korta. Trovärdigheten på kort sikt kräver målmedvetenhet
            och uthållighet i politiken.
          </note>
          <note>
            Annars riskerar de konkreta åtgärderna mot arbetslösheten att
            undermineras av ökade inflationsförväntningar och höjda räntor.
            Med den balans mellan förstärkningar av de offentliga finanserna
            och kraftfulla åtgärder för att upprätthålla arbetslinjen, som
            regeringen i dag presenterar, känner jag mig förvissad om att
            politiken leder rätt.
          </note>
          <note>
            Regeringen föreslår ett program för upprustning och förnyelse
            av Sverige. Ovanpå de åtgärder som tidigare beslutats erbjuds
            nu ytterligare 130 000--
          </note>
          <note>
            140 000 personer arbete, praktikplats eller utbildning. Upprustningen
            omfattar ett flertal samhällssektorer.
          </note>
          <note>
            Investeringar i människor genom utbildning är den viktigaste
            framtidssatsning som folkhushållet kan göra. Förkovran och kompetensutveckling
            --
          </note>
          <note>
            människors kunskaper och kreativitet -- är grunden för tillväxt
            och välfärd. Därför satsar regeringen på en upprustning och förnyelse
            just av kunskap och kompetens. Nya resurser avsätts för gymnasieplatser,
            komvux, folkhögskolor och folkbildning samt för högskolan. Vi
            tar också till vara och bygger ut den kompetensutveckling som
            sker ute på arbetsplatserna. Bidraget till utbildning i företag
            förbättras och antalet platser mer än tredubblas. Det mycket populära
            och uppskattade systemet med ungdomspraktikplatser utvidgas också.
            Antalet ungdomar som har praktik kommer att öka till över 100
            000. En speciell praktikform för unga akademiker införs, och den
            nya formen arbetslivsutveckling (ALU) expanderar också mycket
            kraftigt.
          </note>
          <note>
            Syftet med denna massiva satsning är dubbelt. Dels försvarar
            vi arbetslinjen i arbetsmarknadspolitiken:
          </note>
          <note>
            aktiva åtgärder förhindrar ju permanent utslagning och underlättar
            för ungdomar att komma in på arbetsmarknaden, dels skapar kompetensutvecklingen
            i sig en bättre fungerande arbetsmarknad: genom dessa insatser
            blir alla berörda mycket bättre förberedda för att möta arbetsmarknadens
            krav. De jobb som tillkommer under 90-talet är inte samma jobb
            som försvann för några år sedan, och det kräver nya kunskaper.
          </note>
          <note>
            Regeringen föreslår också en upprustning och förnyelse genom
            att avsätta medel till affärsverksinvesteringar och statliga byggen.
          </note>
          <note>
            Tillsammans med det tioårsprogram för utbyggnad av den fysiska
            infrastrukturen på nära 100 miljarder kronor, som regeringen presenterade
            tidigare i våras, och det ROT-program som riksdagen har fattat
            principbeslut om innebär allt detta en bättre och effektivare
            infrastruktur i vid bemärkelse, dvs.
          </note>
          <note>
            inkl. fysisk och human infrastruktur: människor, vägar och järnvägar.
          </note>
          <note>
            Herr talman! När regeringen i januari lade fram en femårig plan
            för att avskaffa det strukturella underskottet var det första
            gången som en budgetproposition innehöll förslag som sträcker
            sig över mer än ett budgetår. Nu återkommer vi med precisering
            och konkretisering av saneringsprogrammet. Eftersom saneringsprogrammet
            tar sikte på att få svensk ekonomi i bättre skick för kommande
            generationer, har mina medarbetare litet skämtsamt uppkallat det
            efter mitt barnbarn Nathalie. Nathalieplanen har fyra komponenter.
          </note>
          <note>
            För det första begränsas utgifterna för den offentliga konsumtionen.
            Statlig administration, kommuner och landsting får inte växa framöver,
            utan tillgängliga resurser måste användas på ett mera effektivt
            sätt.
          </note>
          <note>
            För det andra föreslår vi minskade transfereringar till hushållen,
            t.ex. genom att var och en av oss får betala mer för sin arbetslöshetsförsäkring
            och för sitt boende.
          </note>
          <note>
            För det tredje aviseras en stor strukturreform för
          </note>
          <note>
            ATP med närmare koppling mellan avgifter och förmåner.
          </note>
          <note>
            Slutligen föreslås vissa skattehöjningar, framför allt av miljö-
            och punktskatter. Summerat på det sätt som Ekonomikommissionen
            gör, innebär saneringsprogrammet över femårsperioden 81
          </note>
          <note>
            miljarder kronor, vilket tillkommer utöver de dryga
          </note>
          <note>
            80 miljarder kronorna som riksdagen redan har fattat beslut om.
            Det är faktiskt mera än vad
          </note>
          <note>
            Ekonomikommissionen själv föreslog.
          </note>
          <note>
            Ett så omfattande program kan naturligtvis inte genomföras utan
            att det märks. Det är ofrånkomligt att alla medborgare på ett
            eller annat sätt kommer att beröras. Sammansättningen av de åtgärder
            som nu föreslås har därför gjorts så, att de skall upplevas som
            och vara fördelningspolitiskt rättvisa.
          </note>
          <note>
            Trots detta är jag övertygad om att mängden uppvaktningar, protester,
            skrivelser och insändare för att freda just det egna området --
            men gärna spara på andras områden! -- kan göra anspråk på en plats
            i Guinness rekordbok framöver. Det är i den situationen som varje
            politiker utsätts för sitt verkliga elddop. Jag känner en stor
            respekt för de kolleger som i en sådan situation förmår att hålla
            allmänintresset, dagens och kommande generationers, i fokus.
          </note>
          <note>
            Jag känner också en stor respekt för den politiker som i det
            läget argumenterar för helheten och försöker förklara de ekonomiska
            sambanden. Jag inte bara respekterar utan beundrar alla dem som
            också lyckas övertyga såväl medborgare, medier som intresseorganisationer
            om vikten av att inte försitta denna möjlighet att skapa en stark
            och fungerande ekonomi. Vad jag känner för alla dem som faller
            undan för högljudda särintressen, herr talman, förhindrar min
            självbevarelsedrift att jag uttalar i denna kammare.
          </note>
          <note>
            Om vi lyckas vidmakthålla allmänintressets och framtidens perspektiv
            kan vi alla bli vinnare på denna ekonomiska politik. Den visar
            nämligen vägen ut ur krisen, mot riktiga jobb, låg inflation,
            lägre räntor, uthållig tillväxt och stabilitet. Jag är därför
            optimist. Trots att det är besvärligt i dag finns det ljuspunkter
            i den svenska ekonomin och dem skall vi ta vara på: den förbättrade
            konkurrenskraften, möjligheterna till exportledd tillväxt, valfriheten
            och öppnandet för konkurrens i den offentliga sektorn, det förbättrade
            företagsklimatet genom strategiska skattesänkningar och avregleringar
            och de stora satsningarna på forskning, utbildning och annan infrastruktur
            samt självklart ett kommande EG-
          </note>
          <note>
            medlemskap som kommer att förbättra företagens intressen av att
            investera och att ge jobb i Sverige.
          </note>
          <note>
            Som politiker och mormor har jag en moralisk skyldighet att inte
            bara förespråka en politik för i dag, utan också för Nathalie
            och hennes kompisar.
          </note>
          <note>
            Regeringen har antagit denna moraliska skyldighet och för en
            politik som tacklar både dagens arbetslöshet och morgondagens
            underskott. Jag hoppas att riksdagens ledamöter också antar utmaningen,
            annars blir den historiska domen hård.
          </note>
          <note>
            (Applåder)
          </note>
          <note type="speaker">
            Anf. 4 JAN BERGQVIST (s):
          </note>
          <note>
            Herr talman! Jag ber att få tacka finansministern för presentationen.
          </note>
          <note>
            Jag vill börja med att ge finansministern ett erkännande. Det
            är alldeles utmärkt att regeringen nu återkommer till viktiga
            delar av det utbildningsprogram som Socialdemokraterna presenterade
            i januari, trots att våra förslag har avslagits av en bastant
            borgerlig majoritet i riksdagen och trots att vi har förlorat
            tre månader av värdefull planeringstid. Sedan är det en annan
            sak att detta inte räcker utan att det dessutom framför allt behövs
            rejäla tag för att skapa riktiga jobb.
          </note>
          <note>
            Vi fick nu höra att regeringen har utfärdat en krigsförklaring
            mot arbetslösheten. Den har vi inte märkt mycket av. När man ser
            kompletteringspropositionen verkar det nog snarare vara ett vapenstillestånd
            än en aktiv kamp.
          </note>
          <note>
            Vad vi upplevde här för några minuter sedan med
          </note>
          <note>
            Anne Wibble i talarstolen följde ett välkänt mönster. Varje gång
            finansministern har presenterat regeringens bedömning av Sveriges
            ekonomi under den senaste tiden har läget varit sämre än vad Anne
            Wibble trodde föregående gång. Det är nu femte gången vi upplever
            samma sak. Här kommer finansministern till oss i riksdagen och
            delar med sig av en stark förtröstan om Sveriges framtid. Men
            varje gång har situationen blivit sämre än vad regeringen räknade
            med. Vad beror det på? Vad kommer det sig av att regeringen ständigt
            måste skriva upp sina siffror för arbetslösheten och skriva ned
            sina siffror för tillväxten alltmedan statens upplåning skenar
            i väg som aldrig förr? Det handlar inte om några obetydliga förskjutningar
            i perspektivet. Om man jämför det som Anne Wibble trodde i januari
            med vad hon tror nu i april, är det dramatiska skillnader i bedömningarna.
            Detta inträffar nu för femte gången i rad. Mönstret går igen med
            nästan spöklik upprepning.
          </note>
          <note>
            Totalt räknar regeringen med att 173 000 jobb kommer att försvinna
            i år. Det är 53 000 fler jobb som försvinner än vad regeringen
            räknade med i januari. Skillnaden är ju förödande för de människor
            som berörs runt om i vårt land. Den ekonomiska tillbakagången
            sträcker sig nu över en längre period än vad vi någonsin har varit
            med om under hela 1900-talet. Den blir i år också kraftigare än
            vad regeringen kalkylerade med i januari. Vi får i år uppleva
            det under hela efterkrigstiden största raset i den privata konsumtionen.
          </note>
          <note>
            Kompletteringspropositionen innehåller den färska nyheten, i
            jämförelse med budgetpropositionen i januari, att den privata
            konsumtionen kommer att minska även nästa år.
          </note>
          <note>
            När det gäller inflationen gjorde regeringen i januari den stränga
            kommentaren att en prisökning på mer än 5 % inte kan tolereras.
            Men i kompletteringspropositionen tas prisökningen obesvärat och
            utan någon skarp kommentar från
          </note>
          <note>
            Anne Wibble upp till 5,5 %.
          </note>
          <note>
            Statens upplåningsbehov växer med ytterligare
          </note>
          <note>
            50 miljarder nästa år. Gigantiska 255 miljarder behöver staten
            låna nästa år. Det betyder väl, Anne
          </note>
          <note>
            Wibble, att den svenska statsskulden inom kort kommer att bryta
            igenom enbiljonvallen?
          </note>
          <note>
            Jag har under lång tid pratat ekonomi, även om jag kanske inte
            har gjort det så avancerat som Anne
          </note>
          <note>
            Wibble. Jag har träffat folk på föreningsmöten och arbetsplatser
            och har under många år diskuterat ekonomi med dem. Det har vid
            dessa diskussioner aldrig funnits behov av att använda uttryck
            som en biljon. För mig är inte en biljon ekonomi utan närmast
            astronomi. I det sammanhanget kan man säga att regeringens spådomar
            om budgetunderskottet då i så fall är astrologi, om man skall
            fortsätta använda den termen.
          </note>
          <note>
            (Applåder)
          </note>
          <note>
            Jag kan gå vidare med att jämföra med vad finansministern sade
            i januari och vad hon säger nu.
          </note>
          <note>
            I rättvisans namn skall också sägas att i detta digra siffermaterial
            finns också några siffror som går åt det andra hållet, dvs. att
            man justerar upp i positiv riktning. Men den dominerande bilden
            med de tunga siffrorna innebär att det blir sämre än enligt finansministerns
            förväntningar för tre månader sedan.
          </note>
          <note>
            Vad beror dessa ständigt grusade förhoppningar på? Har Anne Wibble
            någon gång lekt med tanken att det finns några samband i den svenska
            ekonomin som regeringen inte tar full hänsyn till?
          </note>
          <note>
            Inte kan väl regeringen få fortsätta att föra en politik som
            drar ner Sverige i allt djupare arbetslöshet, och som håller en
            alldeles för låg efterfrågan på hemmamarknaden? Det är inte bara
            socialdemokrater utan också företagare, ekonomer och många andra
            som säger att det är fel i avvägningen och att efterfrågan på
            hemmamarknaden skapar onödig arbetslöshet och en onödig underproduktion.
          </note>
          <note>
            Anne Wibble presenterade här under en timme --
          </note>
          <note>
            hon framhöll särskilt att hon var stolt, vilket vi noterar --
            vad hon kallade för en saneringsplan. Jag måste säga att bara
            själva ordet gör mig misstänksam. I den planen talas det om mycket
            kraftiga avgiftshöjningar.
          </note>
          <note>
            När man går litet närmare in på det ser man att det handlar om
            starkt orättvist fördelade belastningar på de svenska hushållen.
            Man kan också fråga: I
          </note>
          <note>
            vilken utsträckning har Anne Wibble stöd av vice statsministern
            för denna saneringsplan? Jag såg att han var ute och talade om
            den här planen. Han sade beträffande föräldraförsäkringen att
            man får se om det blir något av det. Han sade att det är något
            som skisseras. Han använde det uttrycket.
          </note>
          <note>
            Anne Wibble, är denna saneringsplan med andra ord en lös skiss,
            som kan bli litet vad som helst? I
          </note>
          <note>
            varje fall inbjöd Anne Wibble själv till tankar åt det hållet
            när hon talade om sitt barnbarn Nathalie.
          </note>
          <note>
            Det kanske är mer lekstuga än allvar i detta program, i varje
            fall om man skall döma av vad vice statsministern sade om att
            det kanske inte blir något av detta utan att det bara skisseras.
          </note>
          <note>
            Den avgörande frågan, Anne Wibble, är: Hur skall vi lägga om
            politiken, så att vi får i gång produktion, investeringar och
            nya jobb? Det förutsätter att hushållen har köpkraft, att företagen
            har investeringsvilja och att det finns politisk stabilitet och
            framtidstro. Men på den frågan ges det i kompletteringspropositionen
            tyvärr inte något svar.
          </note>
          <note>
            (Applåder)
          </note>
          <note type="speaker">
            Anf. 5 IAN WACHTMEISTER (nyd):
          </note>
          <note>
            Herr talman! Jag vill först tacka finansministern för hennes
            presentation. Regeringens förslag att sanera den svenska ekonomin
            innebär alltså strukturella budgetförstärkningar i storleksordningen
            80 miljarder. Om det kan man säga att det låter fantastiskt. Men
            man skall komma ihåg att effekten kommer om fem år. Man har alltså
            räknat på samma sätt som i den s.k.
          </note>
          <note>
            Lindbeckkommissionen. Men det är ändå rätt så bra.
          </note>
          <note>
            Jag kan tänka mig att det har varit jobbigt för regeringen att
            enas om alla dessa åtgärder. Jag tror mig kunna inläsa vissa kompromisser
            och förstår att några regeringspartier kanske inte är helt nöjda.
          </note>
          <note>
            Men liksom en stor del av det svenska folket, hoppas jag att
            regeringen lyckas sätta krisen i centrum och stiga av sina egna
            käpphästar. Vi kunde skylla alla möjliga obekväma beslut på EG.
          </note>
          <note>
            Då gick det väldigt bra i denna församling och i andra. Nu gäller
            det att kunna skylla just på krisen.
          </note>
          <note>
            Jag säger detta om sammanhållningen i regeringen, därför att
            min bedömning är att ingen vettig människa i Sverige vill lamslå
            landet genom att utlösa nyval.
          </note>
          <note>
            Den s.k. marknaden vill förvisso höra signaler om ett samlat,
            gärna imponerande, aktionsprogram från regeringen. Den vill också
            höra att minoritetsregeringen kan få majoritet för sin politik.
            Jag återkommer till det.
          </note>
          <note>
            Vi talar om miljoner och miljarder. Vi hörde förut om astronomi
            och astrologi och alltihop. Det är klart att nollorna radas upp
            och att proportionerna blir svårbegripliga. Det är ett ekonomins
            universum som vi befinner oss i. Men om man i stället ändrade
            dessa siffror och gjorde miljarder till tusenlappar, tror jag
            att folk skulle börja förstå.
          </note>
          <note>
            Om vi tänker oss en familj som har totala inkomster på 350 000
            kr om året. Det låter ju bra. Men det värsta är att de har planerat
            utgifter för 550 000--
          </note>
          <note>
            600 000 kr. Det går väl aldrig, säger herr Svensson.
          </note>
          <note>
            Då säger fru Svensson: Då få vi väl låna. Då säger han: Det lär
            väl inte gå, eftersom vi inte har några pengar på banken, inte
            har någon säkerhet och redan har lånat 1 miljon.
          </note>
          <note>
            Det gäller alltså att dra ned på allt, att jobba mer, att vara
            mycket påhittig och ändå ha någon som hjälper till, därför att
            man hela tiden skall betala räntan på lånet som bara den är 100
            000 kr, och den kommer man inte ifrån. Det vill till att grannar
            och andra är hjälpsamma.
          </note>
          <note>
            Så ser alltså den svenska ekonomin ut, om man byter ut tusenlapparna
            mot miljarder och alltså lägger till sex nollor.
          </note>
          <note>
            Våren 1993 kan vi konstatera att något måste göras.
          </note>
          <note>
            Det som vi gör, i detta fall i riksdag och regering, måste vara
            kraftfullt. Det måste vara trovärdigt.
          </note>
          <note>
            Det måste vara en satsning på människans initiativkraft och entreprenörskap.
            Det måste vara rättvist, dvs. möjligt att svälja för folk. Det
            politiska budskapet måste accepteras av medborgarna. Det är ett
            ganska självklart uttalande. Den svenska uppfattningen om rättvisa
            är i stort sett att man är mycket noga med att de sämst ställda
            inte får det värre och att de som har det bäst får offra en del.
            Det som vi beslutar måste också vara möjligt att sälja på en marknad
            och till företagen, sälja i bemärkelsen övertyga. Och det måste
            meddelas vid rätt tidpunkt.
          </note>
          <note>
            För att börja bakifrån är rätt tidpunkt i dag, den 22
          </note>
          <note>
            april. Signalerna från den här kammaren måste vara klara och
            förtroendeingivande. I annat fall kanske vi kan ta ledigt allihop
            och överlåta Sveriges styrelse till Världsbanken och Internationella
            valutafonden. Jag tror att marknaden runt omkring förväntar sig
            något också av Riksbanken, något som liknar en genomtänkt politik
            och inte rent formeltroende. Även Riksbankens allra största vänner
            måste hålla med om att Riksbanken har gjort ödesdigra misstag.
            Nu får det inte ske igen.
          </note>
          <note>
            Räntan måste ned.
          </note>
          <note>
            Om folk skall svälja den beska medicinen måste också ledarna
            föregå med gott exempel -- attackera fallskärmsavtalen, publicera,
            ändra och förbjuda dem, behovspröva barnbidrag, osv. Ni känner
            igen våra synpunkter.
          </note>
          <note>
            De övergripande målen måste vara att få ned räntan och att öka
            antalet jobb. Det är vi alla överens om. Men då gäller det den
            effektiva räntan, och det gäller de riktiga jobben, inte de konstgjorda.
            Om vi härifrån visar en stark finanspolitik, kanske det får goda
            penningpolitiska konsekvenser, dvs. sänkt ränta. Men det är som
            sagt den effektiva räntan. Den ränta som ni, jag och små och medelstora
            företag betalar är nämligen dubbelt så hög som den som Riksbanken
            har. Det är den på grund av de usla bankaffärerna, som man försöker
            täcka genom en fullständigt absurd räntemarginal.
          </note>
          <note>
            Bankakutens arbete, som vi diskuterade här i går, måste accelereras.
            Nya metoder måste prövas, t.ex.
          </note>
          <note>
            tillgångsgarantin, som jag nämnde i går. Och det måste gå fort.
            Utan ett fungerande kreditsystem får vi nämligen inte något fungerande
            näringsliv och inte heller något välstånd eller någon sysselsättning
            värd namnet.
          </note>
          <note>
            Att det skall skapas riktiga jobb, är vi alla överens om på många
            sätt. Det som arbetsmarknadsminister Hörnlund har kommit med är
            säkert bra, med det måste också vidtas mer konstruktiva åtgärder.
            Jag tycker, vilket har framförts förut, att en sådan sak som att
            slopa turistmomsen och att man inte behandlar den som en ren momsfråga
            utan som en tidsbegränsad och tillfällig arbetsmarknadsåtgärd
            är ett intressant projekt. Låt oss anta att det skulle skapa 20
            000 nya jobb. Låt oss också anta att det betyder 20 000
          </note>
          <note>
            glada människor och 20 000 ännu gladare familjer.
          </note>
          <note>
            Vad är då faran med detta? Vad är det som vi satsar? Jo, vi satsar
            en teoretisk intäkt på 2
          </note>
          <note>
            miljarder. Detta kan man jämföra med de ungefär
          </note>
          <note>
            90 miljarder av arbetslöshetsrelaterade åtgärder som vi talar
            om här. Vi kommer att försöka motionera i den frågan via arbetsmarknadsutskottet
            och se det på det sättet.
          </note>
          <note>
            Till sist vill jag säga att när det gäller kompletteringspropositionen
            i dess huvuddrag, kommer vi att stödja regeringen. Vi kommer att
            garantera att budgetförstärkningen verkligen en gång beslutas,
            när den då skall beslutas i utskott osv., även om vi på någon
            eller några punkter kommer att argumentera för andra lösningar.
            Men totaleffekten blir i så fall bara bättre och större. Det budskap
            som går ut härifrån är alltså minst lika bra som det som regeringen
            har presenterat.
          </note>
          <note>
            Den senaste månaden har jag själv arbetat mycket intensivt och
            försökt vara ganska konstruktiv. Jag har skaffat mig en uppfattning
            om vad som nu krävs i Sverige. Överallt -- det är väldigt många
            från många olika kategorier i samhället -- får man samma reaktion:
            Visst är det kris, det är värre än någonsin. Nu måste ni politiker
            göra någonting.
          </note>
          <note>
            Sluta käbbla, börja jobba, annars går det riktigt illa.
          </note>
          <note>
            Mina överläggningar med regeringens företrädare verkar lovande.
            Det är min personliga bedömning, och den ligger till grund för
            vårt agerande när vi nu stöder regeringen.
          </note>
          <note>
            Krismedvetandet finns nu i alla läger. Allt fler människor börjar
            förstå att det är konkreta och realistiska åtgärder som krävs.
            Om det misstroende som onekligen har funnits mellan regeringen
            och
          </note>
          <note>
            Ny demokrati trappas av och förbyts i ömsesidig respekt, har
            redan mycket vunnits. Själva vill vi givetvis gärna finna en förklaring
            till varför man inte lyssnat på oss, när vi faktiskt bevisligen,
            om ni tänker efter, haft rätt i många och avgörande frågor. Vår
            inneboende blygsamhet förbjuder oss att nämna dem alla.
          </note>
          <note>
            Ny demokrati kom in i politiken för att ändra och för att representera
            den icke-politiska verkligheten, kan man säga. Med den bakgrunden
            är det självklart att vi måste göra allt för att lösa den svenska
            krisen. Ny demokrati kommer att jobba hårt och leta efter goda
            idéer, som finns hos vanligt folk och hos experter. Vi kommer
            inte att leta efter svårigheterna. Vi letar efter möjligheter.
            Sedan kommer vi att göra allt vi kan för att övertyga andra om
            dessa möjligheter.
          </note>
          <note>
            Om vi över huvud taget vill skapa en framtid för
          </note>
          <note>
            Sverige, måste vi återvinna optimismen. Vi måste återvinna framåtandan
            och framtidstron. Det duger givetvis inte att envist älta svårigheterna.
            Sverige har många möjligheter. Dem ställer vi upp på, och dem
            skall vi förbättra. Jag återkommer med några frågor.
          </note>
          <note>
            (Applåder)
          </note>
          <note type="speaker">
            Anf. 6 GUDRUN SCHYMAN (v):
          </note>
          <note>
            Herr talman! Det var intressant att höra mormor
          </note>
          <note>
            Wibbles utläggning om att detta är en finanspolitik för framtiden,
            för våra barn och barnbarn, inte minst för hennes eget barnbarn
            tydligen. Jag skulle gärna önska att vi hade en finansminister
            i det här landet som inte var så trångsynt utan som också såg
            till andras barn och barnbarn.
          </note>
          <note>
            Jag tror att en av de frågor som väldigt många i dag ställer
            sig är just: Hur skall det gå för våra barn och barnbarn? Det
            gör jag själv som mamma. Jag har två tonåriga barn, som går på
            högstadiet och som säkert skall gå på gymnasiet men som sedan
            naturligtvis hoppas på att få ett jobb. Jag undrar mycket hur
            det kommer att gå för dem. Jag har letat i finansplanen -- det
            jag har hunnit ögna igenom --
          </note>
          <note>
            efter radikala åtgärder som skulle kunna stilla min oro. Jag
            har inte hittat särskilt mycket, måste jag säga.
          </note>
          <note>
            Anne Wibble sade också att de som inte var med på festen inte
            heller skall behöva betala notan. Det låter väldigt bra, tycker
            jag, men jag är övertygad om att ofantligt många människor i Sverige
            i dag tycker att det är just dessa som får betala notan, trots
            att de inte har varit med på någon fest över huvud taget de senaste
            decennierna. Det är alla de som i dag faktiskt får se sin levnadsstandard
            reducerad, rakt över, de människor som i dag lever på marginalerna
            och som ständigt attackeras av den ekonomiska politik som den
            här regeringen för --
          </note>
          <note>
            sänkningen av a-kasseersättningen, införandet av karensdagar,
            sänkningen av sjukersättningen och de aviserade försämringarna
            när det gäller nivåerna över huvud taget, t.ex. föräldraförsäkringen.
            Vilka människor, Anne Wibble, är det av dem som har varit med
            på den beramade festen? Det undrar jag.
          </note>
          <note>
            Vi har under de senaste veckorna kunnat åse väldigt många personer
            i höga befattningar som alldeles uppenbarligen har festat mycket
            under 80-
          </note>
          <note>
            talet och som har fått stora utfästelser i form av fallskärmsavtal
            och liknande för att de skall kunna tillförsäkra sig att fortsätta
            att festa, oavsett hur det går för Sveriges ekonomi och för de
            flestas ekonomi och levnadsstandard. Det är upprörande och vämjeligt
            att se. Jag tror inte, Anne Wibble, att särskilt många i Sverige
            uppfattar den här föreslagna politiken som förtroendeingivande
            eller som uppfattar de förslag som regeringen nu kommer med som
            att de innebär att vi på något sätt delar på bördorna. Framför
            allt innebär de över huvud taget inte att de som har festat på
            något sätt skall vara med och betala notan.
          </note>
          <note>
            Man vägrar konsekvent från regeringens sida att över huvud taget
            försämra för människor som har det bra ställt, enkelt uttryckt.
            Man vägrar konsekvent att använda sig av de medel som står till
            buds för att få ner budgetunderskottet, vilket är viktigt. Jag
            är också av den uppfattningen.
          </note>
          <note>
            Vi har fått se att budgetunderskottet kommer att växa med 30
            miljarder. Katastrofen har alltså blivit värre sedan januari.
            Regeringen har räknat fel. Det har Jan Bergqvist mycket riktigt
            lagt ut texten omkring, så jag behöver inte ta upp det ytterligare,
            utan det är bara att konstatera. Ändå berömmer man sig av att
            föra en trovärdig politik.
          </note>
          <note>
            Det står också på en sida i finansplanen att det har tagits till
            intäkt för att man för en lyckad politik att exportindustrin nu
            ökar. Man har tagit det som ett bevis för att regeringen har fört
            en riktig politik.
          </note>
          <note>
            Anledningen till att investeringarna ökar i Sverige och att exportindustrin
            går bra är att kronans värde har sjunkit. Det var faktiskt en
            följd av regeringens misslyckade politik. Man försökte krampaktigt
            hålla fast vid kronans fasta värde, men det misslyckades. Resultatet
            blev ökade investeringar, men det är faktiskt inte regeringens
            förtjänst.
          </note>
          <note>
            Jag är övertygad om att vi naturligtvis måste göra något åt budgetunderskottet.
            Vi får räntekostnader på kanske 100 miljarder per år, som de ligger
            på nu.
          </note>
          <note>
            Det går inte, det kan vi vara överens om. De kommer att äta upp
            alla de nödvändiga investeringar och satsningar som vi behöver
            göra för att råda bot på bl.a. arbetslösheten. Alltså måste man
            sänka budgetunderskottet. Då måste vi naturligtvis diskutera också
            besparingar, men man måste också diskutera hur vi skall kunna
            öka statens inkomster.
          </note>
          <note>
            Det finns ett sätt som heter skatter. Det vägrar regeringen konsekvent
            att använda sig av. Tvärtom visar man med stolthet hur man har
            fått ner skattekvoten till litet under 50 %. Det är man stolt
            över, trots att man vet att skatteuppgörelsen med
          </note>
          <note>
            Socialdemokraterna var ofinansierad och innebar sänkta skatter
            för höginkomsttagare, medan låginkomsttagare fick det besvärligt
            ekonomiskt.
          </note>
          <note>
            Dessutom är detta en av orsakerna till det budgetunderskott som
            vi har i dag. Ekonomer tvistar om hur stor del -- 30 miljarder,
            50 eller 100
          </note>
          <note>
            miljarder -- som är resultatet av den ofinansierade skattereformen.
          </note>
          <note>
            Jag tycker inte att det är någonting att vara stolt över. Tvärtom
            borde man erkänna att det inte var bra. Nu kanske vi får återställa
            litet av de orättvisor som man skapade med skattereformen genom
            att faktiskt höja vissa skatter. Då tänker jag inte bara på de
            punktskatter som regeringen har föreslagit i finansplanen. Där
            skulle jag dessutom gärna vilja veta vad det är för skatter, om
            det gäller alkohol, tobak, miljöavgifter eller bensin.
          </note>
          <note>
            Vi föreslår helt enkelt att vi tar in skatter för att bättra
            på statsfinanserna. Vi föreslår att man sänker grundavdraget,
            att man tar bort hela grundavdraget för de personer som har en
            årsinkomst över brytpunkten, dvs. över 200 000 kr per år. Det
            ger en inkomstförstärkning till statskassan på mellan 7 och 8
            miljarder, alltså betydligt mer än det som regeringen tar in genom
            sin allmänna sänkning, som innebär att också människor med låga
            inkomster får vara med och betala. Det innebär alltså mer pengar
            in i statskassan och på ett betydligt rättvisare sätt.
          </note>
          <note>
            Vi tycker också att människor som i dag faktiskt har höga inkomster
            kan tåla en skattehöjning på 5 %.
          </note>
          <note>
            Vi tycker att det är rimligt att just de löneskikt och de grupper
            i samhället som har fått lättnader nu skall vara med och betala
            och se till att vi tillsammans kan ta oss ur den finansiella kris
            som vi är i och se till att vi kan sänka budgetunderskottet, så
            att vi får pengar över till någonting annat än att betala räntor.
            Det skulle vara en rättvis politik.
          </note>
          <note>
            Men det vill inte regeringen. Regeringen har inte ambitionen
            att föra en rättvis politik.
          </note>
          <note>
            Det är cyniskt när mormor Wibble talar om sitt barnbarn och att
            det skall gå bra för henne -- jag hoppas gärna att det gör det
            --, när man ser på hur det ser ut för ungdomarna i dag och vad
            man på arbetsmarknadssidan gör för dem. Jo, man försvagar stödet
            och försvårar för ungdomar, framför allt människor under 25 år,
            att få en möjlig nivå att leva på. Man sänker utbildningsbidraget
            till en nivå som inte är möjlig att leva på. Man säger att bidraget
            skall vara 65 % av ersättningsnivån, som är 80 %, dvs. man skall
            leva på 53 % av den lön man har, annars får man ingenting. Det
            är ungdomarnas situation, Anne Wibble.
          </note>
          <note>
            Resonemanget om att det är en rättvis politik och en satsning
            på ungdomarna går inte ihop.
          </note>
          <note>
            Det enda sättet att få tillbaka en framtidstro är att låta människor
            arbeta. Men den politik som regeringen för går konsekvent ut på
            att människor tvingas ut i arbetslöshet.
          </note>
          <note>
            Jag tänker också på situationen i kommuner och landsting. Det
            är bra att man häver skattestoppet, tycker jag. Men vad kommer
            det att innebära för situationen i kommuner och landsting när
            man samtidigt talar om att man skall frysa statsbidragen och att
            man skall göra framtida besparingar på 35
          </note>
          <note>
            miljarder kronor inom den offentliga sektorn? På vilket sätt
            löser det problemen med de förväntade mellan 30 000 och 50 000
            arbetslösa, som
          </note>
          <note>
            Kommunförbundet och de kommunalanställda har visat på, just inom
            den offentliga sektorn, kvinnornas arbetsmarknad? Det är en mängd
            djupa orättvisor i den här politiken, vilket gör att det blir
            cyniskt när man talar om förtroendeskapande politik.
          </note>
          <note>
            Det finns fler detaljer som jag kan återkomma med i nästa inlägg.
            Men jag tycker att det skorrar illa när
          </note>
          <note>
            Anne Wibble talar om framtid, barn, barnbarn och rättvisa. Detta
            är en djupt orättvis politik, som leder in i en framtid med djupa
            sociala klyftor och ökade skillnader i levnadsvillkor.
          </note>
          <note>
            (Applåder)
          </note>
          <note>
            Anf. 7 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jan Bergqvist frågade vad det beror på att inte
            alla prognoser slår in precis som man har tänkt sig. Låt mig säga
            att en väsentlig faktor är att arvet från 80-talet i fråga om
            inflationsekonomi och spekulationsekonomi är tyngre och större
            än vad någon kunde tro. Då regerade för all del inte vi.
          </note>
          <note>
            Vi har den ganska otacksamma rollen att betala notorna från det
            ganska hämningslösa 80-talet. Det är rätt många tiotals för att
            inte säga hundratals miljarder kronor som detta handlar om i pengar.
          </note>
          <note>
            Det är oändligt mycket värre för alla de enskilda människor som
            genom att inte ha något jobb tvingas betala dessa 80-talsnotor.
            Det är en förklaring som tyvärr är alltför korrekt.
          </note>
          <note>
            I det korta perspektivet vet alla att den svenska ekonomin påverkas
            mycket starkt av utlandet. Det har skett en stark försämring av
            den tyska ekonomin under bara de senaste månaderna. Detta kan
            man inte trolla bort, även om man gärna skulle vilja. Det innebär
            att den svenska ekonomin påverkas negativt av utvecklingen i Tyskland.
            Det är det huvudsakliga skälet till att siffrorna inte ser exakt
            likadana ut som de gjorde i januari.
          </note>
          <note>
            Jag tyckte ändå att det fanns något av positivt slag att ta fasta
            på i Jan Bergqvists inlägg. Det var mycket bra att Jan Bergqvist
            var bekymrad över statsskulden och dess storlek. Det är jag också.
            Det var i själva verket hela angreppssättet för regeringens politik,
            att vi är mycket bekymrade över statsskulden och vill göra någonting
            åt den.
          </note>
          <note>
            Det är bra att Jan Bergqvist också är bekymrad. Jag har tyvärr
            inte märkt att han vill göra så väldigt mycket åt det. Viljan
            att göra något kanske kommer så småningom.
          </note>
          <note>
            En annan fråga som ofta diskuteras i den nuvarande ekonomiska
            situationen är läget på hemmamarknaden, frågan om expansion. Jag
            är mycket för expansion på rätt sätt. Den viktigaste expansionen
            som vi kan skapa nu är genom en lättare penningpolitik. En av
            finanspolitikens allra viktigaste uppgifter är att skapa sådan
            stadga och sådant förtroende i långsiktigheten i de finanspolitiska
            insatserna att det möjliggör lättnader inom penningpolitiken,
            kort sagt en litet lägre ränta. För att detta skall vara möjligt,
            något man inte bara kan tycka till om rätt upp och ner och önska
            sig, måste det finnas ett långsiktigt förtroendeskapande, stabilt
            -- det förefaller det att göra i parlamentet -- program för en
            sanering av de offentliga finanserna.
          </note>
          <note>
            Ordet sanering har valts med viss omsorg, inte för att det skall
            ge intryck av att det här är något glädjebudskap. Det är klart
            att detta är mycket svårt för många människor. Det illustrerar
            att arvet från 80-talet är stort och behöver saneras och att det
            inte är alldeles enkelt att göra det, utan det kräver uppoffringar
            från många.
          </note>
          <note>
            Det är viktigt i ett sådant perspektiv, tycker jag, att man också
            kan visa upp att det ger resultat, att det faktiskt blir bättre.
            Det är också innebörden i de långsiktiga kalkyler som finns i
            den reviderade finansplanen. Vi ser där att ekonomin börjar växa
            nästa år. Den bedömning som vi gör av arbetslösheten nästa år
            är faktiskt något ljusare än den bedömning av arbetslösheten som
            gjordes i januari, om man räknar med de nya definitionerna.
          </note>
          <note>
            Det är ju positivt. Vi ser att vi kan nå en tillväxt på ungefär
            3 % om året, vilket är mycket bra. Det kommer att finnas utrymme
            för en ökning av den privata konsumtionen, inte fullt så stor
            som man skulle önska, men ändå tillräcklig. Det kommer att bli
            en nedgång i arbetslösheten och fler jobb kommer. Vi får en ganska
            viktig och stor uppgång i export och företagsamhet, industriproduktion
            och liknande.
          </note>
          <note>
            Bland de frågor som jag tyckte mig notera var en där det talades
            om olika grader av exakthet i de olika posterna i saneringsprogrammet.
            Det ger mig tillfälle att precisera hur detta arbete är tänkt
            att gå till.
          </note>
          <note>
            Vi förelägger nu riksdagen hela detta 81-
          </note>
          <note>
            miljardersprogram. Det är mycket omfattande.
          </note>
          <note>
            Det skall sedan följas upp av enskilda förslag i konkret bemärkelse.
            Beträffande de förslag där vi väntar oss att lägga fram konkreta
            lagstiftningsposter relativt snart är vi också mer konkreta i
            den reviderade finansplanen. Vi är faktiskt ganska exakta. Det
            gäller t.ex.
          </note>
          <note>
            reformeringen av arbetslöshetsförsäkringen. Det gäller reformeringen
            av ATP. Det gäller sannolikt delpensionen. Det gäller reformeringar
            inom tandvårdsförsäkringen och det gäller i hög grad en effektivisering
            av skattekontrollen, som vi redan har satt i gång.
          </note>
          <note>
            Jag tycker att det är viktigt att markera att det är de förslag
            som skall föreläggas riksdagen i den allra mest slutliga beslutspunkten
            under den närmaste tiden, inom 1--1 1/2 år eller inom denna mandatperiod,
            som är exakta i den reviderade finansplanen. Förslag som skall
            föreläggas riksdagen och träda i kraft 1997, t.ex. inom bostadsområdet,
            bör faktiskt inte vara exakt preciserade år 1993. Det finns en
            verklighet som skall ha en viss betydelse.
          </note>
          <note>
            Det väsentliga är att storleken på detta saneringsprogram upprätthålls
            och att det finns mycket tydliga poster och belopp som visar hur
            saneringsprogrammet skall sättas ihop. Därför är konkretiseringen
            i programmet ett mycket starkt stöd för den förtroendeskapande
            politik som är nödvändig för den expansion vi vill ha inom penningpolitiken.
          </note>
          <note>
            Jag noterade att Ian Wachtmeister tyckte sig finna en ganska
            god gemensam insikt i det som står i finansplanen. Det är bra.
          </note>
          <note>
            Det finns väl antagligen några punkter där vi gör litet olika
            bedömningar, t.ex. i fråga om turistmomsen. Den växelkursförändring
            som har inträffat ger en mycket kraftig stimulans till turistnäringen,
            som för övrigt tillhör de verksamheter som verkligen går bra i
            dag.
          </note>
          <note>
            Gudrun Schyman tog upp en del olika frågor. Till en början hävdade
            hon att det som går bra, går bra bara därför att växelkursen flyter.
            Det är inte korrekt. Man måste också ta hänsyn till den låga prisökningstakten,
            som är en väldigt viktig ingrediens i hela den ekonomiska politiken,
            så att den förblir låg. Man måste också ta hänsyn till den mycket
            starka förbättring av produktiviteten i företagen som har skett
            och fortsätter att ske --
          </note>
          <note>
            förra året, i år och i framtiden. Detta är den långsiktiga basen
            för en bra utveckling av vår industri.
          </note>
          <note>
            Jag noterade också att Gudrun Schyman förmodligen har tagit stort
            intryck av den debattskrift som presenterades i början på veckan
            och som handlade om ganska omfattande skatteförändringar. Hon
            hävdade också att det var ganska dåligt med lägre skatter. Hon
            menade att skattereformen var alldeles galen, eftersom den innebar
            att några miljarder kronor föll bort. Jag tycker att det är mycket
            positivt för Sveriges ekonomi, för företagen och för jobben att
            vi snabbare än vi tidigare kunde bedöma att vi skulle göra, kommit
            ner till en skattekvot som faktiskt är under 50 %. Om jag inte
            missminner mig var det någonting som även Socialdemokraterna tyckte
            var eftersträvansvärt för tio år sedan. Detta har vi åstadkommit
            på kortare tid än vad vi trodde.
          </note>
          <note>
            Det är mycket viktigt att vi inte börjar föra en felaktig politik
            och tro att vi skall kunna lösa budgetproblemen genom mycket bastanta
            skatteökningar. Då tror jag faktiskt att man skulle bita sig själv
            i svansen. Det leder inte till de jobb man vill skapa. När man
            säger sig vilja skapa flera jobb, har jag litet svårt att förstå
            varför man tror att detta bäst sker om man gör det dyrare och
            svårare för företagen att anställa flera människor. Det borde
            egentligen vara tvärtom.
          </note>
          <note>
            Det finns en punkt som jag tycker att det finns anledning att
            diskutera ytterligare -- det gäller i och för sig för många punkter.
            Det här gäller dock en punkt där det skulle vara särskilt intressant
            att höra hur bedömningarna görs, eftersom de påverkar den ekonomiska
            politikens utformning. Det gäller det privata sparandet. Detta
            är en av de mera osäkra posterna i prognoserna. I bedömningarna
            ligger en mycket stor sparandeökning. Jag tror själv att detta
            ger möjlighet till en ganska god konsumtionsutveckling framöver.
            Människor kommer nämligen inte att ha kvar ett sådant starkt önskemål
            om en sparandeökning under den kommande femårsperioden.
          </note>
          <note type="speaker">
            Anf. 8 JAN BERGQVIST (s):
          </note>
          <note>
            Herr talman! En uppmaning i all välmening till finansministern:
            Sluta att skylla allt på utlandet och det största oppositionspartiet.
            Jag tror att Anne
          </note>
          <note>
            Wibble själv skulle tjäna på att diskutera dessa frågor litet
            mera nyanserat.
          </note>
          <note>
            Jag tog upp frågan om varför regeringen, varje gång den återkommer
            med nya kalkyler, systematiskt får överge sina gamla. Varje gång
            man presenterar ett perspektiv är det sämre än förra gången. Detta
            har nu upprepats så många gånger att även Anne
          </note>
          <note>
            Wibble borde fundera över vad det beror på. Hon gav en förklaring
            här och sade själv att förklaringen tyvärr är korrekt. Jag skulle
            nog vilja säga att förklaringen var ytterligt ansträngd. Jag minns
            en partivän till Anne Wibble som blev ganska hårt trängd i en
            debatt och försvarade sig med följande förklaring: Det kan väl
            hända att jag överdriver, men inte så mycket att jag menar motsatsen
            till vad jag säger. Det kanske är något för Anne Wibble att tänka
            på.
          </note>
          <note>
            Om vi, när det gäller arbetslösheten, tittar på den siffra som
            är mest kännbar, nämligen siffran över arbetslösheten i år, får
            regeringen skriva upp sin egen prognos från 6,2 % till 6,9 %.
            Detta är verkligheten.
          </note>
          <note>
            Jag noterar att det inte är många som har fått den omtalade kompletteringspropositionen
            ännu. Jag förstår att regeringen har jobbat med den in i det sista.
            Jag har själv inte sett den i dess hopbundna form, utan jag fick
            den i går kväll i form av en pärm att läsa i. Jag bläddrade förtvivlat
            för att få se vad man sade om näringspolitiken. Jag vet inte om
            bladen om det avsnittet möjligen var urryckta. Men jag har förstått
            att det över huvud taget inte finns någon bilaga om vad som skulle
            behövas, nämligen en aktiv näringspolitik som bidrar till en stark
            växtkraft i näringslivet. Detta är en avgörande svaghet. Frontlinjen
            mot underskotten och underproduktionen går i kampen mot arbetslösheten.
            Regeringens s.k. plan för att sanera statsfinanserna saknar det
            väsentliga, nämligen de stora besparingar som uppstår genom att
            alltfler får arbete och allt färre tvingas leva på bidrag.
          </note>
          <note>
            Efter att ha läst i den reviderade finansplanen måste jag säga
            att det förekommer en hel del hokuspokus med siffrorna. När det
            gäller den offentliga konsumtionen presenterar man något slags
            besparing. Utgångspunkterna avgör hur stor besparingen kommer
            att bli.
          </note>
          <note>
            Lindbeckkommissionen hade tänkt sig att den offentliga konsumtionen
            i framtiden normalt skall växa med 3 %. Det motsatte man sig och
            sparade således 42 miljarder. Regeringen säger att man i sina
            antaganden utgår ifrån att konsumtionen växer med 2 %, alltså
            sparar man 35 miljarder. Det är ett märkligt sätt att hantera
            dessa frågor på.
          </note>
          <note>
            Verkligheten är att den kommunala och statliga konsumtionen minskar
            år från år och att detta kommer att få mycket allvarliga effekter
            på sysselsättningen, på viktiga kommunala verksamheter och för
            en rättvis fördelning.
          </note>
          <note>
            Kommunernas verksamhet kommer i själva verket inte att ligga
            kvar på noll, utan det är fråga om en kraftig minskning.
          </note>
          <note>
            När det gäller fördelningsfrågorna kan jag ta ett exempel. Det
            gäller vad som snart kommer att drabba de arbetslösa. Genom att
            man inför karensdagar och dessutom gör det på ett osedvanligt
            brutalt sätt kommer de arbetslösa att mitt under semesterperioden
            i sommar få en stjärnsmäll från regeringen i form av fem karensdagar.
            Medan de andra som har arbete kanske får något extra till semestern,
            kommer de arbetslösa att få en mycket kraftig sänkning av sin
            standard. Det är tyvärr ett av många exempel på att regeringens
            fördelningspolitik inte präglas av rättvisa.
          </note>
          <note>
            Avslutningsvis vill jag som ytterligare ett inlägg i diskussionen
            om efterfrågan på hemmamarknaden referera till en teckning av
            Helga Henschen. På teckningen finns en man som säger: Jag mår
            inte riktigt bra i dag. Jag har så förskräckligt dålig köpkraft.
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Herr talman! I den allmänna generationstävling som har utbrutit
            här ber jag härmed att få meddela att jag är både farfar och morfar
            och detta fem gånger om. Med den logik som här gäller måste jag
            veta väldigt väl vad jag talar om. Det är alltså bäst att ni lyssnar
            på vad jag nu har att säga.
          </note>
          <note>
            Ny demokratis val har varit att antingen stödja regeringen eller
            förlänga krisen, osäkerheten och den ekonomisk-politiska villervallan.
            Ni har hört vårt val. Socialdemokraterna gjorde det ganska lätt
            för oss, eftersom de förespråkar att man skall återgå till den
            typ av samhälle som just nu håller på att förgöra sig själv och
            som har bevisat sin egen orimlighet. Det är ju det skiftet vi
            måste åstadkomma. Sent skall syndaren vakna. Det tar väl ett par
            år till för socialdemokraterna.
          </note>
          <note>
            Regeringens föreslagna åtgärder ger tillsammans en effekt på
            161 miljarder kronor över fem år. Jag skulle vilja jämföra det
            med de 196 miljarder kronor över sex år som Ny demokrati framförde
            i valrörelsen men som bemöttes med spott och spe av alla och idiotförklarades
            av medierna, som verkar ha extra svårt att hänga med i enkla och
            ganska självklara ekonomiska resonemang.
          </note>
          <note>
            Inom det sparbeting som nu finns på den offentliga sektorn fram
            till 1998 kommer det att krävas okonventionella grepp. Vi har
            lagt fram förslag om att man skall slakta de heliga korna. Det
            kan gälla allt, såsom bistånd, flyktingpolitik, organisationsbidrag,
            partistöd och vad man vill. Jag vill här bara hänvisa till de
            utredningar som tidigare
          </note>
          <note>
            JO Nilsson gjorde beträffande asylprövningarna och Riksrevisionsverket
            gjorde beträffande förläggningskostnaderna för att visa att det
            visst finns väl belagda möjligheter. Man kan sänka ersättningsnivån
            till 80 % rakt över även i fråga om arbetslöshet och familjepolitik.
            Man kan gå vidare till organisationer, partier, bistånd och över
            huvud taget när det gäller bidrag. Man bör se på detta.
          </note>
          <note>
            När det gäller ungdomen måste vi tillsammans skärpa oss för att
            ändra lagar, regler och förordningar så att förutsättningarna
            för ungdomarna blir vettigare. Vi måste helt enkelt ha ett system,
            som innebär att det skall stämma, om man såsom 16--18-åring ser
            framåt i livet. En del skall inte få lån för att studera, medan
            andra får lön för att göra det. Ungdomarna lär sig en massa knep,
            t.ex. att de skall först gå till a-kassan och sedan jobba svart.
            Allt detta måste man angripa. Vi i vår generation är kanske ganska
            luttrade, men ungdomarna är det inte. Jag tror därför att detta
            är en av de absolut viktigaste sakerna att tänka på.
          </note>
          <note>
            Jag har några frågor till finansministern. Man talar om en miljöskatt.
            Jag vet inte vad det är, och jag är därför litet nyfiken minst
            sagt. Jag hoppas att det inte är någon skatt som gör det svårare
            för svenska företag och skrämmer tillverkningen ur landet. Det
            vore inte särskilt smart.
          </note>
          <note>
            När det gäller företagsamheten vill jag framhålla att det behövs
            fler arbetsgivare, även om ordet arbetsgivare är ett fult ord
            i Sverige. Men vi kan ju bortse från Arbetsgivareföreningen och
            bara tala om arbetsgivare. Vad kommer man då att göra för småföretagen
            utöver det som vi har hört förut? Är någonting på gång? Det är
            väldigt viktigt för de riktiga jobben.
          </note>
          <note>
            I fråga om verk och myndigheter över huvud taget ser vi hur beloppen
            stiger och stiger. Jag vet inte hur många hundra miljarder som
            nu skall slussas ut via myndigheter och verk, som egentligen inte
            är organiserade för att klara av det -- och som kanske inte heller
            klarar av det utan i panik sprider pengar omkring sig. Där krävs
            det en enorm skärpning.
          </note>
          <note>
            Bidragsmyglet än en annan liknande fråga.
          </note>
          <note>
            Den privata konsumtionen, som det nu talas om, beror inte bara
            på det som man skriver i en budget.
          </note>
          <note>
            Men den beror förvisso på ett fungerande kreditsystem. Vi måste
            få banksystemet att fungera. Vi måste också få ner räntorna till
            en rimlig nivå, och vi måste skapa framtidstro. Om vi lyckas med
            det, kommer svenskarna att börja konsumera så att ni får hålla
            igen. det ligger nämligen inte i den svenska nationalkaraktären
            att spara. Vi har varit sämst i världen i det avseendet under
            alla årtionden utom precis just nu. Jag tror att detta går att
            rätta till.
          </note>
          <note>
            Sedan har jag några frågor till statsministern, som enligt vår
            besynnerliga riksdagsordning inte får svara på dessa frågor. Medierna
            får väl som vanligt ta över riksdagens funktion. Men jag ställer
            i alla fall frågorna här, för de är angelägna.
          </note>
          <note>
            1. Vi menar som bekant att fallskärmsavtalen är en skam i dagens
            Sverige och att de kan tas bort i den offentliga sektorn, som
            ju är vårt ansvarsområde.
          </note>
          <note>
            Vad anser statsministern?
          </note>
          <note>
            2. Vi tycker att momsen skall vara en krisregulator, dvs. om
            den inhemska efterfrågan sackar efter för mycket, parerar man
            med sänkt moms. Vad säger statsministern om det?
          </note>
          <note>
            3. Behovsprövade barnbidrag är ett s.k.
          </note>
          <note>
            rättviseförslag, som vinner allt större stöd. Vad säger statsministern?
          </note>
          <note>
            4. Det svenska biståndet kan onekligen effektiviseras. Andra
            former kan tillgripas. Det kan vara ett bundet bistånd, export-
            och investeringskreditgarantier m.m. liksom en fokusering på vår
            egen närhet. Vad är statsministerns reaktion?
          </note>
          <note>
            5. Till sist. I denna debatt har jag uttryckt min tillfredsställelse
            med de kontakter som ägt rum med statsministern och andra och
            mellan Ny demokrati och regeringen. Hur vill regeringen gå vidare?
            Hur ser statsministern på den situationen?
          </note>
          <note type="speaker">
            Anf. 10 ANDRE VICE TALMANNEN:
          </note>
          <note>
            Frågor till statsministern kan lämpligen ställas vid den frågestund
            som äger rum kl. 14.30 i kammaren.
          </note>
          <note type="speaker">
            Anf. 11 GUDRUN SCHYMAN (v):
          </note>
          <note>
            Herr talman! Även jag skall ta upp frågan om akassenivån och
            karensdagarna, om finansministern har lust att lyssna i denna
            debatt.
          </note>
          <note>
            Det är ett faktum, som också vi har uppmärksammat, att man tydligen
            planerar att ta ut dessa karensdagar retroaktivt. Ersättningsnivån
            sänks fr.o.m. den 1 juli, dvs. i praktiken fr.o.m. den
          </note>
          <note>
            5 juli. Men tydligen kommer alla som har någon form av ersättning,
            a-kassa eller någon annan, även om de befinner sig i slutet av
            en period, att få avdrag för fem karensdagar, dvs. lagom till
            semestern. Jag undrar vad Anne Wibble har att säga till dessa
            personer. Det skulle vara intressant att höra.
          </note>
          <note>
            Över huvud taget vore det intessant att höra hur finansministern
            resonerar och hur det är möjligt att finna det försvarbart att
            sänka nivåerna i a-kassan, när det för en hel del personer faktiskt
            innebär att de hamnar under socialbidragsnormen och alltså tvingas
            att begära bistånd varje månad för att komplettera ersättningen.
          </note>
          <note>
            Jag har framför mig en artikel ur SKTF-Tidningen.
          </note>
          <note>
            Det handlar om en arbetslös läkarsekreterare, som före den 1
            juli hade 172 kr kvar i månaden. Hon är en ensamstående mamma
            med ett barn. Efter den
          </note>
          <note>
            1 juli kommer hon att gå back med 550 kr i månaden. Jag tror
            att hon är långtifrån ensam i denna situation. Liknande situationer
            kommer att uppträda för andra. Jag tänker på konsekvenserna av
            den försämring av föräldraförsäkringen som är påtänkt: en sänkning
            av nivån till 80 %.
          </note>
          <note>
            Är Anne Wibble medveten om att detta innebär att många kvinnor
            med låga löner inte kommer att ha möjlighet, om de är ensamstående,
            att ta ut föräldraförsäkringen med mindre de kompletterar med
            socialbidrag. Är det rimligt med en sådan ordning? Det handlar
            ju inte om ett tillfälligt inkomstbortfall på 14 dagar eller tre
            veckor, som man möjligen skulle kunna resonera om när det gäller
            sjukförsäkringen, utan här handlar det om ett helt år, då man
            skall leva på 80 % av sin lön. Är man ensamstående och har ett
            löneläge som är ganska vanligt för kvinnor på 10 000--12 000 kr
            i månaden, går det helt enkelt inte ihop.
          </note>
          <note>
            Jag skulle också vilja höra hur man i regeringen har resonerat
            när man påstår sig ha jämställdhetssträvanden. Samtidigt måste
            man ju vara medveten om att en sådan här sänkning av nivåerna
            i föräldraförsäkringen naturligtvis innebär att det blir än viktigare
            att det hela tiden är den högre lönen som kommer in, dvs. mannens
            lön.
          </note>
          <note>
            Jag vet att Anne Wibbles kollega Bengt Westerberg är medveten
            om att föräldraförsäkringens utformning står i direkt relation
            till kvinnors ställning på arbetsmarknaden.
          </note>
          <note>
            Jag vet att han har lagt fram förslag om att införa en månadskvotering
            för att från jämställdhetssynpunkt motverka de negativa effekterna.
            Jag har inte återfunnit det förslaget i finansplanen. Det skulle
            vara intressant att få höra hur diskussionen har förts i regeringen
            och framför allt vad man har kommit fram till. Det är alldeles
            uppenbart att om ersättningsnivån i föräldraförsäkringen sänks,
            permanentas situationen med få män som utnyttjar föräldraförsäkringen.
            Vi kommer säkert att få se en tillbakagång i stället för ett ökat
            uttag bland männen i fråga om föräldraförsäkringen. Det är en
            tillbakagång som jag inte trodde låg i Folkpartiets intresse.
          </note>
          <note>
            Så till diskussionen om skatterna. Finansministern framhärdar
            fortfarande i att det är positivt att skatterna har sänkts och
            att det t.o.m. har gått snabbare än vad som förutsågs från början.
            Men det måste väl ändå bero på vad resultatet har blivit?
          </note>
          <note>
            Det är väl inte positivt om resultatet av de sänkta skatterna
            inte har blivit att människor arbetar mer utan att det i stället
            i vissa inkomstlägen, nämligen de med stora skattelättnader, har
            blivit ett ökat sparande, som i dag inte används till vare sig
            investeringar eller konsumtion utan tvärtom är ett problem i dagens
            budgetunderskott? Det är väl inte positivt om dessa sänkta skatter
            innebär att vi får ökade sociala klyftor och problem i samhället
            och att gapet mellan fattiga och rika ökar -- för att uttrycka
            det hela enkelt. Skatter och skattesänkningar över huvud taget
            kan inte vara ett självändamål. De är väl ett instrument för att
            utforma en politik som gör att vi får ett samhälle som är präglat
            av de värderingar vi har.
          </note>
          <note>
            Mina värderingar är rättvisa och jämlikhet. Då är skatterna ett
            bra instrument att använda för att omfördela, dvs. ta pengarna
            där de finns och föra över dem dit där de behövs. I det här fallet
            handlar det om att ta pengarna där de finns hos högavlönade, ofta
            låsta i ett improduktivt sparande, och föra över pengarna till
            de hushåll som behöver dem för konsumtion. På det sättet får vi
            en ökad konsumtion och efterfrågan.
          </note>
          <note>
            Det måste vara ett problem, Anne Wibble, att så många av era
            förslag spär på det problem som en låg inhemsk efterfrågan utgör.
            I och med det späs arbetslösheten på i stället för att föra fram
            det som borde vara huvudmålet för den ekonomiska politiken: arbete
            åt alla!
          </note>
          <note>
            Anf. 12 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig ta upp några av de punkter som har kommenterats
            här. Det skulle, till att börja med, vara intressant att få veta
            om Jan Bergqvist är för eller emot en begränsning av den offentliga
            konsumtionen. Det gick inte att utläsa av hans inlägg. Hittills
            har Socialdemokraterna varit motståndare till detta. Om man nu
            menar allvar med att faktiskt ha ett saneringsprogram, om Jan
          </note>
          <note>
            Bergqvist och hela hans riksdagsgrupp är bekymrad över statsskulden,
            måste man faktiskt ålägga sig en stark restriktion i fråga om
            ökningen av den offentliga konsumtionen.
          </note>
          <note>
            Jag tror att det som finns med i detta saneringsprogram är ganska
            positivt. Det gäller inte minst i fråga om det som på många håll
            har utförts, och genomförs, i våra kommuner och landsting. Det
            finns många goda exempel på hur man med litet mindre pengar har
            lyckats åstadkomma en bättre offentlig service. Det finns exempel
            från barnomsorgen, äldreomsorgen och sjukvården. Det allra mest
            tydliga är att ett stort antal operationer är utförda med färre
            kronor och färre människors arbetsinsatser. Detta måste vara positivt.
            Allt annat vore faktiskt ganska mycket av slöseri.
          </note>
          <note>
            Det är oerhört viktigt att ha klart för sig att om det inte finns
            någon restriktion på den offentliga konsumtionen i det saneringsprogram
            vi har framför oss, faller hela saneringsdelen för den privata
            konsumtionen och för det som finns i enskilda människors plånböcker.
            De två punkterna är något av kommunicerande kärl. Det är viktigt
            att i ett rättvist och välbalanserat saneringsprogram göra precis
            så som regeringen har föreslagit, nämligen en begränsning både
            i den offentliga och i den privata konsumtionen. Märk väl att
            det faktum att utgifterna för den offentliga konsumtionen blir
            mindre och att bördan lättar för de offentliga finanserna är ingalunda
            liktydigt med att servicen blir sämre. Vi mäter i tabeller osv.
            över den offentliga konsumtionen hur mycket det kostar att få
            fram tjänsterna. Det viktiga för människorna är att det finns
            tjänster, att de själva får välja vilka tjänster de vill ha och
            att tjänsterna är av bra kvalitet. Det måste var ett jätteplus
            om tjänsterna till råga på allt kostar mindre. Diskussionen om
            den offentliga konsumtionen är helt central i saneringsprogrammet.
          </note>
          <note>
            Låt mig också ta upp de saker som Jan Bergqvist,
          </note>
          <note>
            Ian Wachtmeister och Gudrun Schyman nämnde om ungdomar. Inom
            ramen för det upprustningsoch förnyelseprogram som regeringen
            nu lägger fram finns det ett huvudtema. Det är att ungdomar skall
            hjälpas till bra utbildning och att komma in på arbetsmarknaden.
            De skall inte riskera att behöva driva runt på gatorna och inte
            ha något vettigt att göra. Detta är en utomordentligt massiv satsning,
            och det finns med i bilagorna från bl.a. Börje
          </note>
          <note>
            Hörnlund och Beatrice Ask.
          </note>
          <note>
            Det är fråga om en mycket stor utbyggnad av ungdomspraktiken
            och ökade insatser i fråga om utbildningspolitiken. Detta är mycket
            bra. Detta är i själva verket ett program som väl tar hand om
            våra ungdomar i den meningen att vi ser till att det finns något
            vettigt att göra. Det är oerhört angeläget att tala om för ungdomarna
            att det är bra att gå ett tredje gymnasieår. Det kräver också
            att ungdomarna vill själva. Jag tror att många vill utbilda sig.
            Men det är angeläget att även attitydmässigt påverka i positiv
            riktning. Dessa ungdomar skall ju om några år konkurrera om jobben
            med de ungdomar som kommer ut från den vanliga treåriga gymnasieutbildningen.
            Det är angeläget att få så bra utbildning som möjligt med hjälp
            av de massiva insatser som regeringen har föreslagit.
          </note>
          <note>
            Det ställdes också några frågor om karensdagar i arbetslöshetsförsäkringen.
            Såvitt jag förstår måste den tolkning som har givits här bero
            på ett missförstånd.
          </note>
          <note>
            Ian Wachtmeister frågade om miljöskatterna och om tillverkningen
            skall skrämmas ut ur landet.
          </note>
          <note>
            Svaret är självklart nej. Vi vill ha företag här i
          </note>
          <note>
            Sverige -- flera, inte färre.
          </note>
          <note>
            Vidare har vi frågan om småföretagen. Jag har ett par gånger
            tidigare sagt i kammaren att det viktigaste som kan göras är denna
            saneringsinsats och att förstärka utbildningen och arbetsmarknaden.
            Denna kombination möjliggör ett bättre företagsklimat och en lägre
            ränta. Vi har haft många diskussioner om räntemarginaler osv.
          </note>
          <note>
            Det är något som regeringen tar på högsta allvar.
          </note>
          <note>
            Herr talman! Den samlade strategin, som finns i det dokument
            som har överlämnats till riksdagen i dag, kombinerar just varsamheten
            i offensiva insatser på kort sikt i kriget mot arbetslösheten
            med den nödvändiga kompletteringen av att få bort de stora framtida
            underskotten. Det är en politik som kommer att ge oss flera jobb
            och bättre välfärd.
          </note>
          <note>
            Överläggningen var härmed avslutad.
          </note>
          <note>
            4 § Internationellt utvecklingssamarbete
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU15 Internationellt utvecklingssamarbete (prop. 1992/93:100
            delvis).
          </note>
          <note type="speaker">
            Anf. 13 KARL-ERIK SVARTBERG (s):
          </note>
          <note>
            Herr talman! I 80 minuter har nu kammaren diskuterat problemen
            här hemma. Jag tänker inte recensera debatten, men jag vill gärna
            göra en jämförelse så här i början av biståndsdebatten. Jag tror
            nämligen att det är viktigt att vi har sammanhangen klara för
            oss.
          </note>
          <note>
            Trots alla problem med budgetunderskott, stigande räntor på statsskulden
            -- en statsskuld som nu går genom biljonstrecket --, rekordhög
            arbetslöshet, osv., problem som vi självfallet måste ta på allvar,
            hör Sverige till de rikaste länderna i världen.
          </note>
          <note>
            I FN:rapporten om mänsklig utveckling redovisas att de rikaste
            20 % i världen, och där hör vi alltså hemma, tillsammans har 82,7
            % av världens inkomster medan de fattigaste 20 % bara har 1,4
            %
          </note>
          <note>
            av inkomsterna. De därnäst fattigaste 20 % får dela på 1,7 %
            av världsinkomsten.
          </note>
          <note>
            Herr talman! Detta är en jämförelse som tål att begrundas. Vi
            har nog inte riktigt klart för oss den sprängkraft som här ligger
            dold. Men en dag vaknar medvetandet hos de fattiga i världen.
            En dag vaknar vreden över orättvisorna. Här finns en enorm sprängkraft.
            Torvald Stoltenberg, den tidigare norske utrikesministern, har
            talat om fattigdomsbomben.
          </note>
          <note>
            Vi kan i dag på våra TV-skärmar se svältande, utmärglade och
            döende människor i Sudan och andra hårt drabbade områden. En dag
            finns den moderna kommunikationstekniken också för de allra fattigaste.
            Orättvisorna kommer att bli tydliga för dem. Då sätter sig massorna
            i rörelse. De är vana att vandra. Vi kommer att få se folkvandringar
            av en storlek vi inte kunnat drömma om. Från syd till nord, från
            öster till väster.
          </note>
          <note>
            Länderna i det forna Sovjetblocket kunde inte ställa sig utanför
            den moderna kommunikationstekniken.
          </note>
          <note>
            Kommunikationssamhället med TV, datorer och faxar sprängde blocket
            inifrån. Det moderna kommunikationssamhället kommer en gång att
            få fattigdomsbomben att brisera.
          </note>
          <note>
            FN:s samordnare för Afrika jämförde en gång världssituationen
            med en jumbojet där det börjat brinna i ekonomiklass. Passagerarna
            i första klass och i business klass begriper att branden angår
            också dem. Men när det gäller situationen i världen har vi inte
            alla samma insikt.
          </note>
          <note>
            Det är ganska naturligt att vi ibland studsar inför de enorma
            problem som vi ser framför oss, när vi väl har blivit medvetna.
            Vi kan kanske lära oss litet av moder Teresas sätt att se på problemen
            när hon som ung nunna arbetade i Calcutta. Vi måste göra något
            åt dem som ligger och dör på gatorna, sade hon en dag till sina
            medsystrar. Det är omöjligt, sade man till henne. De är så ofantligt
            många att vi inte klarar av det. Jag tänker på de fyra som jag
            passerar på väg till jobbet, blev moder Teresas kommentar.
          </note>
          <note>
            Ingen kan hjälpa alla, brukar man säga, men alla kan hjälpa någon.
            Det är viktigt att vi svenskar på bästa möjliga sätt är med bland
            dem som gör något, att vi är med bland dem som hjälper. Jag tror
            att jag vågar påstå, herr talman, att vi har haft ett bra bistånd
            genom åren. Det var det entydiga besked som vi i utrikesutskottet
            fick vid vår offentliga utfrågning om bistånd.
          </note>
          <note>
            Vi får samma betyg av OECD, FN och
          </note>
          <note>
            Världsbanken samt av våra samarbetsländer.
          </note>
          <note>
            Naturligtvis blir det ibland misslyckanden, tillkortakommanden
            och då och då också skandaler. Men det hör tyvärr till mänsklig
            verksamhet. Det är viktigt att erkänna misstag. Vi har sådana
            att begrunda. Vi kanske t.o.m. har vissa systemfel i biståndet
            som vi behöver studera ännu mer. Men låt oss inte som vissa av
            svartmålarna fastna i skandaler. Då kommer vi fel.
          </note>
          <note>
            Visst ger vårt och andras bistånd också resultat. Vi kan avläsa
            de konkreta resultaten. Jag har några exempel från utvecklingsländerna.
          </note>
          <note>
            Medellivslängden år 1960 var 46 år. I dag är den 63
          </note>
          <note>
            år. Analfabetismen var 54 % år 1960. I dag är den nere i 36 %.
            Andelen barn i skola har ökat från
          </note>
          <note>
            55 % till 72 %. Barnadödligheten har halverats från år 1960 till
            i dag.
          </note>
          <note>
            Det finns naturligtvis också klyftor som har ökat.
          </note>
          <note>
            Jag tänker bl.a. på omfattningen och kvaliteten i grundutbildning,
            forskning, kommunikationer av alla slag, osv.
          </note>
          <note>
            Denna debatt kallas för biståndsdebatt. Vi har i
          </note>
          <note>
            Sverige försökt att komma bort från givarbegreppet. Jag har tagit
            upp den frågan tidigare. Man talar utomlands om givarländer, givarkonferenser,
            osv. Vi har här i Sverige i stället försökt betona samarbete i
            utveckling. Har vi ett utvecklingssamarbete innebär det att vi
            både ger och får.
          </note>
          <note>
            Vi socialdemokrater har en obehaglig känsla av att svenskt bistånd
            är på väg tillbaka till nådegåvorna och presenterna. Vi tror att
            det är olyckligt för svenskt bistånd om det är på det sättet.
            Vi ser mot denna bakgrund, enligt vår mening, hur det långsiktiga
            biståndet eroderas.
          </note>
          <note>
            Herr talman! Det finns med andra ord tendenser till förändringar
            som vi socialdemokrater vill varna för.
          </note>
          <note>
            Det är viktigt att vi behåller den fastlagda fattigdomsinriktningen
            i det svenska biståndet.
          </note>
          <note>
            Kärnan i solidaritetens idé är just de fattigas rätt till människovärdighet.
          </note>
          <note>
            På samma sätt som kraven på rösträtt och rätt till arbete gick
            hand i hand i Sverige måste i dag kraven på en mer demokratisk
            och rättvis världsordning också gå hand i hand. Vi behöver alla
            biståndet.
          </note>
          <note>
            Det fattiga angår oss. Bara på en grund av internationell solidaritet
            kan en gemensam framtid byggas.
          </note>
          <note>
            Ett bistånd som skall leva upp till dessa ambitioner måste vara
            långsiktigt och fattigdomsinriktat. Det bilaterala landprogrammerade
            biståndet genom
          </note>
          <note>
            SIDA är kärnan i ett sådant bistånd. Multilateralt samarbete
            genom t.ex. UNICEF och
          </note>
          <note>
            Världsbanken, bistånd genom folkrörelser och enskilda organisationer,
            är likaledes omistliga biståndsformer. Kristina Svensson kommer
            att utveckla detta närmare senare under debatten.
          </note>
          <note>
            När vi tvingas till hårda prioriteringar är det av största vikt
            att biståndet koncentreras till de fattigaste länderna och att
            det utformas så effektivt som möjligt med sikte på de mest angelägna
            behoven. Regeringens nedprioritering av samarbetet inom landramarna,
            som vi kunde ana oss till redan i biståndspropositionen, stämmer
            inte med denna ambition.
          </note>
          <note>
            Det har nu kommit en proposition om styrning och samarbetsformer
            i biståndet. Det är egentligen litet olyckligt, nästan talande,
            att rubriken är
          </note>
          <note>
            Samarbetsformer i biståndet. Vi har genom åren haft ett brett
            samarbete om det svenska biståndet över partigränserna. Men här
            har regeringen lagt fram en proposition som skarpt bryter mot
            den tradition av politisk enighet som funnits kring principer
            och former i det svenska biståndet.
          </note>
          <note>
            Vi har alltid sökt enighet under biståndets drygt trettioåriga
            existens. Vi har också försökt att få det samförståndet vid avgörande
            förändringar. Men vid tillkomsten av den här propositionen har
            regeringen inte sökt det samförståndet, trots att den måste ha
            varit medveten om att vi har riktat kritik mot den. Det gäller
            framför allt förslaget att ta bort landramarna och de övergripande
            samarbetsavtalen med mottagarländerna. Vi anser att det är viktigt
            att behålla detta.
          </note>
          <note>
            En framgångsrik kamp mot fattigdomen kräver att biståndet medverkar
            till en socialt och ekologiskt ansvarsfull marknadsekonomi och
            ett gott styresskick. Dogmatiska marknadsekonomiska recept fungerar
            inte. Vi får ibland i debatten, med en hänvisning till ESK:s toppmöte
            i Paris 1990, höra talas om att länderna i den Europeiska säkerhets-
            och samarbetskonferensen har förbundit sig att stödja demokrati,
            mänskliga rättigheter och marknadsekonomi. Men då citerar man
            slarvigt för det är fråga om en marknadsekonomi med social dimension.
            Det är viktigt att hålla detta i minnet.
          </note>
          <note>
            När det gäller biståndets närmare utformning står vi socialdemokrater
            bakom de uppfattningar som framförs i vår partimotion om befolkningsfrågor,
            en radikalare skuldstrategi, importstödets betydelse, utveckling
            av institutionell kapacitet och biståndsformer som medför så litet
            snedvridningar som möjligt i mottagarländernas ekonomi. Vi vill
            särskilt framhålla tre områden där vi faktiskt uttryckt oro över
            regeringens politik.
          </note>
          <note>
            För det första skall biståndet utgå från mottagarlandets egna
            ansträngningar och resurser.
          </note>
          <note>
            Biståndet till ett land måste utformas mer som process och program
            än som enstaka projekt.
          </note>
          <note>
            Biståndet får inte bli alltmer fragmenterat.
          </note>
          <note>
            För det andra skall biståndet stödja utvecklingen av demokratiska
            samhällen. Detta kan inte ske om vi intar en förenklad villkorande
            attityd snarare än en som främjar en långsiktig strategi. Demokrati
            kan inte kommenderas fram. Den måste växa och erövras inifrån.
          </note>
          <note>
            För det tredje måste biståndet vara starkt kvinnoinriktat. Kvinnans
            ställning, hennes makt och rättigheter är också avgörande för
            att höja de fattigas produktivitet. En mer uttrycklig prioritering
            av det kvinnoinriktade biståndet behövs.
          </note>
          <note>
            Biståndet har under senare tid ansatts hårt. Å ena sidan har
            en värld i snabb förändring ställt långt större krav på ökade
            resurser och nya ändamål. Å
          </note>
          <note>
            andra sidan har biståndets volym urgröpts genom höstens krisuppgörelse,
            utnyttjandet av biståndets resurser till vissa flyktingkostnader
            osv. samt nu också genom att dess reala storlek sänkts genom kronans
            minskade värde. Samtidigt har biståndet utsatts för hård osaklig
            kritik som sökt undergräva det starka och djupa stöd biståndet
            hittills haft här hemma.
          </note>
          <note>
            De globala överlevnadsproblemen kommer att ställa stora krav
            på Sverige och alla andra länder att ta gemensamt ansvar. Globaliseringen
            kommer att kräva ökade resurser och bättre politik. FN:s aktivare
            roll, kraftfullare fredsrelaterade insatser, de fattigaste ländernas
            svåra utvecklingsproblem, den förvärrade flyktingsituationen,
            de ökade folkförflyttningarna, vikten av att Östeuropas omvandling
            säkras och de globala miljöfrågorna --
          </note>
          <note>
            dessa och andra utmaningar måste vi klara.
          </note>
          <note>
            Sverige måste kunna bära sin del av detta gemensamma internationella
            ansvar. Vi behöver därför, menar vi socialdemokrater, en nationell
            kommission för att se över Sveriges internationella ansvarstagande.
            En viktig uppgift för denna kommission kommer bl.a. att vara att
            se över biståndspolitikens roll i detta bredare internationella
            perspektiv. Den översynen kommer också att bereda tillfälle att
            se över, bekräfta och föreslå förändringar i biståndspolitikens
            utformning.
          </note>
          <note>
            Det är uppenbart att den rådande ekonomiska nedgången påverkat
            de industrialiserade ländernas vilja och förmåga att leverera
            ett ökat bistånd. De svåra ekonomiska problemen i Sverige, som
            vi har diskuterat förut i dag, har också medfört att
          </note>
          <note>
            Socialdemokraterna medverkat till en tillfällig neddragning av
            det svenska biståndet med drygt
          </note>
          <note>
            10 %. När kronans fasta växelkurs släpptes föll värdet av biståndet
            mätt i dollar med ytterligare
          </note>
          <note>
            20 %. Det gäller framför allt multibiståndet.
          </note>
          <note>
            Vi vill understryka att neddragningen är tillfällig.
          </note>
          <note>
            Det är glädjande att nästan alla i utskottet är överens om detta
            och om att enprocentmålet snarast möjligt måste återuppnås.
          </note>
          <note>
            Sverige ger trots nedskärningen fortfarande ett betydande bistånd
            och tillhör den lilla grupp industriländer som ger mer än 0,7
            % av BNP i bistånd. Övriga länder är Norge,Danmark och
          </note>
          <note>
            Nederländerna.
          </note>
          <note>
            Det är djupt otillfredsställande att de rika OECD-
          </note>
          <note>
            länderna fortfarande ger ett så förhållandevis blygsamt bistånd.
            På FN:s konferens om miljö och utveckling i Rio de Janeiro förra
            året bekräftade iländerna på nytt sitt åtagande att nå upp till
            det av
          </note>
          <note>
            FN antagna målet på 0,7 % av BNP. Sverige måste tillsammans med
            de länder som uppnått FN:s volymmål energiskt fortsätta att arbeta
            för att också andra länder ökar sitt bistånd.
          </note>
          <note>
            Herr talman! Jag vill avsluta med en markering om mänskliga rättigheter.
            Jag tror nämligen att man inte kan göra det ofta nog. Svenskt
            bistånd måste främja mänskliga rättigheter och demokrati. Vi måste
            stärka alla goda krafter i kampen mot nationalism av den aggressiva
            typ som vi i dag ser i t.ex. det tidigare Jugoslavien, mot rasism
            och mot de etniska konflikter som uppstår här och var.
          </note>
          <note>
            Många länder befinner sig i dag i en övergångsfas från auktoritära
            system till politisk demokrati. Vi måste naturligtvis vara medvetna
            om de svåra problem som detta innebär. Men vi vet också att insikten
            om mänskliga rättigheter och betydelsen av mänskliga rättigheter
            har ökat. Samtidigt ökar också nationella, religiösa och etniska
            motsättningar. Vi har den förfärande utvecklingen i det tidigare
            Jugoslavien som ett verkligt åskådningsexempel. Vi vet att det
            är fler regionala konflikter som är olösta.
          </note>
          <note>
            Här måste världssamfundet ta ett fortsatt ansvar, inte bara för
            att upprätthålla fred, utan också för att aktivt bidra till att
            lösa konflikter inom länder. Där krig och inbördeskrig har brutit
            ut måste världssamfundet se till att konflikterna löses och krigen
            upphör för att vara trovärdigt också i fortsättningen. Nationell
            suveränitet får aldrig stå i vägen när centrala humanitära principer
            står på spel.
          </note>
          <note>
            Herr talman! Även om jag anmälde mig för 20
          </note>
          <note>
            minuter talartid, var jag medveten om att jag bara kunde beröra
            delar av det omfångsrika biståndsbetänkandet. Det är på hela 255
            sidor.
          </note>
          <note>
            Vi socialdemokrater har formulerat vår syn på biståndet i partimotionen.
            På viktiga punkter har vi följt upp i reservationer. Vi står naturligtvis
            helt och fullt bakom dessa, men för att spara kammarens tid, herr
            talman, yrkar jag bifall endast till två reservationer, nämligen
            reservation 2 om de biståndspolitiska målen och reservation 3
            om översyn av biståndspolitikens roll i ett internationellt perspektiv.
          </note>
          <note>
            I detta anförande instämde Viola Furubjelke och
          </note>
          <note>
            Jan Bergqvist (båda s).
          </note>
          <note type="speaker">
            Anf. 14 LARS MOQUIST (nyd):
          </note>
          <note>
            Herr talman! Biståndsministern! Så var det då dags för en ny
            debatt kring biståndspolitiken.
          </note>
          <note>
            Det svenska statliga biståndet, som nu funnits i drygt 30 år,
            utformades i hög grad av den socialdemokratiska regeringens vision
            av att med biståndets hjälp bygga upp en socialistisk värld. Så
            länge kommunsimen behärskade Östeuropa och så länge Sverige hade
            en socialdemokratisk regering fick denna biståndspolitik inte
            ifrågasättas. Nu, när det politiska läget förändrats, är det emellertid
            legitimt att kritisera den. Men kritiken bemöts med moraliserande
            argument vars genomslagskraft har sin förklaring i det svenska
            biståndets starka förankring i folkrörelser och missionsverksamhet.
          </note>
          <note>
            Att det svenska biståndet i huvudsak varit ett stort och mycket
            dyrt fiasko är uppenbart. Biståndet som helhet har skapat flera
            problem än det löst.
          </note>
          <note>
            Misslyckandet bottnar både i de utvecklingsteorier man byggt
            på och de metoder med vilka biståndet genomförts.
          </note>
          <note>
            En central tes för biståndet var tesen om kapitalbildningens
            roll för tillväxten. Ju större investeringar som gjordes, desto
            snabbare skulle tillväxt nås. Det hävdades att fattiga länder
            inte kunde spara tillräckligt för att generera en rimlig tillväxt.
            Massiva kapitalöverföringar från i-världen antogs därför kunna
            häva u-världens ekonomiska stagnation.
          </note>
          <note>
            En annan tes var den om u-ländernas dåligt fungerande marknadsmekanismer.
            Man antog att människorna i underutvecklade länder inte handlade
            ekonomiskt rationellt utan styrdes av traditionella kulturmönster.
            Följaktligen var de inte i stånd att själva ta ansvar för sin
            ekonomiska utveckling. Ansvaret överfördes i stället på staten,
            som kom att betraktas som den goda garanten för utveckling.
          </note>
          <note>
            Statliga resursöverföringar, som kanaliserades genom u-ländernas
            offentliga förvaltningar, sågs som en effektiv metod att stimulera
            tillväxt och social välfärd. Den amerikanska Marshallhjälpen till
            Europa blev modellen.
          </note>
          <note>
            Teorierna man stödde sig på höll inte, och metoderna fungerade
            dåligt. Investeringarnas storlek har visat sig ha föga betydelse
            för den ekonomiska och sociala utvecklingen. Det som varit av
            betydelse har i stället varit valet av investeringsobjekt. Antagandena
            om att marknadsmekanismer inte verkar i u-länder har visat sig
            vara fel. Människor i tredje världen handlar ekonomiskt, vilket
            utifrån deras samhälles givna villkor betyder samhällsekonomiskt
            rationellt.
          </note>
          <note>
            Däremot fungerar, åtminstone i Afrika, de statligt styrda marknadskrafterna
            på makronivå mycket dåligt. U-landssaten saknar strukturella rötter
            i samhället och svävar med biståndets hjälp som en ballong över
            samhället, oförmögen att få makroekonomin att fungera.
          </note>
          <note>
            Vidare har det med stor tydlighet visats att uppfattningen att
            staten agerar rationellt och till alla medborgares bästa, utan
            hänsyn till specialintressen, utgör en övertro helt utan verklighetsförankring.
            I åtskilliga länder i tredje världen har staten, inkl. centralförvaltningen,
            blivit utsugare och ett effektivt hinder för utveckling.
          </note>
          <note>
            Den planhushållning som krävs för att genomföra stora kapitalöverföringar
            har i u-världen, liksom i
          </note>
          <note>
            Östeuropa, lett till ekonomisk katastrof.
          </note>
          <note>
            Analogin med Marshallhjälpen visade sig också irrelevant. U-länderna
            saknade, och saknar fortfarande, den tekniska kunskap, infrastruktur,
            kompetenta arbetskraft och förvaltningsapparat som var en förutsättning
            för att den amerikanska kapitalinsatsen i Europa blev så framgångsrik.
          </note>
          <note>
            En övergripande orsak till att både teorier och metoder slagit
            slint har varit givarnas ytliga och i många fall felaktiga kunskap
            om mottagarkulturerna -- om de normer och värderingar som styr
            människornas attityder och handlande i de specifika övergångssamhällen
            som de postkoloniala samhällena utgör. Svenska politiker och biståndsadministratörer
            har orealistiska föreställningar om mottagarnas behov av bistånd,
            om deras syn på användningen av biståndet och om deras förmåga
            att hantera det.
          </note>
          <note>
            Utan att se till mottagarlandets historiska förutsättningar har
            vi försökt exportera svenska idéer och utvecklingsmodeller och
            också trott att mottagarna skulle anamma dem. Speciellt naiv har
            kanske den föreställningen att vi som kulturellt och inrikespolitiskt
            helt marginella aktörer skulle kunna påverka inkomstförtdelningen
            i våra mottagarländer varit.
          </note>
          <note>
            Till följd av vår bristande medvetenhet om att korruption och
            nepotism är kulturellt accepterade fenomen i mottagarländerna
            har vi varit försvarslösa mot den skada som de vållat. I själva
            verket har biståndet i hög grad bidragit till att öka och sprida
            korruptionen, och stora delar av det har bevisligen försvunnit
            just genom sådana kanaler.
          </note>
          <note>
            Eftersom demokratimålet i vår egen kultur är överordnat alla
            andra politiska mål har vi tagit för givet att även mottagarna
            skulle bejaka denna västerländska ideologi -- bara de blev upplysta.
            Vi bör erinra oss att statsapparaten i många länder är en belöningsmekanism
            för statschefens klanmedlemmar och anhängare.
          </note>
          <note>
            Den solidaritet på bred nationell bas som demokrati innebär har
            ingen historisk förankring i tredje världen. I stället ökar kulturnationalismen.
          </note>
          <note>
            Den tar sig uttryck i traditionellt betingade etniska och religiösa
            konflikter. En utveckling mot demokrati försvåras också av de
            klassmotsättningar som uppstod i 1900-talets samhälle och som
            nu förstärks genom befolkningsexplosionen och den tilltagande
            resursknappheten. Det nedärvda normsystemet -- dess människosyn
            och samhällsstruktur -- som var förutsättningen för det traditionella
            samhällets existens bryts nu ned utan att ersättas av ett nytt
            som fungerar i dagens övergångssamhälle.
          </note>
          <note>
            Vårt statliga bistånd har byggt på antagandet om en i västerländsk
            mening effektivt fungerande centralförvaltning i mottagarlandet.
            Men uländerna saknar förvaltningstradition och även i stor utsträckning
            administrativ och akademisk kompetens för att hantera i-världens
            biståndsbombardemang.
          </note>
          <note>
            De enorma bistånden har lett till överutbyggnad av u-ländernas
            offentliga sektorer. Resultatet har blivit kaos och ineffektivitet
            i de svaga ulandsförvaltningarna. Även då enskilda biståndsprojekt
            bedömts som lyckade har de sällan kunnat integreras i mottagarlandets
            ekonomi och sällan kunnat drivas i mottagarlandets egen regi.
          </note>
          <note>
            Projekten har därför blivit ''biståndsöar'' i mottagarländernas
            ekonomier som givarlandet måste ansvara för.
          </note>
          <note>
            Ofta förefaller givaren betydligt mer angelägen än mottagaren
            både om att biståndsverksamheten kommer till stånd och att den
            får fortlöpa. Ett faktum som är väl känt men givetvis aldrig nämns
            i officiella rapporter är att SIDA avlönar inhemska förvaltningstjänstemän
            i mottagarländerna för att skriva ansökningar till SIDA. Om så
            behövs ställer
          </note>
          <note>
            SIDA dessutom svenska konsulter till förfogande i ansökningsarbetet.
          </note>
          <note>
            Mottagarnas begränsade entusiasm för biståndet skapar stora problem
            för den givarpersonal som arbetar i mottagarlandet. Den yttrar
            sig t.ex. i ständiga förseningar och uteblivna aktiviteter.
          </note>
          <note>
            Detta beror rimligtvis inte bara på bristande kunskap. Löften
            hålls inte, beställningar och redovisningar kommer inte fram,
            gods hämtas inte ut från tullen osv.
          </note>
          <note>
            Konditionaliteten inom biståndet är oacceptabelt låg. De krav
            som ställs på mottagaren för att biståndsmedlen skall utbetalas
            är ofta rent teoretiska, vilket mottagaren är medveten om. Om
            det inte passar att genomföra överenskommelser kan mottagaren
            vänta och få pengarna i mindre bunden form som budgetstöd.
          </note>
          <note>
            En annan frustrerande erfarenhet som förtigs i officiella rapporter
            är att mottagaren ofta utnyttjar konkurrensen mellan givarna för
            att få friare händer och slippa egna insatser. Detta är en konsekvens
            av det biståndsbombardemang som ivärlden utsätter u-världen för
            och som bidragit till det tragiska biståndsberoende som särskilt
            afrikanska stater hamnat i.
          </note>
          <note>
            Riksrevisionsverkets utvärdering visar att SIDA:s rapporter och
            uppföljningssystem tenderar att få en huvudsakligen legitimerande
            funktion, eftersom biståndsverksamheten i stor utsträckning styrs
            av ett inofficiellt, outtalat utbetalningsmål.
          </note>
          <note>
            Biståndsanslagen är så stora att de är svåra att göra av med.
            En följd av de stora anslagen blir reservationer på flera miljarder,
            vilket RRV starkt kritiserar. Reservationer omvandlas ofta till
            budgetstöd med vidsträckt användningsområde.
          </note>
          <note>
            Budgetstöd har t.ex. utnyttjats för att täcka stora svinn i projekten
            som annars skulle ha lett till att utbetalningar måst stoppas.
          </note>
          <note>
            Hur ser det då ut i dag i tredje världen? Ett tydligt mönster
            framträder. Det visar att de länder, främst i Sydostasien, som
            litat till egna initiativ och egen företagsamhet och därtill fört
            en öppen handelspolitik uppvisar både en kraftig ekonomisk tillväxt
            och stigande social välfärd.
          </note>
          <note>
            I Afrika -- den kontinent som får mest utländsk rådgivning och
            mest bistånd -- ökar däremot både underutvecklingen och biståndsberoendet.
            Vissa afrikanska stater, bland dem Tanzania och
          </note>
          <note>
            Mocambique, kan närmast beskrivas som biståndsbedövade. De finansierar
            numer t.o.m.
          </note>
          <note>
            merparten av sina löpande offentliga utgifter med biståndsmedel,
            och Sverige är en av huvudbiståndsgivarna. De bildar ett internationellt
          </note>
          <note>
            A-lag, i negativ bemärkelse, utan initiativ och kraft, oförmögna
            att försörja sig själva.
          </note>
          <note>
            Den utvecklingen belyses av följande faktum.
          </note>
          <note>
            Afrikas del av den globala BNP, som 1960 var
          </note>
          <note>
            1,9 %, har nu sjunkit till 1,2 %. Dess del i världshandeln, som
            1970 uppgick till 3,8 %, är nu nere i 1 %. Sedan 1980 har kontinentens
            utalandsskuld trefaldigats. Den ekonomiska nedgången påverkar
            nu även den bräckliga sociala välfärden. Mindre än hälften av
            befolkningen har i dag tillgång till rent vatten och sjukvård.
          </note>
          <note>
            Läskunnigheten är endast 62 %, och andelen elever i grundskolan,
            som 1980 uppgick till 79 % av antalet barn i skolåldern, hade
            1988 minskat till
          </note>
          <note>
            67 %.
          </note>
          <note>
            Herr talman! Att biståndet inte främjat utvecklingen i tredje
            världen utan däremot varit ett hinder för utveckling är ett tragiskt
            faktum som inte längre går att förneka. Sammanfattningsvis kan
            konstateras att biståndets negativa, i vissa fall destruktiva,
            utfall framför allt bottnar i följande förhållanden.
          </note>
          <note>
            -- Givarnas bristande kulturella kompetens samt en bristande
            förståelse för att utvecklingen måste bygga på mottagarlandets
            ekonomiska, sociala och kulturella strukturer.
          </note>
          <note>
            -- Oförmåga att mobilisera mottagarnas vilja till förändring
            och eget ansvarstagande.
          </note>
          <note>
            -- Kanaliseringen av den övervägande delen av det offentliga
            biståndet genom mottagarländernas statsapparat är destruktiv,
            eftersom denna apparat snarare fungerar som en belöningsmekansim
            för statschefens klan och anhängare än som en effektiv statsförvaltning.
          </note>
          <note>
            -- Biståndsanslagens storlek, som har sin grund i tron att utvecklingen
            är en fråga om överföring av pengar och illusionen att utvecklingsprocessen
            fungerar snabbare ju mer pengar som satsas.
          </note>
          <note>
            Den biståndspolitik som vi förordar innebär en stor förändring
            jämfört med den som bedrivits hittills.
          </note>
          <note>
            Den förordar en utveckling som bygger på mottagarlandets egna
            ekonomiska, sociala och kulturella strukturer. Den betonar mottagarlandets
            eget ansvar. Den tar fasta på att de nödvändiga förändringarna
            i biståndsländerna kan åstadkommas bara genom de enskilda människornas
            egna kunskaper, initiativ och vilja.
          </note>
          <note>
            Och den ser kunskapsöverföringen, inte överförandet av pengar,
            som det avgörande medlet för utveckling.
          </note>
          <note>
            I solidaritet med människorna i de fattiga länderna har vi i
            den rika världen skyldighet att ge den hjälp vi kan ge. Det vittnar
            emellertid om överskattning av vår egen förmåga och ringaktning
            av människorna i utvecklingsländerna att tro att det är vi som
            kan åstadkomma de avgörande förändringarna. Endast människorna
            själva kan ta ansvar för sin egen utveckling. Det gäller för oss
            likaväl som för människorna i utvecklingsländerna.
          </note>
          <note>
            Verklig utveckling är i första hand en inre process som leder
            till ökad medvetenhet om möjligheter hos både oss själva och andra.
            Den individuella kreativiteten är i själva verket en oöverträffad
            drivkraft i ett lands utveckling.
          </note>
          <note>
            Orsakerna till att man inte haft samma dynamiska utveckling i
            länderna i Afrika som i många andra länder är främst följande:
          </note>
          <note>
            1. en stor och okontrollerad migration till städerna, som inte
            förmår absorbera folkökningen
          </note>
          <note>
            2. en föråldrad näringslivsstruktur
          </note>
          <note>
            3. en dåligt fungerande statsapparat.
          </note>
          <note>
            Aktuell ekonomisk forskning visar på humankapitalets och entreprenörskapets
            avgörande roll för ett lands tillväxt och utveckling.
          </note>
          <note>
            Vi i Ny demokrati vill på intet sätt förringa realkapitalinvesteringarnas
            betydelse, men vi anser att de med fördel kan finansieras med
            s.k. mjuka lån via t.ex. Världsbanken och IDA. På så sätt främjas
            rationalitet vid val av projekt, och biståndsmottagaren uppmuntras
            att ta ett eget ansvar. Man uppnår därigenom också den samordning
            av biståndet som är nödvändig.
          </note>
          <note>
            Den onda cirkeln av överbefolkning, försörjningskris, fattigdom
            och miljöförstöring i tredje världen kan brytas bara med samordnade
            åtgärder på flera plan. Stora ansträngningar måste göras vad beträffar
            ekonomisk utveckling, miljövård och familjepolitik. Det råder
            inget tvivel om att biståndspolitiken måste prioritera kunskapsöverföring
            på dessa tre områden. Men det skall inte -- vilket i stor utsträckning
            hittills varit fallet -- vara kunskap som är lämpad och avpassad
            för västerländska utvecklingsmodeller. I all utvecklingshjälp
            som kanaliseras från en regering till en annan finns en stor inneboende
            risk för att mottagarländerna påtvingas modeller som är främmande
            för deras egen miljö. En effektiv biståndspolitik blir en fråga
            om att finna vägar och metoder att föra över kunskaper av här
            nämnt slag.
          </note>
          <note>
            Jag skall också beröra utvecklingen på jordbrukets, miljöns och
            familjepolitikens områden. På dessa tre områden anser vi att det
            inhemska humankapitalet måste byggas upp och kunskaperna föras
            ut till praktisk användning. Det gäller t.ex. att utveckla effektivare
            odlingsmetoder, att få fram åtgärder mot avskogning, erosion,
            markförstöring och ökenutbredning samt att utveckla metoder att
            förhindra en skenande befolkningsökning. Sådana uppgifter faller
            naturligt inom SAREC:s verksamhetsområde.
          </note>
          <note>
            Eftersom biståndet till u-världen måste samordnas för att undvika
            nuvarande administrationskaos i tredje världen, bör Sverige utveckla
            samarbetet med de organ inom FN och andra internationella organisationer
            som sysslar med jordbruks-, miljöoch befolkningsfrågor.
          </note>
          <note>
            Sverige befinner sig i en djupgående ekonomisk kris, som förmodligen
            kommer att bli långvarig och drabba medborgarna hårt. Om Sveriges
            biståndsansträngningar skall få acceptans och stöd av allmänheten,
            måste de var konstruktiva och kostnadseffektiva.
          </note>
          <note>
            När det gäller det multilaterala biståndet och bidragen till
            enskilda organisationer bör Sverige koncentrera hjälpen till sådana
            organisationer som sysslar med katastrofhjälp, flyktingar, miljö,
            familjeplanering och jordbruksutveckling.
          </note>
          <note>
            Herr talman! Om jag mycket kort skulle sammanfatta förslagen
            i de motioner som vi lagt fram och som behandlats i utrikesutskottets
            betänkande skulle jag vilja säga följande.
          </note>
          <note>
            När det gäller enprocentsmålet menar vi att det är orimligt att
            med ett underskott i statsfinanserna på mer än 200 miljarder fortsätta
            att lämna ett bistånd till vår omvärld som motsvarar 0,93 % av
            vår BNI.
          </note>
          <note>
            Härtill kommer biståndet till Baltikum, Öst- och
          </note>
          <note>
            Centraleuropa. Sverige bör enligt vår mening ha det av FN fastställda
            målet om ett bistånd om 0,7 %
          </note>
          <note>
            av BNI som ett långsiktigt riktmärke för biståndet.
          </note>
          <note>
            Vi anser att vårt land i dag inte har råd med mer än sammanlagt
            drygt 7 miljarder i bistånd till både nära och fjärran länder.
            Detta motsvarar omkring
          </note>
          <note>
            0,5 % av BNI. I bistånd till de s.k.
          </note>
          <note>
            utvecklingsländerna föreslår vi 5 183 miljoner kronor jämfört
            med regeringens och
          </note>
          <note>
            Socialdemokraternas förslag om 12 080 miljoner kronor.
          </note>
          <note>
            Vi anser att stödet till skuldlättnadsåtgärder skall slopas.
            Egentligen innebär ett sådant stöd att vi betalar andra i-länders
            eller dess bankers fordringar, fastän vårt bistånd först tar vägen
            över ett utvecklingsland innan det når i-landet. Vi anser att
            Sverige internationellt än mera kraftfullt bör verka för att i-länderna
            avskriver sina fordringar på u-länderna.
          </note>
          <note>
            Sverige bör också genom internationella påtryckningar främja
            en ökad global frihandel. Om u-länderna inte möttes av ett stort
            antal handelshinder från i-ländernas sida, skulle det totala internationella
            biståndet vara helt onödigt.
          </note>
          <note>
            Alla är överens om att global frihandel är bästa sättet för att
            verkligen hjälpa fattiga länder att komma bort från fattigdom
            och biståndsberoende.
          </note>
          <note>
            Varför kan man då inte försöka enas om detta?
          </note>
          <note>
            När det gäller de olika anslagsposterna har vi vad avser det
            multilaterala biståndet föreslagit kraftiga nedskärningar -- om
            540 miljoner kronor -- vad gäller FN:s utvecklingsprogram UNDP
            och dess kapitalutvecklingsfond UNCDF. År 1992 uppgick
          </note>
          <note>
            Sveriges bidragsandel till 11 % resp. 21 % --
          </note>
          <note>
            otroligt men sant.
          </note>
          <note>
            Vi vill också skära rejält i bidragen till FN:s barnfond UNICEF
            och till Palestinaflyktingarna genom UNRWA. Vi vill minska bidragen
            med 100
          </note>
          <note>
            miljoner till UNICEF och med 120 miljoner till
          </note>
          <note>
            UNRWA. Vår givarandel var år 1991 vad gäller
          </note>
          <note>
            UNICEF 17,2 % och är för budgetåret 1992/93 vad gäller UNRWA
            9 %.
          </note>
          <note>
            Trots att Sverige redan i dag är en stor bidragsgivare till FN:s
            flyktingskommissarie UNHCR anser vi att
          </note>
          <note>
            Sverige bör utöka sitt bistånd till den internationella flyktingverksamheten.
            Vi vill i vårt förslag öka bidragen till UNHCR med 65 miljoner
            kronor till 300 miljoner kronor.
          </note>
          <note>
            Herr talman! När det gäller det bilaterala biståndet genom SIDA
            vill vi snabbt avveckla landramsbiståndet. Vi föreslår därför
            en minskning av landramarna från 3 360 miljoner till 400
          </note>
          <note>
            miljoner. I förslaget ligger ett slopande av allt bistånd till
            alla länder utanför Afrika. Vi föreslår också kraftiga reduceringar
            av det s.k.
          </note>
          <note>
            demokratibiståndet. Vi vill spara pengar för staten genom att
            minska statens andel till 70 % vad avser folkrörelsebiståndet.
          </note>
          <note>
            Vi vill också helt slopa bidragen till sydafrikanska organisationer.
            Det rör sig om 240 miljoner, varav
          </note>
          <note>
            ANC får ungefär hälften.
          </note>
          <note>
            Men vi vill samtidigt prioritera katastrofbiståndet och föreslår
            en ökning av detta med 100 miljoner till 1 281 miljoner kronor.
          </note>
          <note>
            Herr talman! Motiven till våra förslag om förändring av det svenska
            biståndet har jag berört i inledningen till mitt anförande, där
            jag uppehållit mig vid frågan om hur vi bistår fattiga människor
            på bästa sätt och hur vi bäst leder in mottagarländerna på en
            väg mot ekonomisk utveckling. Jag har till betänkandet fogat 30
            reservationer, men jag vill lugna kammarens ledamöter med att
            jag inte ämnar yrka på bifall till samtliga 30.
          </note>
          <note>
            Herr talman! Jag ställer mig självfallet bakom samtliga 30 reservationer,
            men för att spara tid och inte onödigtvis dra på mig ledamöternas
            illvilliga blickar yrkar jag bifall bara till reservationerna
            1, 7,
          </note>
          <note>
            11, 12, 22, 23, 25 och 27.
          </note>
          <note>
            Anf. 15 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det är tråkigt att en så trivsam person som Lars
            Moquist skall från riksdagens talarstol göra sig till tolk för
            alla de fördomar som man kan rada upp när det gäller biståndet.
            Fördomarna riktigt hoppade ur hans mun. Han talade om att biståndet
            har skapat fler problem än det har löst, gav vrångbilder av svenskt
            bistånd, använde uttryck som biståndsbombardemang, biståndsberoende,
            biståndsbedövning, destruktivt utfall osv.
          </note>
          <note>
            Jag har på tre minuter inte möjlighet att bemöta allt detta,
            men låt mig försöka vara konstruktiv i denna replik.
          </note>
          <note>
            Vi har i vår partimotion pekat på att inte allt bistånd är bra.
            Vi har sagt att det finns många exempel på misslyckade projekt
            och att det finns systematiska problem i biståndet, som t.o.m.
            kan försvåra ett lands utveckling. Men under de senaste fem till
            tio åren har erfarenheterna gett oss en allt klarare bild av vad
            som kan och bör göras i biståndet och vad som inte kan göras,
            alltså vad som bör undvikas. Vi måste ha en realistisk föreställning
            om biståndets möjligheter och begränsningar.
          </note>
          <note>
            Det här är sådant som vi har lärt oss under resans gång. Det
            finns ingen anledning, tycker jag, att nu när biståndet blir allt
            bättre göra sig till talesman här för alla de vanföreställningar
            om biståndet som sprids via Expressen och på annat sätt.
          </note>
          <note>
            Jag menar att man gör biståndet och u-länderna en björntjänst
            om man sätter ambitionerna för högt.
          </note>
          <note>
            På den punkten tror jag att vi kan vara överens.
          </note>
          <note>
            Låt oss försöka vara konstruktiva! Även Ny demokrati måste ju
            ändå försöka begripa att vi gör detta i samarbete med människor
            i andra länder.
          </note>
          <note>
            Det är samarbetet som är det viktiga för oss. Det är utvecklingen
            i u-länderna, deras strävan efter demokrati och mänskliga rättigheter,
            som är det viktiga. Låt oss inte hålla på med att här i kammaren
            rapa upp alla dessa möjliga och omöjliga vantolkningar av svenskt
            bistånd!
          </note>
          <note type="speaker">
            Anf. 16 LARS MOQUIST (nyd) replik:
          </note>
          <note>
            Fru talman! Karl-Erik Svartberg säger att mitt anförande bygger
            på vanföreställningar och att det mesta som jag framförde inte
            skulle vara sant. Men man behöver bara titta på hurdan utvecklingen
            har varit i Afrika och de siffror jag angav om det för att se,
            att man i Afrika inte har nått någon framgång trots ett massivt
            bistånd från både Sverige och andra länder. Mottagarländerna i
            Afrika har inte gått framåt.
          </note>
          <note>
            Jag pekade i mitt anförande över huvud taget inte på några specifika
            projekt, så därför tycker jag att det är märkligt att Karl-Erik
            Svartberg helt plötsligt börjar tala om Expressenartiklar. Jag
            tror inte att jag nämnde ett enda misslyckat projekt, utan jag
            tog mera allmänt upp på vilket sätt man egentligen bör gå till
            väga när man utformar biståndet.
          </note>
          <note>
            Jag pekade på två faktorer som jag tror att alla, även Karl-Erik
            Svartberg, är överens om. Jag sade att det som skapar bäst förutsättningar
            för uländerna är att man ser till att få en så stor andel frihandel
            som möjligt. Det är inte nödvändigt att ha en total frihandel,
            men en minskning av tullmurar och handelshinder med 60--70 % motsvarar
            ungefär det totala globala internationella biståndet.
          </note>
          <note>
            Jag pekade också på skuldlättnadsåtgärder. Sverige har i och
            för sig avvecklat många av sina krav på uländerna för lån som
            har gått genom banker och olika fonder, och jag anser att det
            då inte finns någon anledning för oss att bistå andra i-länder
            genom att se till att deras banker får tillbaka en del av sina
            lån. Vi bör i stället se till att verka internationellt för att
            också de andra i-länderna avskriver sina skulder.
          </note>
          <note>
            Avsaknaden av frihandel och skuldlättnader är till stor del roten
            till att det går så snett för många uländer.
          </note>
          <note>
            Anf. 17 KARL-ERIK SVARTBERG (s)
          </note>
          <note>
            replik:
          </note>
          <note>
            Fru talman! Om Lars Moquist studerar sitt anförande i protokollet
            eller läser det en gång till kommer han att finna att ordvalet
            talar klarspråk och förklarar mina formuleringar om vanföreställningar
            kring biståndet.
          </note>
          <note>
            Jag ställer upp på det Lars Moquist säger om frihandeln. Vi vet
            ju att världens samlade bistånd till tredje världen är 50--60
            miljarder dollar om året, och vi vet att de fallande råvarupriserna
            och de restriktioner industriländerna har gentemot handeln med
            tredje världens länder motsvarar ungefär samma belopp, kanske
            t.o.m. litet mer.
          </note>
          <note>
            Detta påpekades också i utskottsutfrågningen.
          </note>
          <note>
            Det räcker ändå inte, eftersom vi har hela fördelningsproblematiken
            kvar.
          </note>
          <note>
            I sitt anförande nämnde Lars Moquist
          </note>
          <note>
            Moçambique som ett exempel på hur det har gått snett för svenskt
            bistånd. Jag tycker att det är ett dåligt exempel. Moçambique
            skall man använda som ett exempel på vad som händer med ett utvecklingsland
            när en militärmakt, i det här fallet grannen Sydafrika, infiltrerar
            och saboterar allt vad utveckling heter i det landet. Det är sanningen
            om
          </note>
          <note>
            Moçambique. Renamo, stött av Sydafrikas militär, har saboterat
            utvecklingsprocessen i
          </note>
          <note>
            Moçambique. Då är det inte möjligt att åstadkomma de snabba resultat
            i utvecklingen som vi vill ha. Men svenskt bistånd har varit nödvändigt
            för att åtminstone rädda delar av utvecklingsprocessen i Moçambique.
            Det bör Lars
          </note>
          <note>
            Moquist tänka på.
          </note>
          <note type="speaker">
            Anf. 18 LARS MOQUIST (nyd) replik:
          </note>
          <note>
            Fru talman! Karl-Erik Svartberg tar upp fördelningsproblematiken.
            Ja, hur är det egentligen med fördelningsproblematiken i de afrikanska
            länderna? Hur har det blivit? Jo, har man inget välstånd att fördela,
            finns det ju inget att fördela.
          </note>
          <note>
            De länder i exempelvis Sydostasien som i stor utsträckning har
            litat till sin egen förmåga och sin egen kreativitet har ett helt
            annat välstånd. Jag tänker på länder som t.ex. Thailand och Malaysia,
            men det gäller även sådana länder som Vietnam. I
          </note>
          <note>
            länder där man mer har utgått ifrån att människorna måste försöka
            bli sin egen lyckas smed har man faktiskt lyckats mycket bättre.
          </note>
          <note>
            Den fördelningsproblematik som Karl-Erik
          </note>
          <note>
            Svartberg talar om existerar alltså inte i de afrikanska länderna,
            eftersom där inte finns något att fördela.
          </note>
          <note type="speaker">
            Anf. 19 BERTIL MÅBRINK (v):
          </note>
          <note>
            Fru talman! Jag kan till stora delar instämma i Karl-
          </note>
          <note>
            Erik Svartbergs kritik mot Ny demokratis sätt att debattera biståndsfrågorna.
            Jag tycker nog att det andas litet av Expressenartiklar. Jag skall
            skall ta en särskild debatt med Lars Moquist om det sedan om jag
            får tillfälle till det. Det är ju inte så enkelt som
          </note>
          <note>
            Lars Moquist försöker göra gällande, och det gäller inte minst
            förhållandena i Afrika.
          </note>
          <note>
            Det finns även motsättningar som man kanske också bör ta upp
            så småningom. Å ena sidan talar
          </note>
          <note>
            Ny demokrati om situationen för mänskliga rättigheter i u-länderna.
            Det finns mycket att säga om det. Å andra sidan har ni motionerat
            om att det skall vara möjligt att sälja vapen till kreti och pleti
            runt om i hela världen, till de värsta diktaturregimerna. Hur
            rimmar detta med talet om mänskliga rättigheter?
          </note>
          <note>
            Fru talman! Enprocentsmålet skall överges. Det blev som bekant
            resultatet av överenskommelsen mellan regeringen och Socialdemokraterna
            i höstas. Vi har inte råd att avsätta 1 % av BNI till bistånd,
            heter det nu. Det argumentet kan vi inte acceptera. Visst har
            vi råd. Nedskärningen motsvarande 1,5 miljarder kronor kom strax
            efter ett beslut om att ta bort lyxskatten på exempelvis parfymer
            och choklad, som också skulle ha inbringat 1,5 miljarder kronor.
          </note>
          <note>
            Det finns annat än biståndet att skära ner på. Det är en fråga
            om vad man vill skära ner på och vad man prioriterar.
          </note>
          <note>
            Vänsterpartiet sätter solidariteten med världens fattiga högre
            än billigare parfym -- så kan man uttrycka sig. Vi anser att det
            är bättre säkerhetspolitik att minska klyftorna mellan rika och
            fattiga i världen än att exempelvis köpa nya stridsvagnar.
          </note>
          <note>
            Om vi vill verka för att u-länderna skall minska sina militärutgifter,
            måste också i-länderna, för att bli trovärdiga, skära ner på sina.
            Det gäller även
          </note>
          <note>
            Sverige. Det är ju faktiskt så att i-länderna, med
          </note>
          <note>
            20 % av världens befolkning, svarar för 86 % av världens militärutgifter.
            Dessutom är det iländerna, även Sverige, som säljer vapnen. Här
            har vi dubbelmoralen!
          </note>
          <note>
            Skär ner militärutgifterna och inte biståndet, och håll fast
            vid enprocentsmålet. Jag kommer förmodligen att få upprepa detta
            många gånger, eftersom biståndsministern tydligen räknar med att
            det skall ta minst fem år innan Sverige återigen ''får råd'' med
            1 % i bistånd. Det är i utländsk press jag har läst att biståndsministern
            skall ha sagt att det kommer att ta fem år innan vi kan återställa
            enprocentsmålet. Biståndsministern får senare i debatten tillfälle
            att dementera detta, om det inte skulle vara sant.
          </note>
          <note>
            Är detta vad man kallar en tillfällig neddragning, som det står
            beskrivet i en s-motion av Pierre Schori m.fl.? Frågan är också:
            Kommer vi tillbaka till 1 %
          </note>
          <note>
            av BNI i bistånd före år 2000? Det är skillnad på en tillfällig
            sänkning och en sänkning under en femårsperiod eller kanske längre
            tid.
          </note>
          <note>
            Vi kan på nedskärningarna se att det är fråga om mycket mer än
            att enprocentsmålet skall överges.
          </note>
          <note>
            Det handlar om en påbörjad omläggning av den svenska biståndspolitiken.
            Nu skall högern -- av diverse schatteringar -- göra upp med 70-talet
            och solidariteten med dem som då kämpade för sin befrielse. Det
            syns på de drastiska nedskärningarna av biståndet till Södra Afrika
            och Vietnam. Det syns på nedskärningarna av anslagen till sådana
          </note>
          <note>
            FN-organ där principen ett land--en röst råder, medan 2,8 nya
            miljarder utlovas till kapitalpåfyllnad i Världsbankens ''mjuka
            arm''
          </note>
          <note>
            IDA. Det märks på snålheten mot SAREC och
          </note>
          <note>
            Nordiska Afrikainstitutet och generositeten mot
          </note>
          <note>
            BITS.
          </note>
          <note>
            I måndags kunde vi läsa i tidningarna att biståndet till ANC
            skall skäras ner från 240 miljoner till 95
          </note>
          <note>
            miljoner och det skall stoppas helt så snart datum för val bestämts
            i Sydafrika. Enligt Alf Svenssons statssekreterare skall biståndet
            omvandlas till utbildnig av de svarta inför valen.
          </note>
          <note>
            Men vem skall utbilda de svarta? Efter vad jag förstår är det
            ANC som måste ta på sig huvudansvaret, tillsammans med de andra
            organisationer, kyrkor m.fl., som ingår i den demokratiska rörelsen,
            UDF. Dessa befinner sig i ett enormt underläge gentemot de vitas
            partier. De svarta väljarna är fattiga och till 60 % analfabeter.
          </note>
          <note>
            De har alltså mindre pengar och större behov. Hur skall de få
            en chans att nu, för första gången, utnyttja rösträtten på någorlunda
            jämlika villkor?
          </note>
          <note>
            Samtidigt är ANC och dess medlemmar dem som det politiska våldet
            framför allt riktar sig mot.
          </note>
          <note>
            Nationalistpartiet har inte bara tillgång till statskassan utan
            också säkerhetspolisens beskydd.
          </note>
          <note>
            Det har inte ANC och de andra organisationerna.
          </note>
          <note>
            Det påmindes vi om med fruktansvärd kraft på påskaftonen, då
            Chris Hani mördades. Samma dag som Chris Hani begravdes fick en
            ANC-delegation från den svenska regeringen beskedet att biståndet
            skall stoppas.
          </note>
          <note>
            I omläggningen av biståndspolitiken ingår också en urholkning
            av de fem biståndspolitiska mål som riksdagen har fastställt.
            De olika biståndsmyndigheterna tillämpar dessa mål olika.
          </note>
          <note>
            Det är intressant att notera att vi i den Engblomska utredningen
            får bekräftat vad vi länge kritiserat, nämligen att BITS inte
            beaktar något annat mål än tillväxtmålet.
          </note>
          <note>
            Även SIDA tycks vara på glid. I deras skyltfönster hänger en
            lapp med de fem biståndspolitiska målen. Det första kallas här
            ökad ekonomisk tillväxt, men det mål som riksdagen formulerade
            heter resurstillväxt, och det är inte samma sak. När den ekonomiska
            tillväxten sker genom rovdrift på naturen då minskar resurserna.
            När BNP ökat i
          </note>
          <note>
            Chile och några andra latinamerikanska länder har samtidigt de
            fattigas antal ökat.
          </note>
          <note>
            Och vad gagnar det de fattiga folken, när u-länder satsar på
            den exportorientering, som Världsbanken och IMF kräver, om inkomsterna
            går till skuldtjänst och kapitalflykt?
          </note>
          <note>
            Två år i rad har Afrika ökat sin exportvolym, men exportinkomsterna
            minskade. Det är effekten av de sjunkande råvarupriserna, som
            ju inte bestäms i
          </note>
          <note>
            Afrika.
          </note>
          <note>
            Så länge IMF får fortsätta och dirigera u-ländernas ekonomier
            med strukturanpassningsprogram, motverkas samtliga våra fem biståndspolitiska
            mål.
          </note>
          <note>
            Vi kräver att Sverige inte skall delta i IMF:s strukturanpassningsprogram,
            utan verka för att skulderna skall avskrivas. Även Världsbanken
            skall göra det och kan för detta använda sina vinstmedel.
          </note>
          <note>
            Det är en idé som SIDA framförde i sina förslag som har rubriken
            En väg ut ur ''skuldfällan''.
          </note>
          <note>
            I stället för att ge pengar till strukturanpassningsprogrammen,
            skall Sverige ge bistånd som stöd för ekonomiska reformer som
            är socialt acceptabla, som utvecklar människornas resurser, inte
            förstör dem, och som leder till en hållbar utveckling och inte
            förstör naturresurserna.
          </note>
          <note>
            Vi har föreslagit att 1 miljard kronor skall användas till stöd
            för sådana reformer.
          </note>
          <note>
            En hållbar utveckling måste bygga på demokrati och respekt för
            de mänskliga rättigheterna. Vi är överens om detta, och det står
            i biståndsbetänkandet. Men jag måste då fråga:
          </note>
          <note>
            Varför använder regeringen en icke oväsentlig summa till insatser
            i diktaturländer? Detta går inte ihop. Man kan inte bara tala
            om, utan man måste också i praktiken tillämpa vad man säger i
            olika betänkanden.
          </note>
          <note>
            Om dessa pengar vore inriktade på sådant i dessa diktaturländer
            som främjar en demokratisk utveckling skulle jag inte vara så
            kritisk. Men motsatsen är faktiskt fallet, och jag skall ge några
            exempel.
          </note>
          <note>
            BITS ser som sagt bara till ekonomisk tillväxt. U-
          </note>
          <note>
            krediter anslås generöst till Kina -- men inte till det som regeringen
            sade att de skulle gå till: insatser för miljön och de fattiga.
            Det är i stället Ericsson som får dem för att kunna sälja sina
            teleprodukter till
          </note>
          <note>
            Guandongprovinsen. Vad detta i realiteten leder till är att öka
            klyftan mellan kustlandet, där de utländska investeringarna är
            stora och tillväxten snabb, och de inre och mycket fattigare landsdelarna.
            Den klyftan växte med mellan 110
          </note>
          <note>
            och 150 % 1985--90. I det fattiga inre Kina stegras de sociala
            spänningarna märkbart. Det har rapporterats om veritabla slag
            mellan polis och protesterande folkmassor. Skall Sverige medverka
            till en sådan utveckling, som jag nu har redovisat, genom användningen
            av biståndsmedel?
          </note>
          <note>
            Marocko är ett annat land som ges u-krediter, alltså biståndspengar,
            men som gör allt för att sabotera
          </note>
          <note>
            FN:s fredsplan för Västsahara. Risken är just nu väldigt stor
            för att kriget på nytt skall blossa upp på grund av Marockos agerande.
          </note>
          <note>
            Sverige exporterar vapen till en rad u-länder, även sådana som
            är inblandade i regionala konflikter och sådana som grovt kränker
            de mänskliga rättigheterna, t.ex. Indonesien som har ockuperat
          </note>
          <note>
            Östtimor och till Indien och Pakistan som har utkämpat tre krig
            om Kashmir. De kapprustar och utvecklar kärnvapen. I Indien torterar
            militären och praktiserar våldtäkt som en form av tortyr. Jag
            skulle kunna räkna upp ytterligare exempel.
          </note>
          <note>
            Nu har regeringen givit grönt ljus för Kockums att sälja ubåtar
            till Pakistan. Hur går det ihop med vad biståndsministern skrev
            i årets budgetproposition om biståndsförhandlingarna, att där
            ''bör militärutgifternas storlek granskas i förhållande till satsningar
            på utbildning, sjukvård och andra områden med relation till mänskliga
            rättigheter och demokratifrågor''?
          </note>
          <note>
            Regimen i Pakistan satsar ju mer än dubbelt så mycket pengar
            på krigsmakten som på utbildning och hälsovård trots att 65 %
            av invånarna är analfabeter och spädbarnsdödligheten över 10 %.
          </note>
          <note>
            Jag skulle kunna fortsätta att räkna upp olika sådana här exempel.
            Men man skall hålla tiden i denna talarstol om man har anmält
            sig dagen före, fru talman. Jag är så disciplinerad att jag därför
            skall sluta mitt anförande nu fast jag har några sekunder över.
            Jag får väl återkomma senare i debatten, då det blir tillfälle
            att säga litet mera.
          </note>
          <note>
            Jag har 50 moment i min meningsyttring, och jag skulle kunna
            begära votering om dem alla, men jag har respekt för kammarens
            tid. Mina 50 moment är inte mindre värda om jag begränsar mig
            till att yrka bifall till tre, nämligen 1, 11 och 92.
          </note>
          <note>
            (forts. 8 §)
          </note>
          <note>
            Ajournering
          </note>
          <note>
            Kammaren beslöt kl. 14.22 på förslag av talmannen att ajournera
            förhandlingarna till kl. 14.30, då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            5 § Muntliga frågor till regeringen
          </note>
          <note type="speaker">
            Anf. 20 TALMANNEN:
          </note>
          <note>
            Jag hälsar statsminister Carl Bildt, statsrådet
          </note>
          <note>
            Reidunn Laurén, arbetsmarknadsminister Börje
          </note>
          <note>
            Hörnlund, statsrådet Alf Svensson och statsrådet
          </note>
          <note>
            Ulf Dinkelspiel välkomna.
          </note>
          <note>
            Statsministern besvarar övergripande allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Får jag be de ärade ledamöterna vänta med att ställa sina frågor
            tills mikrofonerna är inkopplade i bänkarna. Jag vill också påminna
            om att frågorna bör vara korta.
          </note>
          <note>
            Regeringens samtal med Ny demokrati
          </note>
          <note type="speaker">
            Anf. 21 IAN WACHTMEISTER (nyd):
          </note>
          <note>
            Fru talman! Vi hade tidigare en extra remissdebatt.
          </note>
          <note>
            Vid det tillfället ställde jag några frågor som jag vill ställa
            igen till statsministern.
          </note>
          <note>
            Vad som intresserar många, tror jag, är hur regeringen vill gå
            vidare med de samtal -- eller vad de kallas -- som förekommer
            med Ny demokrati och hur man ser på Ny demokratis ståndpunkter
            i frågor som gäller biståndet. Vi tycker att det finns andra infallsvinklar
            än de regeringen hittills använt sig av.
          </note>
          <note>
            Jag undrar också hur man ser på momsen som krisregulator.
          </note>
          <note type="speaker">
            Anf. 22 Statsminister CARL BILDT (m):
          </note>
          <note>
            Fru talman! Jag tackar för denna möjlighet att nu svara på de
            frågor som Ian Wachtmeister ställde till mig i den tidigare debatten,
            vid vilket tillfälle jag av kammartekniska skäl var förhindrad
            att närvara.
          </note>
          <note>
            Det är riktigt som Ian Wachtmeister påminner om att det har förts
            tekniska samtal under några veckor mellan framför allt företrädare
            för
          </note>
          <note>
            Finansdepartementet och företrädare för Ny demokrati -- men också
            för andra. Jag har själv haft några samtal med Ian Wachtmeister.
          </note>
          <note>
            Dessa samtal har varit, som vi tycker, konstruktiva och bra.
            Det är möjligt att de har lett till att några missförstånd på
            ömse sidor har retts upp. Vi ser gärna att den typen av informell
            eller formell dialog -- kalla det vad man vill -- fortsätter.
            Nu befinner vi oss på väg in i ett skede där vi har lagt fram
            vårt förslag till långsiktig inriktning framför allt när det gäller
            ansträngningar att sanera den offentliga sektorn. Ny demokrati
            kommer att lägga fram sitt förslag, Socialdemokraterna sitt och
          </note>
          <note>
            Vänsterpartiet sitt. Därefter kommer det att bli förhandlingar
            och samtal i anslutning till finansutskottets behandling. Vi hoppas
            att den konstruktiva samtalston som hitintills förts skall kunna
            fortsätta att föras då. Jag skall själv försöka att till den processen
            lämna de bidrag som jag kan.
          </note>
          <note>
            Ian Wachtmeister ställde också några konkreta frågor. Momsen
            tillhör det som också under de här tekniska samtalen har diskuterats.
            Som Anne
          </note>
          <note>
            Wibble redovisade tidigare i dag är det regeringens uppfattning
            att det behövs stimulans. Stimulansen behövs framför allt via
            penningpolitiken och sänkta räntor. Vår uppgift är att skapa förutsättningar
            för sänkta räntor. Jag hoppas att vi har gjort det i dag.
          </note>
          <note>
            Det är dessutom så, att när man befinner sig i en process av
            skuldkonsolidering och desinflation, har de traditionella finanspolitiska
            instrumenten begränsad verkan. Det redovisar vi uttryckligen också
            i finansplanen. Vi har därför också sagt att några insatser av
            den arten inte är aktuella nu.
          </note>
          <note>
            Samtidigt är det ju så, att instrumenten finns i arsenalen. Vi
            gör en löpande prövning av den ekonomiska utvecklingen och är
            även fortsättningsvis öppna för dialog i den frågan. Vi är beredda
            att använda de instrument som finns, när vi bedömer att det är
            lämpligt och nödvändigt. Av skäl som har att göra med flytande
            valutakurs, skuldsaneringsprocess och desinflation anser vi inte
            att detta är aktuellt nu. Men dialogen fortsätter och instrumentet
            finns.
          </note>
          <note>
            När det gäller biståndet finns det -- inte minst från denna talarstol
            -- väl dokumenterade skillnader i uppfattning mellan företrädare
            för regeringen och
          </note>
          <note>
            Ny demokrati. Det rör sig framför allt om anslagsvolymen. Det
            är samtidigt värt att notera att det finns frågor som vi kunde
            ha en bredare enighet kring i denna kammare -- inkl. Ny demokrat
            -- dvs.
          </note>
          <note>
            när det gäller att effektivisera biståndet. Det finns en del
            förslag framlagda av regeringen, vilka går ut på bättre styrning
            och kostnadskontroll. Vi skall alltså sätta de förväntade och
            uppnådda resultaten i centrum för arbetet, inte förväntade utbetalningar.
          </note>
          <note>
            Det är ju en effekt av det hittills tillämpade systemet för landramen.
          </note>
          <note type="speaker">
            Anf. 23 IAN WACHTMEISTER (nyd):
          </note>
          <note>
            Fru talman! Får jag ta mig orådet före och samtidigt fråga om
            statsministerns inställning till de fallskärmsavtal som vi anser
            vara en skam i dagens
          </note>
          <note>
            Sverige. Det finns många sätt för denna församling och för regeringen
            att ingripa.
          </note>
          <note>
            Jag vill också fråga om den stora rättvisefrågan som kanske inte
            alla ekonomer uppfattat och uppskattat, nämligen behovsprövade
            barnbidrag.
          </note>
          <note type="speaker">
            Anf. 24 Statsminister CARL BILDT (m):
          </note>
          <note>
            Fru talman! Jag hade ett lätt utbrott inför konstitutionsutskottet
            häromdagen när det gäller fallskärmsavtalen. Det var ett uttryck
            för vad jag känner inför en del av det som för mig uppdagats inom
            den statliga sektorn under den tid som gått sedan vid övertog
            regeringsansvaret. Jag ställer mig mycket frågande inför den moral
            som vägledde slutandet av en hel del av dessa avtal som vi sedermera
            har kommit att konfronteras med.
          </note>
          <note>
            Regeringen har vidtagit åtgärder för att försöka stävja detta
            och riva upp avtalen. Vi skall undersöka vilka ytterligare åtgärder
            som kan vara möjliga att vidta. Nyligen har jag bett
          </note>
          <note>
            Justitiedepartementet att studera en del konkreta uppslag. Vi
            välkomnar idéer från denna kammare --
          </note>
          <note>
            även från Ny demokrati -- och är beredda att pröva dem. Jag tror
            att vi är ense om att den typen av överdrivna fallskärmsavtal
            som har förekommit icke är moraliskt försvarbar, i synnerhet inte
            i denna ekonomiska tid.
          </note>
          <note>
            Behovsprövade barnbidrag har diskuterats länge.
          </note>
          <note>
            Det som under den senaste tiden inträffat i den frågan är att
            Lindbeckkommissionen föreslog en modell där första och andra barnbidraget
            ladeds samman med bostadsbidragssystemet. Därmed skulle man få
            endast en behovs- eller inkomstprövning. Det finns invändningar
            mot detta, framför allt därför att man får marginaleffekter i
            det samlade skatte- och bidragssystemet. Det tycker vi från andra
            utgångspunkter är mindre bra.
          </note>
          <note>
            Men jag medverkar gärna till att man på ett mer inträngande sätt
            belyser denna fråga när det gäller fördelar, nackdelar och effekter,
            så att vi på olika håll här i denna kammare kan få ett bättre
            undelag för den fortsatta debatten.
          </note>
          <note>
            Tidsplanen för förhandlingarna med EG
          </note>
          <note type="speaker">
            Anf. 25 MATS HELLSTRÖM (s):
          </note>
          <note>
            Fru talman! Jag har en fråga till statsrådet Ulf
          </note>
          <note>
            Dinkelspiel. Vi har ju fått besked om att det ministermöte som
            var planerat att äga rum i början av maj om framgångarna i förhandlingarna
            mellan
          </note>
          <note>
            Sverige och EG, med en delredovisning av det som sker i förhandingarna,
            nu är inställt -- om jag är rätt underrättad. Mötet kommer att
            skjutas upp med någon månad. Jag skulle vilja höra utrikeshandelsministerns
            motivering till varför mötet blir uppskjutet.
          </note>
          <note>
            Anf. 26 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Motiveringen är mycket enkel. Vi har inte fått bekräftelse
            ännu, men det förefaller som om EG ännu inte har lyckats formulera
            motbud på de bud som vi har lagt fram i förhandlingarna.
          </note>
          <note>
            Innan de motbuden föreligger, dvs. innan EG-
          </note>
          <note>
            sidans förhandlingsposition är klar, anser man att det inte är
            mycket mening med ett nytt förhandlingsmöte.
          </note>
          <note type="speaker">
            Anf. 27 MATS HELLSTRÖM (s):
          </note>
          <note>
            Fru talman! I ljuset av utrikeshandelsministerns svar vill jag
            fråga hur han ser på möjligheten att åstadkomma det som tidigare
            har presenterats som en önskan, nämligen delresultat under den
            tid som
          </note>
          <note>
            Danmark har ordförandeskapet i EG?
          </note>
          <note>
            Anf. 28 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Vi har fortfarande siktet inställt på att nå delresultat
            under det första halvåret, dvs. under perioden med danskt ordförandeskap.
            Jag hoppas och tror att det skall finnas goda möjligheter att
            nå delresultat i juni.
          </note>
          <note>
            Abortförebyggande arbete
          </note>
          <note type="speaker">
            Anf. 29 ANITA PERSSON (s):
          </note>
          <note>
            Fru talman! Jag har en fråga till biståndsministern.
          </note>
          <note>
            Under dagens arbetsplenum behandlas biståndet och bl.a. familjeplaneringsfrågorna.
            För att komma till rätta med överbefolkningen krävs det satsningar
            på utbildning av både kvinnor och män, förebyggande hälsovård
            och säkrare preventivmedel.
          </note>
          <note>
            Jag har under det senaste året varit med på ett flertal befolkningskonferenser,
            senast i Genève i mars. Det har då framkommit att det finns behov
            inte bara i u-länderna, utan även i östra Europa. I
          </note>
          <note>
            Ryssland har man, som vi alla vet, brist på det mesta, bl.a.
            preventivmedel och särskilt kondomer av hög kvalitet. Detta får
            till följd oönskade graviditeter och därigenom mycket höga aborttal.
          </note>
          <note>
            Min fråga till biståndsministern är om han är beredd att medverka
            till att stödja abortförebyggande arbete i Ryssland, så att tillgången
            på preventivmedel ökar och kvinnorna där slipper gå igenom ett
            flertal aborter.
          </note>
          <note type="speaker">
            Anf. 30 Statsrådet ALF SVENSSON (kds):
          </note>
          <note>
            Fru talman! Jag är i alla sammanhang beredd att medverka till
            insatser och verksamheter som är abortförebyggande, vare sig de
            äger rum i Sverige, i forna Sovjetunionen eller i u-länderna.
          </note>
          <note type="speaker">
            Anf. 31 ANITA PERSSON (s):
          </note>
          <note>
            Fru talman! Jag är tacksam för det svaret. Det är stora problem
            med att få fram preventivmedel i
          </note>
          <note>
            Ryssland, och det finns ett skriande behov av sådana. Jag hoppas
            därför att biståndsministern hjälper de olika kyrkorna där att
            se till att det finns preventivmedel.
          </note>
          <note type="speaker">
            Anf. 32 Statsrådet ALF SVENSSON (kds):
          </note>
          <note>
            Fru talman! Vi måste komma ihåg att denna problematik existerar
            icke enbart i Ryssland, utan den finns runt om i världen. Vi kan
            tala om Asien och Afrika. Vi kan även dra in aidsproblematiken
            i sammanhanget, som har uppmärksammats för litet.
          </note>
          <note>
            Jag tycker själv att den är den största tänkbara katastrofen,
            och vi måste försöka engagera oss för att få stopp på den.
          </note>
          <note>
            Därför är det inte precis min uppgift att isolera mig och tala
            bara om Ryssland, utan vi måste engagera oss i hela frågekomplexet
            för att skona människor från både illegala aborter och inte minst
            hiv/aids.
          </note>
          <note>
            Bistånd till Eritrea
          </note>
          <note type="speaker">
            Anf. 33 LENNART BRUNANDER (c):
          </note>
          <note>
            Fru talman! Jag skulle vilja ställa en fråga till biståndsminister
            Alf Svensson.
          </note>
          <note>
            Vi för i dag en debatt om biståndsfrågor. Samtidigt genomförs
            en folkomröstning om självständighet i
          </note>
          <note>
            Eritrea. Det är sannolikt att Eritrea blir en självständig stat.
            Jag vill fråga biståndsministern om det är hans och regeringens
            uppfattning att
          </note>
          <note>
            Eritrea då också blir ett svenskt programland.
          </note>
          <note type="speaker">
            Anf. 34 Statsrådet ALF SVENSSON (kds):
          </note>
          <note>
            Fru talman! Enligt min uppfattning sker det en fixering vid frågan
            om vilka länder som skall vara programländer. Saken är entydig:
            Vi skall hjälpa
          </note>
          <note>
            Eritrea -- vi har gjort det, och vi kommer att göra det. Men
            jag kan inte stå här och säga att vi kommer att utöka antalet
            programländer -- det må diskuteras. Jag kan däremot säga att vi
            fortsättningsvis kommer att hjälpa Eritrea.
          </note>
          <note>
            Icke så sällan får jag signaler från parlamentariker om att vi
            måste koncentrera oss mer. Det är ingen konst att räkna upp länder
            som vi borde anta som programländer, men hur många orkar vi med?
            Jag hade ett samtal med ledamöter från utrikesutskottet häromdagen,
            och de påpekade detta igen. Skall vi anta fler programländer,
            samtidigt som vi talar om att koncentrera oss?
          </note>
          <note>
            Låt oss vara överens om att Eritrea skall ha vår hjälp och vårt
            stöd.
          </note>
          <note>
            Euratom
          </note>
          <note type="speaker">
            Anf. 35 ROLAND LÉBEN (kds):
          </note>
          <note>
            Fru talman! Jag har en fråga till utrikeshandelsministern som
            gäller Euratom.
          </note>
          <note>
            Vi vet alla att Euratom är en gammal konstruktion som inte fungerar
            som det var tänkt från början.
          </note>
          <note>
            Euratom uppstod i en annan situation än den vi har i dag. Man
            kan ifrågasätta skälen för att ansluta sig till ett omodernt Euratom
            med en specialskrivning.
          </note>
          <note>
            Jag vill fråga: Vilka skulle konsekvenserna bli av att helt enkelt
            inte ansluta sig till Euratom, utan bara till EG eller EU?
          </note>
          <note>
            Anf. 36 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Ansökan till EG resp. den europeiska unionen är odelbar.
            Den avser alltså de tre gemenskaperna.
          </note>
          <note>
            Det är helt riktigt att Euratoms bestämmelser är delvis föråldrade.
            Det har utvecklats en praxis på området som inte går att utläsa
            i de grundläggande bestämmelserna i Euratomfördraget. Därför är
            det en viktig uppgift för oss att nu under förhandlingarna kartlägga
            vad EG:s egentliga politik är på det här området och hur den står
            i överensstämmelse med våra egna bestämmelser.
          </note>
          <note>
            Den kartläggningen pågår, med sikte på att fastställa om vi har
            anledning att formulera några särskilda krav på undantag, övergångsregler
            eller särbehandling. Den diskussionen är ännu inte avslutad.
          </note>
          <note>
            Vårdnadsbidrag
          </note>
          <note type="speaker">
            Anf. 37 EVA ZETTERBERG (v):
          </note>
          <note>
            Fru talman! Jag vill vända mig till statsministern.
          </note>
          <note>
            Vi har i dag fått kompletteringspropositionen.
          </note>
          <note>
            Sveriges ekonomi ser väl inte alltför ljus ut, om man uttrycker
            det milt. Trots detta har det under senare tid förekommit olika
            uttalanden från regeringsledamöter om inställningen till vårdnadsbidraget.
          </note>
          <note>
            Jag skulle vilja veta senaste nytt på den fronten, om statsministern
            har planer på att införa vårdnadsbidrag under den här valperioden.
          </note>
          <note type="speaker">
            Anf. 38 Statsminister CARL BILDT (m):
          </note>
          <note>
            Fru talman! Jag tycker nog att vi nu börjar se ljuspunkter i
            ekonomin. Jag vill alls icke säga att vi har gått ut ur mörkret,
            men gradvis under detta år kommer vi att se att det ena lilla
            ljuset efter det andra börjar tändas. Eva Zetterbergs nattsvarta
            bild känner jag inte igen.
          </note>
          <note>
            Statsministern har förvisso planer när det gäller vårdnadsbidraget.
            Det är en situation som statsministern delar med regeringen i
            övrigt, vilket klart har uttryckts i regeringsförklaringen. Jag
            har i dag sagt att vi har aviserat en proposition om ändringar
            i socialtjänstlagen under maj--juni, före sommaren, och i det
            sammanhanget kommer vi att lägga fram ett förslag på denna punkt.
          </note>
          <note>
            Förslaget till ökat antal utbildningsplatser
          </note>
          <note type="speaker">
            Anf. 39 ELVER JONSSON (fp):
          </note>
          <note>
            Fru talman! Jag vill ställa en fråga till arbetsmarknadsministern,
            med anledning av att det i kompletteringspropositionen föreslås
            en oerhört stor satsning på framför allt arbetsmarknadsutbildning.
            Det är den som står i fokus, av förklarliga skäl.
          </note>
          <note>
            Det kanske ändå finns ett memento, statsrådet
          </note>
          <note>
            Hörnlund, nämligen att det är de minst utbildningsbenägna som
            nu erbjuds dessa goda utbildningsmöjligheter. Det gör att man
            kan känna ett visst tvivel: Går det verkligen att fylla de många
            platser som regeringen har föreslagit? Kan regeringen rent av
            deklarera en övertygelse om att de här utbildningsplatserna kommer
            att tas i anspråk?
          </note>
          <note>
            Anf. 40 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Elver Jonsson ställer en viktig fråga.
          </note>
          <note>
            Paketet innehåller i det närmaste 440 000
          </note>
          <note>
            årsplatser, eller ger möjligheter för en tiondel av arbetskraften
            att erhålla utbildning, praktik eller arbete.
          </note>
          <note>
            Den punkt där man kan hysa bekymmer är de
          </note>
          <note>
            40 000 gymnasieplatserna. Det är drygt 40 000
          </note>
          <note>
            elever som går ut från den tvååriga linjen, och vi vädjar till
            föräldrar och till ungdomar att passa på att gå det tredje gymnasieåret
            nu.
          </note>
          <note>
            Vi vädjar till kommunerna att de skall svara upp med sin andel,
            så att vi får de gymnasieplatser som det finns elever till.
          </note>
          <note>
            Det finns ett antal ungdomar som nu har varit ute på praktik
            i en eller två perioder. Vi vill gärna att de skall gå det tredje
            gymnasieåret. När det sedan blir andra tider kommer dessa ungdomar
            att konkurrera med dem som har gått den nya ordinarie 3-åriga
            gymnasieskolan. Om de inte tar chansen kommer de då att vara litet
            sämre rustade.
          </note>
          <note>
            Om vi skall nå detta resultat behövs det faktiskt många goda
            krafter som samverkar. Jag hyser inga bekymmer när det gäller
            att fylla komvuxplatser, nya högskoleplatser eller nya folkhögskoleplatser,
            utan det handlar om de här 40 000
          </note>
          <note>
            gymnasieplatserna.
          </note>
          <note>
            En annan fråga handlar om företagen. Vi föreslår ju 100 000 nya
            praktikplatser för ungdomar. Det kräver faktiskt att företagen
            är beredda att ställa upp. Jag vädjar också till företagen att
            de skall behålla ungdomar i företagen i stället för att dessa
            i det här skedet -- när det är på väg att vända -- skall gå ut
            i arbetslöshet. Vi kommer med förslag om ett utbildningspaket.
            Det gäller sammantaget 28 000
          </note>
          <note>
            platser för utbildning i företag.
          </note>
          <note>
            Jag har gott hopp, men jag behöver goda vänner för att genomföra
            detta.
          </note>
          <note>
            Ungdomars arbete under sommaren
          </note>
          <note type="speaker">
            Anf. 41 ULRICA MESSING (s):
          </note>
          <note>
            Fru talman! Jag har också en fråga till arbetsmarknadsminister
            Börje Hörnlund.
          </note>
          <note>
            Som arbetsmarknadsministern vet närmar sig sommarlovet. Det innebär
            bl.a. att de tiotusentals gymnasieelever som ni nyss pratade om
            kommer att lämna gymnasieskolan. För de allra flesta av dem innebär
            detta tyvärr att det är arbetslöshet som väntar på dem. Risken
            är ganska stor att det för många kommer att bli en lång het sommar.
          </note>
          <note>
            Samtidigt skall ju de ungdomspraktikplatser som vi tidigare har
            tillsatt upphöra i och med sommaren.
          </note>
          <note>
            Jag undrar om arbetsmarknadsministern har några nya planer för
            alla dessa ungdomar.
          </note>
          <note>
            Anf. 42 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Vi får ju en sommararbetsmarknad --
          </note>
          <note>
            vikariearbetsmarknad. Vi vet inte hur stor den blir.
          </note>
          <note>
            Det ryktas och talas mycket om att det kommer att bli en bra
            turistsommar, både genom att vi svenskar mer kommer att vara inom
            landet och genom att utlänningar i större utsträckning kommer
            att besöka det i dag billiga Semestersverige. Därför har vi i
            samarbete med Arbetsmarknadsverket sagt att vi denna sommar inte
            kan ha i gång alla dessa ungdomspraktikanter. Det skulle med stor
            sannolikhet förstöra ungdomsarbetsmarknaden --
          </note>
          <note>
            vikariearbetsmarknaden. Detta innebär att vi gör ett avbrott
            i ungdomspraktiken på ett par månader.
          </note>
          <note>
            Man väljer att ha avbrottet antingen under juni--
          </note>
          <note>
            juli eller juni-augusti. Detta gör vi för att både gymnasieelever
            och ungdomspraktikanterna skall försöka få vikariat i stället.
          </note>
          <note>
            Pappaledighet
          </note>
          <note>
            Anf. 43 DAN ERIKSSON i Stockholm
          </note>
          <note>
            (nyd):
          </note>
          <note>
            Fru talman! Jag skulle vilja höra statsministerns uppfattning
            om tvingande regler för pappaledighet.
          </note>
          <note type="speaker">
            Anf. 44 Statsminister CARL BILDT (m):
          </note>
          <note>
            Fru talman! Jag tycker mig ha hört talas om det här under de
            senaste dagarna.
          </note>
          <note>
            Detta härrör sig väl till den pressdiskussion som har förts med
            anledning av förslagen i kompletteringspropositionen om en sänkning
            av ersättningsnivån i föräldraförsäkringen från 90 %
          </note>
          <note>
            till 80 %.
          </note>
          <note>
            Det har diskuterats olika åtgärder som kan vidtas för att fördelningen
            av detta skall bli rimlig, så att det inte från jämställdhetsutgångspunkt
            blir en alltför negativ effekt. Regeringen har inte fattat några
            beslut om detta. Men i samband med att vi lägger fram det här
            förslaget -- när det nu blir --
          </note>
          <note>
            kommer den diskussionen säkert att fortsätta. Då kommer någonting
            också att komma upp, kanske inte just det som frågan avsåg, men
            kanske någonting annat.
          </note>
          <note>
            Mellanöstern
          </note>
          <note type="speaker">
            Anf. 45 BERNDT EKHOLM (s):
          </note>
          <note>
            Fru talman! Jag skulle vilja ställa min fråga till biståndsministern
            i egenskap av minister för mänskliga rättigheter.
          </note>
          <note>
            Vi ser ju en katastrofal situation i Jugoslavien, men vi har
            också en utomordentligt allvarlig situation i
          </note>
          <note>
            Mellanöstern. Västbanken och Gaza är avstängda, och vi kan i
            TV se dels de deporterade palestinierna i stenöknen norr om Israel,
            dels hur israeliska soldater skjuter och slår palestinska ungdomar.
          </note>
          <note>
            Jag undrar om regeringen stillatigande kan åse detta. Hela fredsprocessen
            är i fara. Borde inte regeringen sätta in kraftfulla åtgärder
            och ta initiativ i MR-frågorna? Kan vi förvänta oss några sådana?
          </note>
          <note type="speaker">
            Anf. 46 Statsrådet ALF SVENSSON (kds):
          </note>
          <note>
            Fru talman! Om man gör gällande att det bara är från israelisk
            sida som våld används är det en något ensidig beskrivning. Vi
            vet faktiskt att israelerna har att hantera fundamentalistiska
            rörelser --
          </note>
          <note>
            Hizbollah och Hamas. Dessa använder sig faktiskt också av en
            hel del våld.
          </note>
          <note>
            Min uppfattning är att våldet, vem som än använder det, är värt
            att brännmärkas.
          </note>
          <note>
            Ex-Jugoslavien
          </note>
          <note type="speaker">
            Anf. 47 HANS GÖRAN FRANCK (s):
          </note>
          <note>
            Fru talman! Jag vill ställa en fråga till statsministern om Ex-Jugoslavien.
          </note>
          <note>
            Vilka initiativ och vilka ytterligare åtgärder -- av nytt slag
            -- vill regeringen verka för, eller själv ta, till förmån för
            freden, för de hemlösa, för krigets offer och för flyktingarna?
          </note>
          <note>
            Dess bättre är opinionen betydligt starkare nu än vad den har
            varit på länge, men behoven är också så oändligt mycket större.
            Det måste äntligen bli ett slut på blodbadet i Ex-Jugoslavien.
          </note>
          <note type="speaker">
            Anf. 48 Statsminister CARL BILDT (m):
          </note>
          <note>
            Fru talman! Jag tackar Hans Göran Franck för frågan. Det är dessa
            dagar få frågeställningar som egentligen sysselsätter oss mer
            -- med all respekt för kompletteringspropositionen -- än den om
            vad som håller på att hända nere i Bosnien och i övriga delar
            av före detta Jugoslavien.
          </note>
          <note>
            Vi har ju spelat, och spelar, en viktig roll i den internationella
            dialogen. Jag tror att vi nu befinner oss i ett skede då den internationella
            dialogen håller på att intensifieras. Man diskuterar inom och
            mellan regeringar i framför allt västvärlden, men också i Ryssland,
            vilka ytterligare steg som kan tas.
          </note>
          <note>
            Utrikesministern var i måndags i Moskva. Hon hade överläggningar
            med den ryske utrikesministern Kozyrev. Jag kommer under helgen
            vid ett besök nere i Zagreb att sammanträffa både med EG-medlaren
            David Owen och med chefen för FN-styrkorna för att på platsen
            informera mig om vilka möjligheter som finns.
          </note>
          <note>
            En möjlighet är att man tydligare etablerar det som kallas safe
            havens. Det förutsätter ökade militära insatser runt dessa. Det
            finns ett risktagande i detta. Det finns också en möjlighet, som
            diskuteras, att man går in med militära insatser. Det kan t.ex.
            handla om flygattacker mot serbiska artilleriställningar. Det
            finns uppenbara risker med detta.
          </note>
          <note>
            Vi skall väl i Sverige iaktta en viss försiktighet i denna debatt
            av den enkla anledningen att det är lätt att vara fåtöljkrigare
            när det är andras soldater och andras piloter som skall stå för
            riskerna. Det förs också en diskussion om mera massiva militära
            insatser. Också här vill jag anbefalla viss försiktighet.
          </note>
          <note>
            Det avgörande är att vi får en politisk lösning. Det finns inga
            militära instrument som kan säkra en fred, som inte har en politisk
            förankring. Därför måste fortfarande Vance--Oven-planen vara grunden.
            Sanktionsinstrumentet måste fortfarande skruvas åt allt hårdare
            runt Serbien. Vi måste tvinga de bosniska serberna tillbaka till
            förhandlingsbordet.
          </note>
          <note>
            Jag ser ingen anledning att nu kasta denna strategi i sjön, men
            det finns samtidigt anledning att nu mycket intensivt mellan regeringar
            diskutera vad som kan komma att bli nödvändigt om detta misslyckas.
            Även om man i utrikespolitik, även i
          </note>
          <note>
            TV-åldern måste inse att inte alla problem har en snabb och enkel
            lösning har vi en skyldighet att göra allt vi kan för att försöka
            få stopp på lidandet, grymheten och blodbadet.
          </note>
          <note>
            Öststatsbistånd
          </note>
          <note type="speaker">
            Anf. 49 AGNE HANSSON (fp):
          </note>
          <note>
            Fru talman! Jag vill ställa en fråga till biståndsministern.
          </note>
          <note>
            Det skulle finnas mycket att vinna på att öka det bundna biståndet
            till Ryssland och Baltikum till att omfatta byggande av svenska
            småhus, som skulle förbättra bostadssituationen för återvändande
            soldater eller för människor i Baltikum. Jag skulle vilja fråga
            vilka initiativ som biståndsministern och regeringen är beredda
            att ta för att göra detta möjligt.
          </note>
          <note type="speaker">
            Anf. 50 Statsrådet ALF SVENSSON (kds):
          </note>
          <note>
            Fru talman! Det är så fördelat att jag inte har hand om just
            de biståndsärenden som gäller Östeuropa,
          </note>
          <note>
            Baltikum, det forna Sovjetunionen, utan jag har hand om katastrofbiståndet
            för dessa områden. Jag tycker att det är ytterst angeläget att
            undersöka dessa möjligheter, som också har varit aktualiserade
            i samband med de förfärande krigen på Balkanhalvön. För min del
            har jag ingenting emot att man är med och gör insatser för att
            få de ryska soldaterna ut ur Baltikum genom att erbjuda dem bostäder
            när de vänder hem.
          </note>
          <note>
            Kulturprojekt som arbetsmarknadsstöd
          </note>
          <note type="speaker">
            Anf. 51 CHARLOTTE BRANTING (fp):
          </note>
          <note>
            Fru talman! Jag har en fråga till arbetsmarknadsministern.
          </note>
          <note>
            Vad beror det på att en så liten del av sysselsättningspengarna
            går till kulturen? Det finns onekligen en hel del projekt som
            ganska snabbt skulle kunna komma till stånd.
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag tror att när man summerar inte bara direkt anslagna
            medel utan också arbetslivsutvecklingsmedel för det här året och
            nästa budgetår, blir nog detta år det största år någonsin när
            det gäller kultur och kulturminnesvård.
          </note>
          <note>
            Grundlagsändringar inför EG-medlemskap
          </note>
          <note type="speaker">
            Anf. 53 INGVAR SVENSSON (kds):
          </note>
          <note>
            Fru talman! Jag har en fråga till statsrådet Reidunn
          </note>
          <note>
            Laurén.
          </note>
          <note>
            Enligt uppgift har Justitiedepartementet fått i uppdrag att inför
            EG ta fram alternativ till grundlagsutredningen. Min fråga är
            om denna åtgärd kommer att försena och försvåra remissarbetet
            när det gäller utredningens betänkande.
          </note>
          <note>
            Anf. 54c1 &gt; Statsrådet REIDUNN LAURÉN (-):
          </note>
          <note>
            c0 &gt;
          </note>
          <note>
            Fru talman! Det kommer det inte att göra. Det arbetet är nästan
            klart, och det kommer att skickas som en efterremiss till den
            remiss som har skett kring utredningsbetänkandet. Tiden går ut
            den 20
          </note>
          <note>
            augusti, om jag inte missminner mig. Det är alltså gott om tid
            för remissinstanserna att överväga även de alternativa förslagen.
          </note>
          <note>
            Ny AMU-chef
          </note>
          <note type="speaker">
            Anf.55 LAILA STRID-JANSSON (nyd):
          </note>
          <note>
            Fru talman! Jag har en fråga till arbetsmarknadsministern.
          </note>
          <note>
            Efter den berättigade kritik som har framförts angående det eventuellt
            politiska tillsättandet av en ny AMU-chef -- ett hett namn är
            bl.a. Larz
          </note>
          <note>
            Johansson -- undrar jag: Hur kommer tillsättandet att ske?
          </note>
          <note>
            Anf. 56 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Tillsättandet kommer att ske av den för
          </note>
          <note>
            AMU centralt tillsatta styrelsen. Det är styrelsen som handhar
            tillsättningsärenden.
          </note>
          <note>
            Överläggningen var härmed avslutad.
          </note>
          <note type="speaker">
            Anf. 57 TALMANNEN:
          </note>
          <note>
            Jag ber att få tacka statsministern, statsråden
          </note>
          <note>
            Laurén, Hörnlund, Svensson och Dinkelspiel.
          </note>
          <note>
            6 § Information från regeringen om beredningen för ny ordning
            för sjuk- och arbetsskadeförsäkringen
          </note>
          <note type="speaker">
            Anf. 58 Statsrådet BO KÖNBERG (fp):
          </note>
          <note>
            Fru talman! Regeringen har vid regeringssammanträde den 15 april
            1993 beslutat om direktiv till en beredning med uppdrag att lämna
            förslag till en ny ordning för lagfästa försäkringsersättningar
            vid sjukdom och arbetsskada.
          </note>
          <note>
            Bakgrunden är den överenskommelse som den 20
          </note>
          <note>
            september 1992 träffades mellan företrädare för regeringen och
            Socialdemokraterna.
          </note>
          <note>
            Överenskommelsen innebär bl.a. att en beredning snarast skall
            tillsättas i syfte att lämna förslag till en ny försäkringsmodell
            som innebär att sjuk- och arbetsskadeförsäkringarna flyttas ut
            ur statsbudgeten.
          </note>
          <note>
            Som allmänna utgångspunkter för utredningsuppdraget gäller att
            beredningen bör lämna förslag till en ny ordning för lagfästa
            ersättningar vid sjukdom och arbetsskada, som innebär att försäkringsutgifterna
            inte ingår i statsbudgeten. I den nya ordningen skall underskott
            inte kunna uppkomma.
          </note>
          <note>
            Huvudalternativet skall vara att föra över försäkringarna till
            arbetsmarknadens parter och därmed skapa förutsättningar för att
            kostnaderna för sjuk- och arbetsskadeförsäkringarna beaktas inom
            ramen för lönebildningen. Beredningen skall också överväga dels
            vilka alternativ det finns att utveckla de nuvarande försäkringssystemen,
            dels ett alternativ där sjuk- och arbetsskadeförsäkringarna tecknas
            som obligatoriska försäkringar hos konkurrerande försäkringsgivare.
          </note>
          <note>
            Den nya försäkringsordningen skall vara generell i den meningen
            att rätten till ersättning liksom de grundläggande villkoren skall
            garanteras i lag och i princip omfatta alla invånare mellan 16
            år och den allmänna pensionsåldern. Ersättningen skall ligga på
            en nivå som ger en rimlig ekonomisk kompensation. Hälsoprövning
            får inte finnas i försäkringen.
          </note>
          <note>
            De olika alternativen bör analyseras och värderas med hänsyn
            till såväl den enskildes behov av en väl fungerande försäkring
            som kravet på en samhällsekonomi i balans.
          </note>
          <note>
            Det är väsentligt att beredningen prövar i vilken mån den nya
            ordningen kan utformas, så att skillnaden mellan å ena sidan vad
            arbetsgivaren utger i form av löneförmåner och socialavgifter
            och å den andra vad arbetstagaren erhåller i form av faktiska
            löneförmåner och försäkringsförmåner reduceras.
          </note>
          <note>
            Beredningen bör fästa särskild vikt vid att utformningen av försäkringen
            bidrar till en väl fungerande lönebildning. I sitt arbete bör
            beredningen vidare beakta att den nya ordningen bör bidra till
            rörligheten på arbetsmarknaden samt förhindra utestängning av
            arbetskraft från arbetsmarknaden eller en minskning av arbetskraftsutbudet.
          </note>
          <note>
            Förslagen skall utformas så, att de ger naturliga incitament
            för att upprätthålla arbetslinjen och att betydelsen av aktiva
            förebyggande och rehabiliterande insatser betonas. Därvid bör
            försäkringens effekter på arbetsmiljöarbetet och samordningen
            med arbetsmiljölagstiftningens krav beaktas.
          </note>
          <note>
            Beredningen bör vidare söka finna olika incitament för att begränsa
            kostnadsutvecklingen. En viktig utgångspunkt för beredningens
            arbete bör vara att förslagen till försäkringslösning skall innehålla
            ett visst mått av självrisk.
          </note>
          <note>
            Beredningens arbete bör inledas med en bred genomlysning av hittillsvarande
            försäkringar för sjukdom och arbetsskada. Denna bör omfatta en
            analys av hur det nuvarande svenska systemet fungerar och vilka
            problem som skulle kunna avhjälpas genom en ny ordning. Vidare
            bör erfarenheter från andra industriländer beaktas.
          </note>
          <note>
            I fråga om försäkringens omfattning skall beredningens uppdrag
            i första hand avse sjuklön enligt lagen om sjuklön, sjukpenning
            och rehabiliteringsersättning enligt lagen om allmän försäkring
            och ersättningar från arbetsskadeförsäkringen samt förtidspensioneringen.
          </note>
          <note>
            När det gäller ersättning i form av förtidspension bör beredningens
            utgångspunkt vara att en finansiering baserad på fördelningsprincipen
            skall bibehållas vad beträffar förtidspensioneringen. Om beredningen
            skulle komma att förorda att förtidspensioneringen skall ligga
            kvar på det allmänna, måste reglerna utformas på ett sådant sätt
            att det inte finns någon risk för kostnadsövervältring till den
            allmänna försäkringen på grund av ökad förtidspensionering.
          </note>
          <note>
            Förslaget bör, oberoende av vem som får ansvaret för förtidspensioneringen,
            utformas så, att det underlättar för arbetskraften att vara kvar
            på arbetsmarknaden.
          </note>
          <note>
            Sjukpenningförsäkringen, sjuklönen och förtidspensioneringen
            täcker alla sjukdomstillstånd som medför nedsatt arbetsförmåga
            oavsett orsaken till insjuknandet.
          </note>
          <note>
            Arbetsskadeförsäkringen täcker de risker som är förenade med
            det arbete som den försäkrade utför.
          </note>
          <note>
            Ett grundläggande motiv för en särskild arbetsskadeförsäkring
            är att den som skadas i arbetet skall ha ekonomisk ersättning
            och att den arbetsgivare som tillgodogör sig nyttan av den förvärvsarbetandes
            arbetsinsats skall bära det ekonomiska ansvaret för den risk den
            förvärvsarbetande löper att skada sig i arbetet.
          </note>
          <note>
            Med beaktande av skillnaden mellan de olika försäkringarna, inte
            minst vad avser de skadeståndsrättsliga inslagen i arbetsskadeförsäkringen,
            bör beredningen överväga om det är ändamålsenligt med skilda försäkringar
            eller om de kan integreras.
          </note>
          <note>
            I fråga om ersättning vid arbetslivsinriktad rehabilitering bör
            särskilt belysas hur det ansvar som sedan den 1 januari 1992 åvilar
            dels arbetsgivarna, dels försäkringskassorna skulle kunna utformas.
            Om inget hinder bedöms föreligga mot att inordna förmånen i den
            nya försäkringen bör beredningen lämna förslag till en sådan lösning.
          </note>
          <note>
            Tillfällig föräldrapenning, som utges bl.a. vid vård av sjukt
            barn, har sådana likheter med ersättning som utgår vid egen sjukdom.
            Det finns därför skäl för beredningen att överväga om denna förmån
            bör omfattas av den nya ordningen.
          </note>
          <note>
            I uppdraget bör även ingå att studera de avtalsbundna försäkringarna
            och deras relation till den nya försäkringsordningen.
          </note>
          <note>
            Övriga förmåner som enligt nuvarande regler finansieras med bl.a.
            sjukförsäkringsavgifter
          </note>
          <note>
            (hälsooch sjukvård inkl. tandvård och läkemedelsförmåner, föräldrapenning
            och ersättning vid närståendevård) bör kvarstå inom ramen för
            den allmänna försäkringen. Vad gäller arbetslöshetsförsäkringen
            utreds frågan om en obligatorisk arbetslöshetsförsäkring av en
            särskild utredare (dir. 1992:24). I sin analys av olika alternativ
            och i utformningen av förslagen skall beredningen beakta samverkan
            med andra samhällssektorer såsom hälso- och sjukvården och socialtjänsten
            och så långt möjligt eftersträva konsistens med andra förmånssystem
            såsom ersättning vid arbetslöshet, föräldraledighet och utbildning.
          </note>
          <note>
            När det gäller finansieringen skall utgångspunkten för beredningens
            förslag vara att den skall ske med enhetliga avgifter. Beredningen
            bör dock överväga om och i så fall i vilken utsträckning arbetsgivaravgifterna
            bör differentieras utifrån företagens kostnader för arbetsskador
            och sjukfrånvaro bl.a. för att stimulera till arbetsmiljöförbättringar.
          </note>
          <note>
            Eftersom arbetsgivare har ansvaret i fråga om ersättning för
            arbetsskada bör utgångspunkten vara att arbetsskadeförsäkringen
            i sin helhet bekostas av arbetsgivaren.
          </note>
          <note>
            Egenföretagare, uppdragstagare, oorganiserade arbetsgivare och
            övriga icke anställda som omfattas av försäkringen skall åläggas
            att erlägga premier till försäkringen motsvarande vad som skall
            gälla för anställda. Beredningen bör samtidigt överväga möjligheterna
            att lösa de problem som gränsdragningen mellan arbetstagar- och
            uppdragstagarbegreppen kan ge upphov till.
          </note>
          <note>
            Beredningen bör samtidigt uppmärksamma en ny försäkrings ställning
            gentemot andra försäkringar, bl.a. möjligheterna att rikta ersättningskrav
            gentemot andra försäkringar som kan vara inblandade i olika försäkringsfall.
          </note>
          <note>
            Enligt huvudalternativet skall förslag lämnas som innebär att
            arbetsmarknadens parter ges huvudansvaret för en ny försäkringsordning
            med skyldighet att utveckla och finansiera försäkringarna. Beredningen
            skall därvid överväga till vilken del generella principer för
            försäkringarna skall regleras i lag resp. vad som bör stå parterna
            fritt att bestämma i avtal.
          </note>
          <note>
            Utgångspunkt skall vara att arbetsgivare i lag åläggs skyldighet
            att teckna försäkring till förmån för sina anställda och att de
            anställda skall bära en del av försäkringskostnaden genom en egenavgift.
          </note>
          <note>
            Beredningen bör överväga om ansvaret för förtidspensioneringen
            skall läggas över på arbetsmarknadens parter, antingen inom ramen
            för en ny ordning för sjuk- och arbetsskadeförsäkring eller på
            annat sätt, eller bibehållas inom den allmänna pensionsförsäkringen
            enligt nuvarande regler.
          </note>
          <note>
            Förutom huvudalternativet bör som tidigare nämnts ytterligare
            två alternativa försäkringslösningar övervägas.
          </note>
          <note>
            Utgångspunkten för alternativet att utveckla de nuvarande försäkringssystemen
            bör vara en utveckling av den nuvarande allmänna försäkringen
            så att försäkringarna vad gäller finansieringen ges en helt fristående
            ställning i förhållande till statsbudgeten och med inriktning
            på att förstärka försäkringsmässigheten i systemet.
          </note>
          <note>
            Kortsiktiga variationer mellan å ena sidan försäkringsutgifter
            och å andra sidan avgiftsintäkter skall regleras över den allmänna
            sjukförsäkringsfonden resp. arbetsskadefonden.
          </note>
          <note>
            Som ett led i detta arbete bör beredningen överväga olika alternativ
            för att tydliggöra avgifternas karaktär av försäkringspremier,
            såsom att öka den andel som egenavgifterna svarar för och att
            arbetsgivaravgifter inte skall tas ut för lönedelar ovanför det
            tak som gäller för utgivna sjukersättningar.
          </note>
          <note>
            Vidare bör en tydlig åtskillnad göras mellan å ena sidan de arbetsgivaravgifter
            som är knutna till en försäkringsförmån och å andra sidan de delar
            av nuvarande arbetsgivaravgifter som snarare är att betrakta som
            löneberoende indirekta skatter.
          </note>
          <note>
            Utgångspunkten för en obligatorisk försäkring som tecknas hos
            konkurrerande försäkringsgivare skall vara att belysa ett alternativ
            i form av en obligatorisk försäkring som kan tecknas under konkurrens
            mellan olika -- offentliga och privata --
          </note>
          <note>
            försäkringsgivare. Alla skall vara garanterade en försäkringsanslutning
            och ingen försäkringsgivare skall kunna neka någon att försäkra
            sig.
          </note>
          <note>
            Utgångspunkten bör vidare vara att finansieringen av det skydd
            som de lagfästa grundvillkoren ger skall ske med enhetliga premier
            men att möjlighet för den enskilde att teckna tilläggsförsäkringar
            skall finnas. Försäkringen bör kunna tecknas hos försäkringsgivare
            av den enskilde eller dennes arbetsgivare.
          </note>
          <note>
            Vad avser administrationen skall beredningens förslag ges en
            sådan utformning att förutsättningar skapas för en handläggning
            som karaktäriseras av objektivitet, god service, likformighet
            och rättssäkerhet samtidigt som administrationskostnaderna hålls
            låga.
          </note>
          <note>
            I sin analys av de olika alternativen bör beredningen bl.a. uppmärksamma
            behovet av att de sammantagna systemen skall vara överblickbara
            för den enskilde.
          </note>
          <note>
            Beredningen bör överväga vilka former som skall gälla för beslut
            om ersättning och överprövning av ersättningsbeslut och därvid
            särskilt beakta behovet av offentlighet och av sekretessregler
            som skall skydda den enskildes integritet i de olika alternativen.
          </note>
          <note>
            Beredningen skall studera och belysa de olika förslagens fördelningspolitiska
            effekter.
          </note>
          <note>
            Beträffande övergången till en ny ordning skall försäkringsfall,
            som uppstått före övergången till en ny försäkringsordning, handläggas
            enligt de försäkringsregler som gällde då fallen inträffade.
          </note>
          <note>
            Beredningen bör lämna förslag om hur administration och finansiering
            av sådana fall skall kunna ske.
          </note>
          <note>
            Beredningen skall bestå av 16 ledamöter, varav 10
          </note>
          <note>
            representerande de i riksdagen företrädda partierna och de övriga
            representerande arbetsmarknadens parter.
          </note>
          <note>
            Vidare bör beredningen till sig knyta en särskild expertgrupp
            med uppgift att som utgångspunkt för beredningens arbete analysera
            såväl det nuvarande svenska systemet som erfarenheter från motsvarande
            system i andra länder.
          </note>
          <note>
            Expertgruppens rapport bör presenteras för beredningen senast
            den 1 november i år.
          </note>
          <note>
            Beredningens arbete bör bedrivas skyndsamt och bör ha avslutats
            senast vid utgången av 1994.
          </note>
          <note type="speaker">
            Anf. 59 BIRGITTA DAHL (s):
          </note>
          <note>
            Fru talman! Låt mig börja med att tacka statsrådet
          </note>
          <note>
            Könberg för redovisningen. Jag vill också deklarera att vi socialdemokrater
            tycker att det är bra att man nu äntligen, efter lång försening,
            som jag förstår har sin grund i kamratliga samtal i regeringen
            --
          </note>
          <note>
            eftersom där finns olika uppfattningar -- kan komma i gång med
            arbetet.
          </note>
          <note>
            Vi har diskuterat direktiven med regeringen. Även om det finns
            punkter där våra synpunkter inte har blivit fullt tillgodosedda,
            tycker vi ändå att vi har kommit så långt att det skall vara möjligt
            att driva arbetet på ett konstruktivt sätt inkl. att få sådana
            förslag, som vi vill få belysta, lika seriöst prövade som andra.
          </note>
          <note>
            Det är också bra att regeringen äntligen gav med sig när det
            gäller parternas representation. Vi tyckte att det var självklart
            att parterna och inte minst de fackliga organisationerna måste
            vara med på lika bas i detta arbete, eftersom de kommer att få
            ett så stort ansvar för den nya försäkringen. Vi har heller inget
            att frukta eller invända mot när det gäller att olika alternativ
            skall belysas. Tvärtom är vi övertygade om att det kommer att
            visa på svagheterna i de alternativ som vi socialdemokrater inte
            tror på och på styrkan i de förslag som vi tycker är riktiga.
            Vi kommer nu att gå in i det här arbetet med ambitionen att mycket
            noggrant pröva olika vägar att nå de mål som vi är överens om.
          </note>
          <note>
            För oss är det mycket viktigt att försäkringen skall omfatta
            alla och att den skall vara solidariskt finansierad. De som är
            friska, de som har jobb och hyggliga inkomster skall bidra till
            att täcka kostnaderna för dem som är sjuka och har låga inkomster.
            Ett sådant inslag bör finnas i den kommande försäkringen. Samma
            sak gäller för inkomstbortfallsprincipen som grund för den kommande
            försäkringen. Alla vet att det här råder olika uppfattningar.
            Men jag vill fråga Bo Könberg:
          </note>
          <note>
            Står Folkpartiet nu fast vid sin uppfattning att inkomstbortfallsprincipen
            skall utgöra en grund för den framtida försäkringen?
          </note>
          <note>
            Vi ställer upp på tidsplanen, dock naturligtvis med förbehållet
            att vi, liksom när det gäller pensionerna, måste ge oss den tid
            som behövs för att verkligen hinna pröva alla förslag noggrant,
            så att vi träffar rätt och kan bli överens på så bred bas som
            möjligt.
          </note>
          <note>
            Jag vill slutligen, fru talman, vända mig till Bo
          </note>
          <note>
            Könberg med anledning av det som regeringen nu aviserar om pensionerna.
            Vi tycker självfallet inte att det är acceptabelt att under pågående
            beredningsarbete genomföra stora förändringar.
          </note>
          <note>
            Därför vill jag ha en försäkran från Bo Könberg om att ni inte
            kommer att göra likadant med de socialförsäkringar som vi nu gemensamt
            skall pröva utformningen av inför framtiden, utan att vi skall
            få göra färdigt det arbetet utan att den borgerliga regeringen
            går in och försöker att förändra i de system som nu finns.
          </note>
          <note type="speaker">
            Anf. 60 Statsrådet BO KÖNBERG (fp):
          </note>
          <note>
            Fru talman! Det var många synpunkter Birgitta
          </note>
          <note>
            Dahl tog upp. Jag skall försöka att kommentera några av dessa,
            och då framför allt de som var uttryckta i frågeform.
          </note>
          <note>
            Till att börja med kan jag försäkra Birgitta Dahl och kammaren
            att vi alltid för kamratliga samtal inom regeringen och att det
            är en stor glädje att få delta i dem. Däremot är det en felaktig
            beskrivning från Birgitta Dahls sida att de skulle ha något speciellt
            att göra med den tidpunkt för vilken direktiven nu presenteras.
            Som Birgitta Dahl och kanske även någon annan kan erinra sig skedde
            långtgående uppgörelser i samband med krisuppgörelsen i september
            i fjol, varav många berörde mitt verksamhetsområde inom regeringen.
          </note>
          <note>
            Man hade i riksdagen glädjen att dagarna före jul ta ställning
            till sju tunga propositioner från min del av Socialdepartementet.
          </note>
          <note>
            Jag tror att det var en riktig prioritering att vi först skulle
            ta fram frågor som rörde mer brådskande frågor, t.ex. pensionsåldern,
            karensdagen, KBT, sämst ställda pensionärer, m.m.
          </note>
          <note>
            Sedan vill jag gärna säga att jag tycker att samtalen med Socialdemokraterna,
            då vi har tagit fram direktiven, har varit mycket bra. Jag har
            uppfattat att det från socialdemokratiskt håll och från regeringens
            håll har varit fråga om en förhandling i ordets egentliga mening,
            där man har fått ge och ta.
          </note>
          <note>
            Jag tycker att vi har haft relativt lätt att komma överens i
            dessa samtal. Jag hade för min del från vår sida inte tänkt använda
            formuleringar av den typ som Birgitta Dahl använde om att vi har
            haft synpunkter som inte har blivit fullt tillgodosedda etc.,
            eftersom det är självklart att en förhandling innebär att man
            inte har fått igenom allt från någon sida.
          </note>
          <note>
            Jag har möjligen sedan gammalt uppfattningen att man kanske inte
            i detalj skall gå igenom vad som har avtalats i en förhandling.
            Men jag har under det gångna året noterat att det finns socialdemokrater,
            däribland Birgitta Dahl, som har en något avvikande uppfattning
            på den punkten. Därför kan jag bekräfta att vi har haft diskussioner
            om man som ledamöter i beredningen skulle ha inte bara parlamentariker
            utan även andra. Sådana diskussioner har förekommit.
          </note>
          <note>
            Jag blev litet förvånad när Birgitta Dahl till mig som ansvarig
            för socialförsäkringsfrågorna och som folkpartist ställde frågan
            om Folkpartiet står fast vid inkomstbortfallsprincipen. Jag tycker
            att vi från vår sida någorlunda klart, framför allt från partiledarens
            sida men även från min sida, under de senaste månadernas debatt,
            mycket tydligt har klargjort var vi står i den frågan. Frågan
            skulle möjligen med något större fog kunna ställas till någon
            socialdemokrat, med tanke på att det i den allmänna debatten tycks
            ha funnits avsevärt fler socialdemokrater än medlemmar i Folkpartiet
            liberalerna som har ifrågasatt inkomstbortfallsprincipen.
          </note>
          <note>
            Vi har naturligtvis även resonerat om tidsplanen med Socialdemokraterna.
            Jag delar där Birgitta
          </note>
          <note>
            Dahls uppfattning att om man skulle behöva något mer tid, skall
            man naturligtvis ta på sig den för denna viktiga fråga.
          </note>
          <note>
            Till sist, fru talman, blev jag något förvånad över angreppet
            från Birgitta Dahl i fråga om pensionerna. Pensionsfrågan behandlas
            för närvarande inom ramen för den pensionsarbetsgrupp som regeringen
            tillsatte i december 1991 och där samtliga riksdagspartier är
            företrädda. Där har vi kommit långt när det gäller att hitta ett
            samförstånd i en fråga som i decennier har varit föremål för politiska
            motsättningar i vårt land.
          </note>
          <note>
            Regeringen har i dag i kompletteringspropositionen, utöver det
            som vi har varit överens om, pekat på att det kan vara bra om
            man i framtiden klarar av en del av finansieringen delvis eller
            helt med egenavgifter. Jag tyckte mig uppsnappa en liknande ståndpunkt
            i den rapport som förre finansministern Allan Larsson presenterade
            i början av veckan. Jag hade därför litet svårt att se var de
            stora meningsskiljaktigheterna skulle finnas på den punkten.
          </note>
          <note>
            Jag vet från tidigare debatter med Birgitta Dahl att hon gärna
            ser att alla frågor på socialförsäkringsområdet utreds länge och
            väl och långt in i framtiden, oavsett hur mycket det brinner i
            knutarna. Det har vi diskuterat flera gånger i denna kammare.
            Men en försäkran till Birgitta
          </note>
          <note>
            Dahl i dag att ingenting kommer att hända på ett och ett halvt
            eller två år inom socialförsäkringarna kan jag inte ge i ett läge
            där vi har ett budgetunderskott på 190 miljarder, som jag vet
            bekymrar mig mycket mer än vad det bekymrar
          </note>
          <note>
            Birgitta Dahl.
          </note>
          <note type="speaker">
            Anf. 61 BIRGITTA DAHL (s):
          </note>
          <note>
            Fru talman! Det var just därför att det är så bråttom med dessa
            frågor som vi har fått tjata på regeringen att ta fram denna fråga.
            Jag tycker då, enkelt uttryckt, att regeringen har gjort fel prioritering
            om den har låtit den här frågan stå efter för allt annat.
          </note>
          <note>
            Jag hade lättare accepterat att det faktiskt var oenighet i regeringen
            än att man tyckte att detta inte var så viktigt att komma fram
            med.
          </note>
          <note>
            Jag tycker faktiskt också att det är bättre med en öppen redovisning
            och att det ökar medborgarnas förtroende, än om vi sitter och
            talar med varandra i hemlighet. Vi har inget att dölja, och därför
            redovisar vi det gärna.
          </note>
          <note>
            Slutligen är det inte utan fog som vi frågar er i
          </note>
          <note>
            Folkpartiet om ni står fast vid inkomstbortfallsprincipen, när
            det är så oklart var ni står i fråga om vårdnadsbidraget, som
            är en annan principiellt lika viktig fråga. Jag ställer den frågan
            mycket seriöst, liksom jag mycket seriöst vill ha en utfästelse
            att ni inte skall komma med principiellt betydelsefulla förändringar
            medan utredningsarbete pågår. Det som ni har kommit med i fråga
            om pensionerna, är av sådan principiell betydelse att vi inte
            kan acceptera det.
          </note>
          <note type="speaker">
            Anf. 62 Statsrådet BO KÖNBERG (fp):
          </note>
          <note>
            Fru talman! Jag kan mycket väl tro att Birgitta Dahl gärna hade
            sett att vi hade skjutit på en rad impopulära beslut från krisförhandlingarna
            i september i fjol och i stället tagit fram utredningsdirektiv.
            Vi har inte bedömt det som möjligt i den ekonomiska situation
            som landet befinner sig i. Vi betraktar alltså inte frågan som
            oviktig, men det har funnits en rad mycket viktigare frågor av
            den art som Birgitta Dahl inte gärna vill vara med om, nämligen
            beslut som är impopulära.
          </note>
          <note>
            Men dessa frågor har vi tagit fram, eftersom de måste genomföras.
            Det betyder alltså inte att vi tycker att detta är oviktigt på
            något sätt.
          </note>
          <note>
            Sedan hade jag, och möjligen några fler i kammaren, svårt att
            förstå kopplingen mellan
          </note>
          <note>
            Folkpartiets syn på inkomstbortfallsprincipen och synen på vårdnadsbidraget.
            Det är, för att vara än tydligare än i mitt förra inlägg, ju så
            att om det är någon som under de senaste månadernas debatt har
            stått upp för inkomstbortfallsprincipen som grundprincip för våra
            socialförsäkringar så är det, som alla har noterat, Folkpartiet
            liberalerna.
          </note>
          <note>
            Därför tyckte jag att det var litet märkligt att
          </note>
          <note>
            Birgitta Dahl försökte göra sak med mig i den frågan i dagens
            debatt, då vi gemensamt har tagit fram direktiv som berör ett
            annat område.
          </note>
          <note>
            När det gäller vårnadsbidraget förmodar jag, fru talman, att
            det inte är en huvudpunkt i denna genomgång. Men jag kan väl bara
            påminna om det som jag flera gånger har sagt i kammaren, nämligen
            att Folkpartiet liberalerna är för ett vårdnadsbidrag. Vi har
            varit med om att utforma en regeringsförklaring där detta ingår.
            Vi har också varit med om att göra bedömningen att det skall införas
            när det finns samhällsekonomiskt utrymme.
          </note>
          <note>
            Till sist återigen frågan om förändringar. Birgitta
          </note>
          <note>
            Dahl preciserade sig nu något genom att vilja ha en utfästelse
            från min sida att det inte skall ske stora principiella förändringar
            i systemen under utredningstiden. Några sådana avsikter har inte
            regeringen.
          </note>
          <note type="speaker">
            Anf. 63 BIRGITTA DAHL (s):
          </note>
          <note>
            Fru talman! Frågan om vårdnadsbidrag hänger faktiskt mycket nära
            samman med jämställdhetspolitiken. Att vara för jämställdhet och
            för vårdnadsbidrag är inte förenligt. Det är den dubbeltydigheten
            som jag vill få bort från denna fråga. Jag sökte inte sak med
            Bo Könberg, utan jag ville att vi gemensamt skulle konstatera
            att vi socialdemokrater och ni i Folkpartiet i denna beredning
            kommer att driva frågan om inkomstbortfallsprincipen. Eftersom
            jag tolkar Bo
          </note>
          <note>
            Könberg så att han har försäkrat mig detta, kan jag till min
            glädje konstatera att ni har lovat att inte göra er skyldiga till
            samma tvetydighet som när det gäller vårdnadsbidraget och jämställdheten,
            och det tackar jag för.
          </note>
          <note type="speaker">
            Anf. 64 Statsrådet BO KÖNBERG (fp):
          </note>
          <note>
            Fru talman! Jag noterar att Birgitta Dahl nu på något vis frikänner
            mig från ett brott som hon själv har uppfunnit att jag har begått.
            Jag får väl vara glad och tacksam för att hon visar den generositeten.
          </note>
          <note>
            Fru talman! Folkpartiet är förstås anhängare av en inkomstbortfallsprincip.
            Vi är anhängare av jämställdhet. Och vi tycker att det vore bra
            att komplettera den nuvarande familjepolitiken med ett vårdnadsbidrag.
          </note>
          <note>
            Överläggningen var härmed avslutad.
          </note>
          <note type="speaker">
            Anf. 65 TALMANNEN:
          </note>
          <note>
            Jag får meddela att anslag om kvällsplenum nu har satts upp.
          </note>
          <note>
            7 § Beslut rörande utskottsbetänkanden som slutdebatterats den
            21 april
          </note>
          <note>
            Företogs till avgörande justitieutskottets betänkanden 1992/93:JuU25,
            JuU26, JuU27 och
          </note>
          <note>
            JuU28 samt näringsutskottets betänkanden
          </note>
          <note>
            1992/93:NU27 och NU26 (betr. debatten i dessa ärenden, se prot.
            96).
          </note>
          <note>
            Justitieutskottets betänkande JuU25
          </note>
          <note>
            Mom. 4 (ersättning till lekmannaövervakarna)
          </note>
          <note>
            Utskottets hemställan bifölls med 152 röster mot
          </note>
          <note>
            123 för reservation 1 av Lars-Erik Lövdén m.fl.
          </note>
          <note>
            Mom. 6 (beläggning och differentiering inom kriminalvården)
          </note>
          <note>
            Utskottets hemställan bifölls med 155 röster mot
          </note>
          <note>
            122 för reservation 2 av Lars-Erik Lövdén m.fl.
          </note>
          <note>
            Mom. 11 (Österåkeranstalten som förebild)
          </note>
          <note>
            Utskottets hemställan bifölls med 255 röster mot 22
          </note>
          <note>
            för reservation 6 av Ulf Eriksson. 1 ledamot astod från att rösta.
          </note>
          <note>
            Mom. 14 (kemisk kastrering)
          </note>
          <note>
            Utskottes hemställan bifölls med 252 röster mot 22
          </note>
          <note>
            för reservation 8 av Ulf Eriksson m.fl. 2 ledamöter avstod från
            att rösta.
          </note>
          <note>
            Mom. 15 (narkotikafria anstalter)
          </note>
          <note>
            Utskottets hemställan bifölls med 255 röster mot 22
          </note>
          <note>
            för reservation 9 av Ulf Eriksson. 1 ledamot avstod från att
            rösta.
          </note>
          <note>
            Mom. 16 (visitationspatruller)
          </note>
          <note>
            Utskottets hemställan bifölls med 250 röster mot 28
          </note>
          <note>
            för reservation 10 av Ulf Eriksson.
          </note>
          <note>
            Mom. 20 (ökade insatser inom frivården)
          </note>
          <note>
            Utskottets hemställan bifölls med 155 röster mot
          </note>
          <note>
            122 för reservation 14 av Lars-Erik Lövdén m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU26
          </note>
          <note>
            Mom. 1 (timkostnadsnormen m.m.)
          </note>
          <note>
            Utskottets hemställan bifölls med 253 röster mot 22
          </note>
          <note>
            för reservation 1 av Ulf Eriksson.
          </note>
          <note>
            Mom. 2 (dämpad kostnadsutveckling för biträdesersättningen)
          </note>
          <note>
            Utskottets hemställan bifölls med 163 röster mot
          </note>
          <note>
            114 för reservation 2 av Lars-Erik Lövdén m.fl.
          </note>
          <note>
            Mom. 3 (nedsättning av grundavgiften)
          </note>
          <note>
            Utskottets hemställan bifölls med 155 röster mot
          </note>
          <note>
            122 för reservation 3 av Lars-Erik Lövdén m.fl.
          </note>
          <note>
            Mom. 5 (rätten till offentlig försvarare)
          </note>
          <note>
            Utskottets hemställan bifölls med 254 röster mot 23
          </note>
          <note>
            för reservation 5 av Ulf Eriksson.
          </note>
          <note>
            Mom. 7 (förordnande av offentligt biträde i utlänningsärenden)
          </note>
          <note>
            Utskottets hemställan -- som ställdes mot meningsyttringen av
            Berith Eriksson i motsvarande del -- bifölls med acklamation.
          </note>
          <note>
            Mom. 15 (avveckling av allmänna advokatbyråer)
          </note>
          <note>
            Utskottets hemställan bifölls med 155 röster mot
          </note>
          <note>
            121 för reservation 7 av Lars-Erik Lövdén m.fl.
          </note>
          <note>
            Mom. 18 (ersättning till nämndemän)
          </note>
          <note>
            Utskottets hemställan bifölls med 152 röster mot
          </note>
          <note>
            121 för reservation 8 av Lars-Erik Lövdén m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 19 (information för nämndemän m.m.)
          </note>
          <note>
            Utskottets hemställan -- som ställdes mot meningsyttringen av
            Berith Eriksson i motsvarande del -- bifölls med acklamation.
          </note>
          <note>
            Mom. 22 (tillsyn av advokatverksamheten)
          </note>
          <note>
            Utskottets hemställan bifölls med 253 röster mot 22
          </note>
          <note>
            för reservation 10 av Ulf Eriksson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU27
          </note>
          <note>
            Mom. 2 (bidrag till Brottsofferjourernas riksförbund)
          </note>
          <note>
            Utskottets hemställan -- som ställdes mot reservation 1 av Ulf
            Eriksson -- bifölls med acklamation.
          </note>
          <note>
            Mom. 3 (anslag till Brottsskadenämnden:
          </note>
          <note>
            Ersättning för skador på grund av brott)
          </note>
          <note>
            Utskottets hemställan -- som ställdes mot dels reservation 2
            av Ulf Eriksson, dels meningsyttringen av Berith Eriksson -- bifölls
            med acklamation.
          </note>
          <note>
            Mom. 4 (generösare ersättningsregler)
          </note>
          <note>
            Utskottets hemställan -- som ställdes mot reservation 3 av Ulf
            Eriksson -- bifölls med acklamation.
          </note>
          <note>
            Mom. 5 (jämkning av skadestånd)
          </note>
          <note>
            Utskottets hemställan -- som ställdes mot reservation 4 av Ulf
            Eriksson -- bifölls med acklamation.
          </note>
          <note>
            Mom. 6 (översyn av medelsfördelningen m.m.)
          </note>
          <note>
            Utskottets hemställan -- som ställdes mot reservation 5 av Ulf
            Eriksson -- bifölls med acklamation.
          </note>
          <note>
            Mom. 7 (central brottsofferfond)
          </note>
          <note>
            Utskottets hemställan -- som ställdes mot reservation 6 av Ulf
            Eriksson -- bifölls med acklamation.
          </note>
          <note>
            Mom. 9 (kriscentra för brottsoffer)
          </note>
          <note>
            Utskottets hemställan -- som ställdes mot reservation 7 av Ulf
            Eriksson -- bifölls med acklamation.
          </note>
          <note>
            Mom. 10 (brottsofferombudsman)
          </note>
          <note>
            Utskottets hemställan -- som ställdes mot reservation 8 av Ulf
            Eriksson -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU28
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU27
          </note>
          <note>
            Mom. 1 (privatiseringen av statligt ägda företag)
          </note>
          <note>
            Utskottets hemställan bifölls med 152 röster mot
          </note>
          <note>
            120 för reservation 1 av Axel Andersson m.fl.
          </note>
          <note>
            Mom. 2 (förvaltningsbolag för de statligt ägda företagen)
          </note>
          <note>
            Utskottets hemställan bifölls med 151 röster mot
          </note>
          <note>
            119 för reservation 2 av Axel Andersson m.fl.
          </note>
          <note>
            Mom. 3 och 4
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU26
          </note>
          <note>
            Mom. 2 (statens engagemang i prospekteringsverksamheten)
          </note>
          <note>
            Utskottets hemställan bifölls med 151 röster mot
          </note>
          <note>
            119 för reservation 1 av Birgitta Johansson m.fl.
          </note>
          <note>
            Mom. 3 (baskartering)
          </note>
          <note>
            Utskottets hemställan bifölls med 152 röster mot
          </note>
          <note>
            120 för reservation 2 av Birgitta Johansson m.fl.
          </note>
          <note>
            Mom. 5 (mineraljakt)
          </note>
          <note>
            Utskottets hemställan -- som ställdes mot reservation 3 av Birgitta
            Johansson m.fl. -- bifölls med acklamation.
          </note>
          <note>
            Mom. 7 (oljeutvinning i Östersjön)
          </note>
          <note>
            Utskottets hemställan bifölls med 243 röster mot 34
          </note>
          <note>
            för reservation 4 av Bengt Dalström.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att de ärenden som hann
            debatteras färdigt under återstoden av dagens sammanträde skulle
            företas till avgörande vid arbetsplenum onsdagen den 28
          </note>
          <note>
            april.
          </note>
          <note>
            8 § (forts. från 4 §) Internationellt utvecklingssamarbete
          </note>
          <note>
            (forts. UU15)
          </note>
          <note type="speaker">
            Anf. 66 DANIEL TARSCHYS (fp):
          </note>
          <note>
            Fru talman! Världen fortsätter att krympa. I de hemuniversitet
            som vi har utspridda i våra vardagsrum är den bara 20 eller 26
            tum stor. Vi lär oss oavbrutet mer om levnadsvillkoren för människor
            i fjärran världsdelar. Vi lär oss om fattigdomen, men vi lär oss
            också om ansträngningarna att häva den. Vi lär oss om kriget,
            men vi lär oss också om försöken att mäkla fred, att skapa en
            bättre framtid.
          </note>
          <note>
            Sverige och de andra rika länderna har en stor uppgift när det
            gäller att stödja de ansträngningarna. Vi gör också mycket. Vi
            har anledning att vara stolta över det bistånd som
          </note>
          <note>
            Sverige nu i flera decennier har givit. Genom detta har vi spritt
            goodwill över världen, och vi har gjort en utomordentligt stor
            nytta i de fattiga länderna.
          </note>
          <note>
            Vi bör fortsätta detta arbete. Vi bör fortsätta att vara solidariska
            med de fattiga folken, och vi bör fortsätta att stödja deras egna
            ansträngningar. I den andan tillstyrker den överväldigande majoriteten
            av utskottet förslagen i årets budgetproposition vad gäller biståndet.
          </note>
          <note>
            Vi har anledning att vara stolta, men vi har även anledning att
            lära oss av våra egna misstag. Bistånd är svårt, och vi måste
            hela tiden försöka dra lärdomar av våra erfarenheter. Det bedrivs
            ett flitigt och ambitiöst utvärderingsarbete i det svenska biståndet.
            Vi måste hela tiden kritiskt granska de resultat som vi har uppnått
            för att därigenom dra slutsatser om hur vi skall kunna förbättra
            biståndet.
          </note>
          <note>
            Olikheterna mellan utskottets majoritet och socialdemokraterna
            i utskottet är inte stora. Karl-
          </note>
          <note>
            Erik Svartberg utvecklade här kritiken mot regeringen. Den är
            i själva verket mycket mild.
          </note>
          <note>
            Den nya majoriteten har velat införa en starkare tonvikt för
            demokratimålet i vårt bistånd.
          </note>
          <note>
            Socialdemokraterna vantrivs med denna starkare tonvikt och vill
            hellre sluddra en aning på målet.
          </note>
          <note>
            Man vill vara mer relativistisk och mer tolerant gentemot länder
            som inte anstränger sig så mycket för att nå högt ställda mål
            vad gäller demokratin.
          </note>
          <note>
            Den nya vägen lägger också mycket stor vikt vid marknadsekonomin.
            Vi tror att det är oerhört viktigt att vi skapar förutsättningar
            för ekonomisk tillväxt i de olika länderna i tredje världen. Det
            är inte så att marknadsekonomin löser alla problem;
          </note>
          <note>
            det har ingen påstått. Men det är mycket angeläget att vi skapar
            förutsättningar för en realistisk ekonomisk tillväxt i länder
            där man tidigare har prövat olika typer av misslyckade socialistiska
            strategier. Även på denna punkt tycker socialdemokraterna att
            vi är för tydliga och för skarpa. De vill sluddra mer på målet.
          </note>
          <note>
            Jag minns att en av de första åtgärder som socialdemokraterna
            sade sig vilja vidta när de kom till makten 1982 var att sanera
            utredningsväsendet.
          </note>
          <note>
            De klagade över att det hade skett för stora och vidlyftiga offentliga
            utredningar. Ingvar Carlsson förklarade att det hädanefter skulle
            bli bara små, konkreta och snabba utredningar. Ingen utredning
            fick ta längre tid än två år. I allmänhet skulle en utredning
            ta bara sex månader. Alla uppdrag skulle vara klara, koncisa och
            definierade. Det var nog en bra politik.
          </note>
          <note>
            Nu föreslår Socialdemokraterna i en reservation att vi skall
            tillsätta en mammututredning, en totalglobal kommission, som skall
            se över svensk utrikespolitik i alla avseenden: bistånd, östbistånd,
            säkerhetspolitik och Sveriges internationella ansvarstaganden.
            En kommission skall se över alla världens problem och fundera
            över vad Sverige skall göra åt dessa.
          </note>
          <note>
            I utskottsmajoriteten har vi sagt oss att alla dessa frågor är
            utomordentligt viktiga och självfallet måste bearbetas. Men det
            är inte särskilt meningsfullt att försöka be en enda utredning
            att lösa alla dessa problem i ett sammanhang. Därför har vi avvisat
            det förslaget.
          </note>
          <note>
            I en annan reservation har Socialdemokraterna andra idéer om
            hur man bör prioritera. Självfallet finns det inte givna argument
            för fördelningen av resurserna mellan olika länder och mellan
            olika ändamål. Det finns alltid ett utrymme för tyckande och preferenser
            om vad som är viktigast. Jag har respekt för att Socialdemokraterna
            i några avseenden har andra prioriteringar än regeringen har i
            sin budget.
          </note>
          <note>
            På någon punkt reagerar jag dock mot
          </note>
          <note>
            Socialdemokraternas prioriteringar. När de i ena andedraget kräver
            större insatser av Sverige i samband med FN:s fredsbevarande operationer,
            men i nästa andedrag föreslår radikalt minskade budgetmedel för
            precis samma sak, då undrar jag vart konsekvensen i den socialdemokratiska
            politiken har tagit vägen. I fjol hade vi precis samma problem.
            I likhet med vad Karl-Erik
          </note>
          <note>
            Svartberg gjorde här talade Socialdemokraterna mycket om att
            man borde göra större insatser för skuldsanering. Men i sitt eget
            budgetalternativ förslog Socialdemokraterna mindre resurser till
            skuldsanering. I år har inkonsekvensen flyttats och handlar nu
            om FN:s fredsbevarande operationer.
          </note>
          <note>
            Jag blir också litet orolig när jag från socialdemokrater utanför
            utrikesutskottet får signaler om betydande förändringar i biståndet.
            I
          </note>
          <note>
            måndags kom Göran Persson med en näringspolitisk rapport, vari
            han förde fram tankar om att biståndet borde bindas i större utsträckning
            än som är fallet nu. I tisdags kom Allan Larsson och sade att
            man borde slå ihop flyktingpolitik, säkerhetspolitik och biståndspolitik
            till ett paket. I
          </note>
          <note>
            detta paket borde man hitta varaktiga besparingar på 10 miljarder
            kronor. Detta är signaler som väcker en del oro. Det vore bra
            om
          </note>
          <note>
            Socialdemokraternas talesman här kunde stilla min oro på den
            punkten.
          </note>
          <note>
            Herr talman! Det fanns en del uppmuntrande drag i Lars Moquists
            anförande. Ny demokrati fortsätter inte längre med greppet att
            det är bra att lejonen äter upp afrikanerna. Nu gör man ändå ett
            försök att föra en seriös debatt i biståndspolitiska frågor.
          </note>
          <note>
            Samtidigt måste jag säga att avståndet fortfarande är väldigt
            stort mellan Ny demokrati och flertalet ledamöter i utskottet,
            när Ny demokrati så radikalt vill minska volymen på det svenska
            biståndet.
          </note>
          <note>
            Ett drag hos Ny demokrati är särskilt irriterande.
          </note>
          <note>
            Så fort det handlar om anslag till forskning eller kunskaper
            är Ny demokrati framme och vill skära ner radikalt. Det verkar
            som om man inte gillar kunskaper. Ta en sådan symbolfråga som
          </note>
          <note>
            Afrikainstitutet i Uppsala. Detta institut är en mycket viktig
            inrättning, som samlar just kunkaper, vetande och analys om utvecklingen
            i Afrika. Detta institut vill Ny demokrati lägga ner. När jag
            i fjol frågade Lars Moquist om just denna sak, svarade han att
            SAREC kunde ta över uppgifterna. Sedan visade det sig att Ny demokrati
            ville skära ner även
          </note>
          <note>
            SAREC kraftigt. Hur man än förföljer Ny demokrati, vill partiet
            skära ner på allt som har med kunskapsinhämtande, analys och allvarlig
            forskning beträffande u-länderna att göra. Jag tycker att detta
            är ett obehagligt och samtidigt avslöjande drag i Ny demokratis
            biståndsalternativ.
          </note>
          <note>
            Herr talman! Jag yrkar bifall till utskottets hemställan på samtliga
            punkter.
          </note>
          <note>
            Anf. 67 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det är inte möjligt att på tre minuter bemöta allt
            det som Daniel Tarschys, utskottets ordförande, har tagit upp.
          </note>
          <note>
            Daniel Tarschys tolkar oss fel och beskyller oss för att sluddra
            på målet när det gäller frågan om demokrati och marknadsekonomi.
            Det gör vi förvisso icke! Vi står för demokratin, och vi står
            för marknadsekonomin. Men som jag betonade tidigare skall det
            vara en marknadsekonomi med en social dimension. Detta är viktigt,
            och det borde utskottets ordförande också ta upp.
          </note>
          <note>
            Vidare har vi frågan om prioriteringar och inkonsekvenser. Jag
            inviterar utskottets ordförande att ta repliker på Kristina Svenssons
            anförande. Hon har den delen av vår biståndspolitik på sin lott.
          </note>
          <note>
            Vidare har vi signalerna från Göran Persson och
          </note>
          <note>
            Allan Larsson. Jag vill ge vår syn på detta. Först och främst
            har vi frågan om bundet bistånd. All praktik och all teori visar
            att bundet bistånd blir både dyrare och mindre effektivt. Vad
            Göran
          </note>
          <note>
            Persson-gruppen är ute efter är att svenska företag skall engagera
            sig mer i både det bilaterala men framför allt det multilaterala
            biståndet. Där finns mycket för svenska företag att göra. Vi ställer
            oss bakom Göran Perssons uppfattning om vikten av att svenska
            företag engagerar sig.
          </note>
          <note>
            Vidare har vi Allan Larsson. Det finns ett område som vi kallar
            säkerhet och solidaritet. Det rör utrikes-, försvars-, bistånds-
            och flyktingpolitik.
          </note>
          <note>
            Allan Larsson-gruppen föreslår omprioriteringar och besparingar
            på 10 miljarder kronor främst på de militära utgifterna. De vill
            samtidigt åstadkomma en fortsatt förskjutning från militära till
            civila ändamål.
          </note>
          <note>
            Det finns ingen som helst anledning för Daniel
          </note>
          <note>
            Tarschys att befara angrepp på den socialdemokratiska biståndspolitiken
            i den här frågan.
          </note>
          <note type="speaker">
            Anf. 68 DANIEL TARSCHYS (fp) replik:
          </note>
          <note>
            Herr talman! Jag välkomnar självfallet de försäkringar som Karl-Erik
            Svartberg här ger. I
          </note>
          <note>
            fråga om demokratimålet tyckte jag att jag i hans första anförande
            hörde ett avsnitt som handlade om att ha förståelse för att demokratin
            har många olika former, att det kan vara litet olika i olika länder,
            att villkoren kan vara disparata och att man måste ta hänsyn till
            specifika historiska förhållanden.
          </note>
          <note>
            Just den typen av strykande med hartassen har under lång tid
            präglat svensk biståndspolitik och har gett felaktiga signaler
            till våra partners i uländerna. Det är viktigt att vi är klara
            och tydliga när vi talar för att mångfald är angeläget, att mänskliga
            rättigheter skall respekteras, att det måste finnas utrymme för
            olika åsikter och att den demokratiska processen inte får inskränkas
            till ett enda parti. Det är med klarhet och tydlighet som vi kan
            göra nytta för de demokratiska värdena inte genom att relativisera
            och säga att det är litet olika på olika håll och att ett visst
            land kan få fortsätta att agera som hittills.
          </note>
          <note>
            Vidare har vi rapporten från Göran Persson. Där framgår följande:
            Biståndet från Sverige är inte förenat med villkoret att mottagarländerna
            skall köpa svenska varor eller tjänster. Därvidlag skiljer sig
            Sverige från de flesta andra länder som ger bistånd. Vi måste
            fråga oss om det är rimligt att ha helt andra principer än andra
            länder.
          </note>
          <note>
            Jag kan inte tolka detta på annat sätt än att
          </note>
          <note>
            Socialdemokraterna är intresserade av att införa mera av bindning
            i det svenska biståndet. Vi är helt överens om det det är fråga
            om att svenska företag skall vara mera aktiva i att ta upp order
            när multilaterala biståndsorganisationer skall stödja investeringar.
            Men vi är inte överens om det handlar om att införa bindningsregler
            i det svenska biståndet.
          </note>
          <note>
            Karl-Erik Svartberg har en betydande uppgift framför sig att
            sprida de kloka synpunkter han har framfört i kammaren till sitt
            parti.
          </note>
          <note>
            Anf. 69 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det här är en debattskrift. Daniel
          </note>
          <note>
            Tarschys utelämnade en mening i det stycke han läste upp. Där
            står följande: Utan att ändra huvudinriktningen på svensk biståndspolitik
            borde det vara möjligt att i större utsträckning koppla denna
            till svensk industris exportmöjligheter.
          </note>
          <note>
            Vi har resonerat med Göran Persson om detta. Som jag sade i min
            första replik tycker jag personligen att detta är en dålig och
            felaktig formulering, dvs.
          </note>
          <note>
            att vi skiljer oss från de flesta andra länder. Det gör vi inte.
            De stora givarländerna har obundet bistånd.
          </note>
          <note>
            Vidare har vi frågan om demokratimålet. Vi svävar inte alls på
            målet. Daniel Tarschys kan få låna mitt anförande. Vi talar i
            klartext i fråga om demokratimålet.
          </note>
          <note>
            För en tid sedan var det parlamentariker från
          </note>
          <note>
            Afrika på besök i riksdagen. De sade att de har villkor på sig.
            Man vill strypa biståndet när landet är en enpartistat. Sedan
            blir landet en flerpartistat.
          </note>
          <note>
            Då vill man också strypa biståndet.
          </note>
          <note>
            Det ges olika signaler från regeringen och SIDA.
          </note>
          <note>
            Besökarna redovisade dessa problem. Det är detta vi socialdemokrater
            syftar på. Det måste ske en diskussion. Däremot går det aldrig
            att tolerera övergrepp mot mänskliga rättigheter.
          </note>
          <note>
            Vi ställer principen om mänskliga rättigheter högt.
          </note>
          <note>
            För oss är det inte bara fråga om de politiska och medborgerliga
            rättigheterna. Det är för oss också fråga om ekonomiska, sociala
            och kulturella rättigheter. Vi vill betona det. Demokratin är
            självklar för oss. Det gäller också värnandet om demokratin i
            utvecklingssamarbetet.
          </note>
          <note>
            Men för många länder är det en lång väg dit. Det är bara att
            konstatera. Bara analfabetismen utgör i sig ett problem för demokratin.
          </note>
          <note type="speaker">
            Anf. 70 DANIEL TARSCHYS (fp) replik:
          </note>
          <note>
            Herr talman! Jag är överens med Karl-Erik
          </note>
          <note>
            Svartberg om mycket. Jag är t.ex. överens med honom att det är
            en dålig fomulering i Göran
          </note>
          <note>
            Perssons rapport. Det gläder mig att Karl-Erik
          </note>
          <note>
            Svartberg har den inställningen. Jag hoppas att han för en debatt
            inom sitt parti på den punkten.
          </note>
          <note>
            Jag är också överens med Karl-Erik Svartberg att vi självfallet
            inte får strypa biståndet till länder som håller på att demokratiseras.
            I Sydafrika pågår en hoppingivande omvälvning. Trots att demokratiseringen
            sker under mycket dramatiska former med mycket våld, är det ändå
            en tydlig utveckling mot det bättre. Den vita minoriteten har
            efter många år gett upp sitt principiella motstånd mot lika rösträtt
            och är beredd att acceptera en sådan utveckling.
          </note>
          <note>
            Det måste självfallet vara en oerhört viktig uppgift för Sverige
            att fortsätta att stödja demokratiseringen i Sydafrika. Ingen,
            Karl-Erik
          </note>
          <note>
            Svartberg, vill strypa detta bistånd. Jag talar för de partier
            som utgör huvuddelen i riksdagen. Jag lovar att jag inte talar
            för Lars Moquists parti på den punkten.
          </note>
          <note type="speaker">
            Anf. 71 LARS MOQUIST (nyd) replik:
          </note>
          <note>
            Herr talman! Daniel Tarschys nämner i sitt anförande att det
            är nedslående att höra Ny demokrati ständigt och jämt uttala sig
            negativt om forskning. Det är kanske inte så märkligt att Daniel
          </note>
          <note>
            Tarschys hör sådana signaler, eftersom Tarschys mest har hört
            mina anföranden och argument.
          </note>
          <note>
            Vi i Ny demokrati är mycket positiva till forskning.
          </note>
          <note>
            Men den del av forskningen som vi är negativa till är den som
            mest berör utrikesutskottets område, nämligen u-landsforskningen,
            forskning för säkerhet och nedrustning och fredsforskning. Men
            vi är positiva till mycket annan forskning, främst teknikforskning
            och medicinsk forskning m.m.
          </note>
          <note>
            Sedan förstår jag inte riktigt Daniel Tarschys. Jag har aldrig
            framfört några synpunkter om lejon här i kammaren. Jag förstår
            inte varför Daniel Tarschys nämner just detta. Jag tar självfallet
            inte ansvar för vad andra kan ha sagt om lejon utanför denna kammare.
            Jag förstår inte varför Daniel Tarschys nämner lejon i detta sammanhang.
            De har aldrig dryftats i denna kammare.
          </note>
          <note type="speaker">
            Anf. 72 DANIEL TARSCHYS (fp) replik:
          </note>
          <note>
            Herr talman! Jag förklarade att det skett framsteg i Ny demokratis
            argumentering om biståndet. Jag tyckte att det var välgörande
            att höra ett nyanserat resonemang i stället för de något mer primitiva
            synpunkter vi har hört tidigare från en del av Lars
          </note>
          <note>
            Moquists partikamrater. Jag hoppas att Lars
          </note>
          <note>
            Moquist mottar denna komplimang utan att börja begrunda hur det
            var med dessa litet mer burdusa partivänners synpunkter.
          </note>
          <note>
            Vad sedan gäller forskningen finns det oerhört stora behov att
            öka våra kunskaper om utvecklingsländerna. Det finns många mycket
            svåra frågor om hur man bär sig åt i utvecklingsprocessen som
            måste begrundas. Det är samtidigt mycket viktigt att utveckla
            en forskningskapacitet och en vetenskaplig kapacitet hos u-länderna
            själva.
          </note>
          <note>
            Det har sedan länge varit en viktig del av svenskt bistånd att
            vi stödjer utveckling av en sådan forskningskapacitet. Vi har
            också själva försökt att se till att vi har en resursbas inom
            landet som kan backa upp vårt eget bistånd.
          </note>
          <note>
            Afrikainstitutet, som Ny demokrati vill lägga ner, har just till
            syfte att analysera utvecklingen i Afrika.
          </note>
          <note>
            Det skall utgöra en bas för överväganden om vilka insatser som
            behövs. Det är mycket avslöjande att man vill sopa bort hela denna
            resurs och att man säger att vi skall ha en sådan. Vi skall inte
            ha något kvalificerat tänkande och forskande om Afrika. Vi skall
            helt enkelt inte bry oss om vad som händer på den kontinenten.
          </note>
          <note type="speaker">
            Anf. 73 LARS MOQUIST (nyd) replik:
          </note>
          <note>
            Herr talman! Att vi i Ny demokrati inte har ställt oss positiva
            till fredsforskning, u-landsforskning och mycket annat har att
            göra med att vi anser att vi i dagens samhälle inte har råd med
            detta. Med ett budgetunderskott som är över 200 miljarder har
            vi valt att prioritera. Vi har då prioriterat en annan del av
            forskningen och nedprioriterat denna typ av forskning.
          </note>
          <note type="speaker">
            Anf. 74 DANIEL TARSCHYS (fp) replik:
          </note>
          <note>
            Herr talman! Om man inte har råd att skaffa sig kunskaper kommer
            man så småningom inte att ha råd att föra en bra politik.
          </note>
          <note type="speaker">
            Anf. 75 BERTIL MÅBRINK (v) replik:
          </note>
          <note>
            Herr talman! Jag instämmer i det Daniel Tarschys sade i inledningen
            av sitt huvudanförande om den roll vårt bistånd skall spela och
            den mångåriga solidariteten med de fattiga och förtryckta. Man
            måste naturligtvis hela tiden ompröva bistånd och rätta till felaktigheter.
            Det är en process som hela tiden måste pågå.
          </note>
          <note>
            Jag har två frågor till Daniel Tarschys. De gäller detta att
            vi skall granska länders militärutgifter vid förhandlingar om
            biståndsinsatser. Jag tycker att det är ett alldeles utmärkt förslag.
            Det har också kommit ut en bok där man redovisar fakta -- jag
            vet inte om det var u-avdelningen på UD eller SIDA
          </note>
          <note>
            som gav ut den. Informationen måste naturligtvis ytterligare
            förbättras. Men jag tycker att det är en mycket bra början. Man
            kan se vad de olika länderna satsar i form av militärutgifter.
          </note>
          <note>
            Men det finns ändå en inkonsekvens i vårt agerande. Å ena sidan
            skär vi inte ner våra egna militärutgifter, och å andra sidan
            exporterar vi vapen nästan hej vilt till olika länder vilka sannerligen
            inte respekterar de mänskliga rättigheterna. Daniel Tarschys talade
            mycket i sitt inledningsanförande om inkonsekvenser. Är inte detta
            en inkonsekvens som ändå måste vara rätt besvärande, Daniel Tarschys?
            Hur skall vi få uländerna att respektera oss i detta avseende
            när de kan peka på hur vi själva gör? Detta är inte bra. Jag skulle
            vilja få en kommentar av Daniel Tarschys på denna punkt.
          </note>
          <note type="speaker">
            Anf. 76 DANIEL TARSCHYS (fp) replik:
          </note>
          <note>
            Herr talman! Det är ett mycket viktigt ämne som
          </note>
          <note>
            Bertil Måbrink berör, nämligen frågan om hur man skall kunna
            nedbringa militärutgifterna i tredje världen. Det råder inget
            tvivel om att militära rustningar i många länder sväljer resurser
            som skulle kunna användas på ett mycket bättre sätt.
          </note>
          <note>
            Det har ibland föreslagits i debatten att man skulle införa ett
            villkor. Om ett land använder mer än ungefär 3 % eller 4 % av
            sin bruttonationalprodukt till militära ändamål skulle man inte
            ge något bistånd. Sådana villkor slår alldeles för blint. Vi vet
            att u-länder lever under radikalt olika villkor.
          </note>
          <note>
            Mocambique har kanske behov av säkerhetsstyrkor på en annan nivå
            än vad Costa Rica har, för att ta två extrema exempel. Dessa enkla
            villkor är antagligen omöjliga att genomföra.
          </note>
          <note>
            Däremot är det mycket angeläget att vi försöker bidra till att
            exportera säkerhet till tredje världen.
          </note>
          <note>
            Det kan vi t.ex. göra genom att stödja en dialog mellan länder
            som är rädda för varandra. Man kan som exempel ta sådana länder
            som Indien och
          </note>
          <note>
            Pakistan, eller Indien och Kina. Det är utomordentligt angeläget
            att det kommer till stånd
          </note>
          <note>
            ESK-liknande mekanismer och förtroendeskapande åtgärder mellan
            sådana länder, vilket gör det möjligt för dem att dra ner sina
            rustningar.
          </note>
          <note>
            Jag tror att Sverige och de västliga länderna tillsammans har
            en roll att spela i försöket att stödja olika typer av säkerhetspolitiska
            initiativ och arrangemang i olika u-landsregioner i syfte att
            nedbringa de militära rustningskostnaderna. Här kan vi göra konstruktiva
            insatser. Det är angeläget att vi arbetar för att finna sådana
            vägar. Men det är inte enkla kvantitativa villkor som måste användas,
            utan mer kvalitativa metoder.
          </note>
          <note type="speaker">
            Anf. 77 BERTIL MÅBRINK (v) replik:
          </note>
          <note>
            Herr talman! Detta är inte så enkelt, vilket jag också sade.
            Jag åberopade den skrift som har kommit från u-avdelningen. Den
            är en bra början, men den måste naturligtvis bearbetas ytterligare.
          </note>
          <note>
            Det tror jag att vi kan vara överens om. Vi kanske kan hitta
            en vettig lösning på hur man skall mäta detta. Men jag är medveten
            om att det inte är så enkelt.
          </note>
          <note>
            Daniel Tarschys svarade inte på det sista jag frågade om. Låt
            mig först kommentera det som sades om att Sverige kan medverka
            till att förebygga konflikter. Där finns FN och det s.k.
          </note>
          <note>
            Skagendokumentet. Det var ett dokument som de nordiska FN-ambassadörerna
            gemensamt utarbetade. Det innehåller konkreta förslag till hur
            man skall förebygga att konflikter mellan olika länder i världen
            bryter ut. Det finns mycket väl fastlagt. Var det dokumentet har
            tagit vägen vet jag inte riktigt. Det kan ha begravts i FN-byråkratin,
            eller man kanske håller på att bearbeta det ytterligare.
          </note>
          <note>
            Sverige kan naturligtvis spela en roll, som Daniel
          </note>
          <note>
            Tarschys säger. Men Daniel Tarschys gick förbi det andra problemet
            när det gäller Sverige. På vilket sätt föregår vi med gott exempel
            med rustningskostnaderna här hemma och vår vapenexport?
          </note>
          <note>
            Jag ser här en motsättning. Det är i och för sig ett utmärkt
            förslag att man skall titta på u-ländernas rustningskostnader.
            Men detta förtas genom att
          </note>
          <note>
            Sverige är ett av de få länder som fortfarande ökar sina rustningskostnader.
            Enligt min mening bedriver Sverige alltjämt en ohämmad vapenexport
            till en mängd diktaturländer. Det finns här en motsättning och
            ett problem. Jag vill få Daniel
          </note>
          <note>
            Tarschys syn på detta.
          </note>
          <note type="speaker">
            Anf. 78 DANIEL TARSCHYS (fp) replik:
          </note>
          <note>
            Herr talman! Jag tvekar att fortsätta debatten.
          </note>
          <note>
            Bertil Måbrink vill nu föra en försvarsdebatt. Det finns tillfällen
            i denna riksdag då vi för en försvarsdebatt och funderar över
            hur stort försvar
          </note>
          <note>
            Sverige skall ha.
          </note>
          <note>
            Vi för inte den debatten i dag. Men jag kan försäkra
          </note>
          <note>
            Bertil Måbrink att jag stödjer det som är huvudlinjen i svensk
            försvarspolitik, nämligen att vi skall försvara vårt territorium
            mot de angripare som vi kan räkna med kan vilja kasta sig över
            oss på olika sätt, inte bara i dag utan också fem, tio år fram
            i tiden.
          </note>
          <note>
            Vår säkerhetspolitik är byggd på föreställningen att
          </note>
          <note>
            Sverige skall kunna försvara sig mot fientliga angripare. Jag
            menar att det är en riktig politik.
          </note>
          <note type="speaker">
            Anf. 79 ALF WENNERFORS (m):
          </note>
          <note>
            Herr talman! Det är ett digert betänkande vi har att behandla.
            Det omfattar 250 sidor. Det är väl många som tycker att vi är
            litet väl mångordiga.
          </note>
          <note>
            Betänkandet trycks i 3 500 exemplar enligt uppgift.
          </note>
          <note>
            Riksdagen tar hand om 1 500. Resten går till prenumeranter. Det
            är mest myndigheter, institutioner och bibliotek. Det är få enskilda
            människor som prenumerar eller köper exemplar på vårt försäljningsställe.
            Det är trist att det är så få enskilda som köper det, med tanke
            på allt det arbete som ligger bakom betänkandet.
          </note>
          <note>
            Jag säger detta i min inledning med tanke på den allmänna debatten
            om biståndspolitiken. Det sägs och skrivs mycket klokt och intressant
            om detta. Vi får hoppas att man i någon mån har tagit intryck
            av vad vi gör i riksdagen. Vi tar i alla fall intryck av alla
            dessa debattinlägg i den mån vi har tid att läsa allt.
          </note>
          <note>
            Men debatten har också skuggsidor. Expressens nästan veckolånga
            kampanj för några veckor sedan var uppseendeväckande ovederhäftig.
            I varje nummer handlade flera sidor om biståndet. Jag skall referera
            några citat: ''Svenskt bistånd är en berättelse om mutor, mygel
            och korruption.'' ''Vid ett jordbrukskooperativ i Zambia försvann
            80
          </note>
          <note>
            milj.kr. av de 200 milj. kr. som SIDA givit i bistånd.'' ''8
            mdr har inte nått fram.'' ''SIDA slösar bort stora delar av det
            svenska biståndet.'' ''Sidaanställda utomlands kostar i snitt
            930 000 kr. per år.''
          </note>
          <note>
            Låt mig först säga, och jag tror att Daniel Tarschys var inne
            på det också, att samarbete med ett mottagarland som är underutvecklat
            vad gäller administration, myndigheter, kommunikationer, kompetens,
            allmän utbildningsnivå och levnadsstandard är svårt. Det är mycket
            svårt.
          </note>
          <note>
            Alla som i något avseende medverkar i biståndspolitiken och det
            praktiska samarbetet vill självfallet att biståndspengarna skall
            nå ända fram.
          </note>
          <note>
            Det finns ingen som rycker på axlarna om pengarna hamnar på presidentens
            konto i Schweiz. Det finns ingen som accepterar att tjänstemän
            i en myndighet tar emot mutor eller skor sig på annat sätt.
          </note>
          <note>
            Tvärtom! Korruption skall polisanmälas och utredas. Korruption
            är ett tillräckligt skäl för att frysa samarbetet eller att avbryta
            det helt.
          </note>
          <note>
            Utrikesutskottet har fått information om hur SIDA
          </note>
          <note>
            ser på Expressenkampanjen. SIDA säger att 25 års verksamhet gjort
            SIDA mycket medvetet om riskerna för korruption. Utöver det löpande
            arbete med kontroll och revision genomförs 67 extra kontroll-
            och revisionsinsatser. Bara i
          </note>
          <note>
            Moçambique görs i år 19 revisioner.
          </note>
          <note>
            När det ingås avtal med mottagarländerna krävs godkända revisionsrapporter.
            På SIDA finns en särskild kontrollenhet som främst arbetar med
            revision i biståndet. SIDA granskas kontinuerligt av Riksrevisionsverket.
            Riksdagens revisorer granskade SIDA för två år sedan. En privat
            revisionsbyrå, Ernst &amp; Young, självfallet med auktoriserade mycket
            kompetenta revisorer, granskar också verksamheten i mottagarländerna.
          </note>
          <note>
            Jag må ju säga att verksamheten är utsatt för kontroll, insyn
            och utvärdering.
          </note>
          <note>
            Jag menar inte att Expressen eller andra massmedier skall hålla
            tyst när t.ex. korruption eller andra missförhållanden i biståndet
            upptäcks.
          </note>
          <note>
            Men tänk om Expressen kom med lika många artiklar om alla de
            biståndsprojekt som lyckas och som verkligen är en hjälp till
            självhjälp för våra medmänniskor som dagligen lever på gränsen
            till svältdöd. Skattebetalarna har rätt att bli informerade om
            både misslyckade och framgångsrika projekt.
          </note>
          <note>
            Låt mig litet mera konkret få peka på ett vanligt sätt att kritisera.
            Biståndet hjälper inte, säger man.
          </note>
          <note>
            Expressen påstod att det bara har blivit sämre. Man påstod att
            det svenska biståndet till Tanzania -- 13
          </note>
          <note>
            miljarder på 20 år -- bara har försvunnit.
          </note>
          <note>
            Visst har det varit problematiskt i Tanzania, inte minst när
            man enbart trodde på socialism, planhushållning, centralstyrning
            och reglering.
          </note>
          <note>
            Varför kan inte en av våra största tidningar peka på det positiva?
            SIDA har informerat utrikesutskottet om att det svenska biståndet
            till Tanzania bl.a.
          </note>
          <note>
            bidragit till att fyra miljoner skolböcker trycks per år, att
            fem miljoner tanzanier skyddats mot jodbrist, att 650 000 tanzanier
            fått tillgång till rent vatten, att 126 hälsocentraler byggts
            på landsbygden, att ett naturvårdsverk byggts upp, att ett omfattande
            byskogsprogram påbörjats, att två stora kraftverk har byggts,
            att Tanzania fått 300
          </note>
          <note>
            miljoner kronor i skuldlättnader, att hamnen i Dar es Salaam
            nu fungerar och att 3,4 miljoner barn gick i skolan 1990 mot 1,2
            miljoner 1974.
          </note>
          <note>
            Herr talman! Jag hyser ingen öppen eller blind kärlek till SIDA.
            SIDA kan göra misstag, och det skall kritiseras. SIDA kan bli
            ännu bättre.
          </note>
          <note>
            Biståndssamarbetet kan ständigt utvecklas och bli bättre. Men
            rätt skall vara rätt. Kritiken skall vara nyanserad. Vi skall
            både peka på och glädja oss åt såväl SIDA:s som de övriga biståndsmyndigheternas
            liksom de enskilda organisationernas framgångsrika insatser.
          </note>
          <note>
            Bryr sig Expressen om det vi säger här? Nej, det tror jag inte.
            Expressen bryr sig inte ett dugg om vad jag står och säger här.
            Det är inte det positiva som gör att de kan sälja lösnummer. Men
            jag tror i alla fall -- det kanske är litet blåögt -- att flera
            andra massmedier lyssnar och kanske väger in vad jag har sagt
            i sina bedömningar.
          </note>
          <note>
            Det finns politiker som, särskilt när de befinner sig i opposition,
            ibland desillusionerat menar att det inte är lönt att driva politiska
            frågor och göra inlägg, skriva artiklar och motioner. Visst kan
            det vara segt ibland, men då och då lyckas det. I
          </note>
          <note>
            biståndspolitiken har jag faktiskt nått framgång med bl.a. två
            viktiga frågor.
          </note>
          <note>
            Den ena gäller kravet att mottagarlandet skall ha eller införa
            flerpartisystem, demokratiska och fria val och respekt för mänskliga
            rättigheter för att vi skall ha biståndssamarbete med dem.
          </note>
          <note>
            Landramen för diktaturen Vietnam var 1991/92 325
          </note>
          <note>
            miljoner kronor. För innevarande budgetår är den
          </note>
          <note>
            225 miljoner kronor. Eftersom Vietnam fortfarande inte visar
            någon som helst vilja att införa flerpartisystem minskas nu landramen
            till
          </note>
          <note>
            180 miljoner kronor.
          </note>
          <note>
            På samma sätt minskar anslaget till Uganda från
          </note>
          <note>
            110 miljoner kronor till 85 miljoner kronor. Om inte diktatorn
            Museveni ändrar inställning till demokrati och flerpartisystem
            måste vi överväga att ytterligare minska landramen.
          </note>
          <note>
            Den andra frågan där jag och många med mig, bl.a.
          </note>
          <note>
            tjänstgörande talmannen när han för några år sedan var ledamot
            av SIDA:s styrelse och ordförande i utrikesutskottet, har nått
            framgång är familjeplanerings- och befolkningsfrågan. I SIDA
          </note>
          <note>
            läggs i dag faktiskt större vikt vid frågan. I
          </note>
          <note>
            propositionen har befolkningsfrågan fått ett mycket större utrymme
            än tidigare.
          </note>
          <note>
            På s. 53 i betänkandet skriver ett enigt utskott följande: ''Befolkningsutvecklingen
            är i dag en av de viktigaste framtidsfrågorna''. Jordens befolkning
            är i dag 5 miljarder. Vid sekelskiftet --
          </note>
          <note>
            om bara sex och ett halvt år -- uppgår befolkningen till 6,3
            miljarder. Flera av länderna i Afrika fördubblar sin befolkning
            på 20--25 år. Kenyas befolkning, exempelvis, omfattar i dag 25
            miljoner.
          </note>
          <note>
            Om 20--25 år har befolkningen ökat till 45--50
          </note>
          <note>
            miljoner med den befolkningstillväxt man har i dag.
          </note>
          <note>
            Det skulle ta 311 år för Sveriges befolkning att fördubblas.
            Det kan vara bra att göra den jämförelsen.
          </note>
          <note>
            ''En fortsatt snabb ökning av världens befolkning får allvarliga
            följder på många områden'' skriver utskottet på s. 53 i betänkandet.
            Det rör sig om miljöförstöring, okontrollerad urbanisering, tilltagande
            migration, svält, ökat tryck på hälsooch sjukvård och utbildning.
          </note>
          <note>
            Vi är alla medvetna om att det är mycket svårt och komplicerat
            att driva familjeplaneringsarbete i många av våra samarbetsländer.
            Det är tradition att ha många barn. Det är en trygghet på ålderns
            höst att ha många barn. Religiösa uppfattningar hindrar familjeplanering.
          </note>
          <note>
            Jag är övertygad om att familjeplaneringsfrågan framför allt
            måste gå via sjuk- och hälsovården och utbildningen. Den viktiga
            målgruppen är kvinnorna -- alldeles särskilt kanske de unga kvinnorna.
            Det är som sagt svårt och komplicerat, men människan har klarat
            mycket annat som har varit svårt. Detta borde vara en av de största
            utmaningarna för alla som arbetar med biståndssamarbete.
          </note>
          <note>
            Nu vill jag tala om en tredje fråga. Den skulle jag också vilja
            nå framgång i. Jag är förmodligen än så länge ganska ensam om
            min önskan. I anledning av den s.k. styrproposition som vi har
            fått i dagarna har dock Lennart Fridén väckt en motion med ungefär
            samma budskap.
          </note>
          <note>
            Alla är överens om att vi ständigt måste arbeta med att öka effektiviteten
            och kvaliteten i biståndet, inte minst för att minska möjligheterna
            till och riskerna för korruption. Ett sätt att nå syftet är att
            vi koncentrerar oss. Under årens lopp har splittringen i biståndet
            bara ökat. Vi är så ambitiösa, och vi vill stödja så många. Antalet
            programländer har ökat till 19 under senare år. Utanför denna
            krets bedrivs ett omfattande och långsiktigt biståndsarbete med
          </note>
          <note>
            9--10 länder. Utöver med dessa sammanlagt 28--29
          </note>
          <note>
            länder bedrivs samarbete i form av stöd till enstaka projekt
            med ett sextiotal mottagarländer.
          </note>
          <note>
            Östbiståndet är inte medräknat där.
          </note>
          <note>
            Det svenska biståndet är således vad gäller antalet länder, tycker
            jag, alldeles för splittrat. Här måste prioriteras. Här krävs
            koncentration. Om det saknas koncentration vad beträffar antalet
            samarbetsländer, så gäller det ännu mer vad beträffar antalet
            sektorer och ämnesområden som omfattas av biståndet inom resp.
            mottagarland. En lista på alla dessa sektorer skulle bli mycket,
            mycket lång.
          </note>
          <note>
            Visst är varje ämnesområde mycket viktigt. Men när människor
            lever på svältgränsen, när det nästan varje dag dör 35 000 barn
            av svält eller bristsjukdomar, upplever jag att biståndsprojekt
            inom t.ex. kulturen eller inom trafiksäkerheten är något malplacerat.
            Därmed skall det inte sägas att t.ex. kulturprojekt på något sätt
            är onödiga eller av ringa värde, men nu måste vi gå in för att
            få en större effektivitet. Det är särskilt viktigt när det gäller
            hur man arbetar på SIDA:s huvudkontor och ute på biståndskontoren.
          </note>
          <note>
            Jag har på resor många gånger från biståndsarbetare fått höra
            just önskemål om att vi måste koncentrera biståndet mycket mer.
          </note>
          <note>
            Informationssamhället är i sanning en realitet för oss politiker.
            Vi översvämmas av böcker, tidskrifter och tidningar. Vi har tyvärr
            inte tid att läsa allt, men vi försöker att bläddra i dem. För
            några dagar sedan fick jag tidningen UNICEF i dag. Detta nummer
            innehåller information om flickornas situation i världen och om
            en kampanj som behandlar detta tema. När jag hade bläddrat och
            läst kände jag ännu mer hur viktigt det är att vi har ett bra
            och omfattande bistånd.
          </note>
          <note>
            Jag skall inte citera ur denna tidning, även om det kanske vore
            lämpligt. Jag skall bara säga att biståndet verkligen behövs.
            Det känner man när man läser i en sådan här tidning om hur kvinnor
            har det i världen. Här nämns t.ex. att 130 miljoner barn saknade
            tillgång till grundläggande utbildning 1990.
          </note>
          <note>
            Av dessa var 81 miljoner flickor. En annan uppgift berättar att
            2/3 av världens 948 miljoner analfabeter är kvinnor. Bistånd behövs
            verkligen.
          </note>
          <note>
            För att vi skall kunna ha ett bra bistånd måste vi sanera vår
            svenska ekonomi -- det känner jag verkligen ännu mer. På längre
            sikt kan vi inte hålla på att låna pengar för att kunna ha ett
            bra bistånd.
          </note>
          <note>
            Med detta ber jag att få yrka bifall till hemställan i utskottets
            betänkande.
          </note>
          <note type="speaker">
            Anf. 80 INGBRITT IRHAMMAR (c):
          </note>
          <note>
            Herr talman! Det känns tragiskt att behöva frångå
          </note>
          <note>
            1-procentsmålet vad gäller vårt svenska bistånd, särskilt mot
            bakgrund av den sänkta kronkursen som i sig själv innebär en nedskärning
            av biståndet.
          </note>
          <note>
            Det är ju alls inte så att behovet av bistånd världen över har
            minskat. Behovet av stöd och hjälp är oerhört omfattande. Det
            totala biståndet i världen har t.ex. ännu inte nått upp till hälften
            av den volym som FN bedömde som nödvändig för 30 år sedan.
          </note>
          <note>
            Detta kan dock inte skyllas på Sverige, som enligt
          </note>
          <note>
            1991 års statistik jämte Danmark, Finland, Norge och Nederländerna
            är de enda land som uppfyller
          </note>
          <note>
            FN:s 0,7-procentsmål. Från svensk sida ligger vi därmed trots
            minskningen klart över FN-målet.
          </note>
          <note>
            Men eftersom behoven är närmast omättliga är det viktigt med
            ett politiskt fastlagt mål för hur stor del av våra svenska resurser
            vi är beredda att avstå från för att angripa de globala fattigdomsproblemen
            framöver. 1-procentsmålet måste därför återställas så snart som
            möjligt. Flera har vittnat om det här i dag.
          </note>
          <note>
            Inom Centern anser vi också att det bör vara möjligt att i framtiden,
            när ekonomin medger det, kunna överskrida 1-procentsmålet, för
            att därigenom eventuellt kunna kompensera för de nedskärningar
            som vi måste göra i dag. Jag undrar hur biståndsministern ser
            på en sådan lösning.
          </note>
          <note>
            Det är angeläget att ta till vara erfarenheterna av det hittillsvarande
            biståndet -- det är många som har sagt det också -- och söka vägar
            att göra det mer effektivt och ändamålsenligt. Vi måste med andra
            ord få ut mer för pengarna.
          </note>
          <note>
            Flera felsatsningar har gjorts. Vi har fått höra beskrivningar
            av det. Det har bl.a. lett till att klyftorna mellan u-länder
            och i-länder har ökat i stället för att minska. Vi menade ju att
            biståndet skulle minska klyftorna. De fattiga ländernas utvecklingsmöjligheter
            har försvårats genom den handelspolitik som förts. U-länderna
            har och har haft svårt att få tillgång till marknader, kapital
            och kunnande. Under det s.k. kalla kriget bidrog dessutom stormakterna
            till att underbygga konflikter i tredje världen för egna syften.
            Det har vi sett flera exempel på.
          </note>
          <note>
            Svårigheterna att skapa en gynnsam utveckling i tredje världen
            kan på sikt få katastrofala följder för oss alla. Vi måste därför
            tillsammans med länderna i tredje världen finna lösningar på många
            problem av bl.a. global karaktär. Dit hör problem som ökenutbredning,
            skövling av tropiska regnskogar och en stor del av de globala
            luft- och vattenföroreningarna. Hit hör också befolkningsexplosionen
            och naturligtvis massfattigdomen. Nuvarande stora ekonomiska klyftor
            och den växande ekonomiska och ekologiska misären skapar säkerhetspolitiska
            problem som kan bli ödesdigra och få världsomfattande konsekvenser.
            Dessa problem måste vi ta på mycket stort allvar.
          </note>
          <note>
            Det är mot denna bakgrund viktigt att få till stånd ett effektivare,
            mera internationellt och mera omfattande bistånd. Vår handelspolitik
            måste förbättras och den internationella kunskapsöverföringen
            reformeras för att bättre gynna u-ländernas utveckling. Biståndet
            måste koncentreras på människors grundläggande basbehov och på
            att stärka deras förmåga att lokalt lösa sina problem. Beträffande
            biståndets roll anges också i propositionen att fattigdomsbekämpning
            även fortsättningsvis måste vara ett övergripande mål för hela
            biståndspolitiken.
          </note>
          <note>
            Herr talman! Skuldkrisen är ett av de största hindren för utveckling
            i många länder i tredje världen. Länderna tvingas satsa på produktion
            för export, för att få medel att betala av sina skulder.
          </note>
          <note>
            Då allt fler länder konkurrerar med samma typ av varor pressas
            priserna ner.
          </note>
          <note>
            Bönderna i u-länderna tvingas t.ex. överge odling av mat för
            familjens försörjning till förmån för exportprodukter. Priserna
            stiger på grund av att inflationen ofta är rekordhög samtidigt
            som inkomsterna för bonden krymper. Han måste då producera än
            mer på sin jord, som riskerar att utarmas ju hårdare den exploateras.
            Det innebär i sin tur miljöproblem. Det blir en ond cirkel, om
            processen inte avbryts.
          </note>
          <note>
            För att klara av räntebetalningar och amorteringar till bl.a.
            Världsbanken och IDA måste de fattiga länderna ta nya lån. Ett
            lappverk av lån på lån har utvecklats. Många u-länder betalar
            ut mer pengar i form av amorteringar och räntor än vad de lånar.
          </note>
          <note>
            Som en följd av utlandsskulden och de hårda villkor som ställs
            av Världsbanken uppstår också sociala och politiska problem. Därmed
            sätts de nya, sköra demokratierna på mycket hårda prov.
          </note>
          <note>
            I betänkandet framhålls att Sverige fortsättningsvis skall spela
            en aktiv roll för att medverka till ytterligare skuldlättnader
            och ökade resursflöden till de fattigaste länderna. Detta är absolut
            nödvändigt.
          </note>
          <note>
            Herr talman! Från centerns sida vill vi också framhålla hur viktigt
            det är med ökat stöd till landsbygdsutveckling.
          </note>
          <note>
            Det är ett känt faktum att den största delen av uländernas befolkning
            bor på landsbygden. Dock har många under senare år sökt sig till
            städerna, eftersom möjligheterna att försörja sig på jordbruk
            har blivit sämre. Möjligheterna till biinkomster vid sidan av
            jordbruket har blivit alltmer begränsade.
          </note>
          <note>
            Trots detta sysselsätter jordbrukssektorn dock fortfarande den
            största delen av den arbetsföra befolkningen i de flesta u-länder.
          </note>
          <note>
            Inflyttningen till städerna har skapat väldiga problem för länderna
            i tredje världen.
          </note>
          <note>
            Arbetslösheten är enorm. Slumområden som växer fram tär på miljön,
            och där uppstår sjukdomar på grund av trångboddhet och andra förhållanden.
            I
          </note>
          <note>
            spåren härav följer också brottslighet. Många, framförallt kvinnor,
            som flyttat till städerna finner också att deras förmåga att upprätthålla
            traditioner och kulturmönster alltmer försvagas.
          </note>
          <note>
            Om människorna i stället ges bättre möjlighet att försörja sig
            på landsbygden och om de där får förbättrad tillgång till sjukvård,
            utbildning, bra miljö, rent vatten m.m., kan de välja att stanna
            kvar i sin hemmiljö. De är några skäl till att det är så viktigt
            att satsa på landsbygdsutveckling och jordbruk inom biståndet.
            I centermotionen U267
          </note>
          <note>
            yrkas att svensk u-landshjälp i större utsträckning bör kanaliseras
            genom bondeorganisationer till bonde- och landsbygdsbefolkningen,
            i syfte att få en minskning av jordförstöringen, få rent vatten,
            få stöd för utveckling av småindustri och hantverk samt att främja
            självägande.
          </note>
          <note>
            I en annan centermotion anges att utvecklingen i högre grad bör
            bygga på kunskap och erfarenhet som finns på plats i u-länderna.
            Det påpekas att det finns behov av framtagning och överföring
            av enkel vardagsnära teknik. Det är viktigt att biståndet mera
            kan inriktas på anpassad teknikutveckling.
          </note>
          <note>
            Utskottet uttalar att jordbruket är av central betydelse för
            de fattiga ländernas ekonomi. Det framhålls också, som svar på
            motionerna, att biståndet kan spela en viktig roll för att underlätta
            landsbygdens utveckling, vilket jag ser som ett positivt svar.
          </note>
          <note>
            Herr talman! Jag vill också tillägga att kvinnorna har en viktig
            roll att spela inom jordbruket.
          </note>
          <note>
            Verkligheten är ju den att långt mer än hälften av allt jordbruksarbete
            i Afrika utförs av kvinnor och att kvinnor utgör majoriteten av
            bönderna. Även i
          </note>
          <note>
            Asien utförs cirka hälften av jordbruksarbetet av kvinnor, men
            andelen kvinnliga självständiga bönder är däremot ganska låg.
            Kvinnornas insatser är mot denna bakgrund av avgörande betydelse
            när det gäller att genomföra nödvändiga förändringar för lantbruksutvecklingen.
          </note>
          <note>
            I olika centermotioner tar man upp behovet av ett kvinnoinriktat
            bistånd. Det framhålls att stöd till kvinnor dels mer än vad som
            sker i dag bör ges till separata kvinnoprojekt, dels bör vara
            en integrerad del i olika biståndsprojekt.
          </note>
          <note>
            Bakgrunden är att kvinnor spelar en avgörande roll inte bara
            inom landsbygsutvecklingen och inom jordbruket utan också inom
            en mängd andra områden. Jag tänker framför allt på miljöarbetet.
          </note>
          <note>
            Eftersom miljöproblemen är ett av de svåraste hindren för en
            hållbar ekonomisk utveckling, måste alla projekt planeras med
            utgångspunkt i miljöaspekten, med målet att skapa en ekonomiskt
            uthållig utveckling. Det är i det sammanhanget intressant att
            konstatera att det i Agenda 21 läggs stor tonvikt vid kvinnors
            betydelse för att en ekonomiskt uthållig utveckling skall komma
            till stånd i tredje världens länder.
          </note>
          <note>
            Ett fullföljande av Agenda 21 bör därför i stor utsträckning
            prägla såväl det bilaterala som det multilaterala biståndet. FN:s
            utvecklingsfond för kvinnor, UNIFEM, spelar en viktig roll i detta
            arbete, vilket framhållits bl.a. i en centermotion och i en socialdemokratisk
            motion. Från utskottets sida framhålls att det är viktigt och
            angeläget med förstärkt stöd till UNIFEM. Enligt utskottets mening
            bör regeringen överväga att höja det svenska bidraget till organisationen.
            Detta ser jag som mycket positivt.
          </note>
          <note>
            Herr talman! Den mycket snabba befolkningsökningen utgör ett
            mycket stort och allvarligt hot på vår jord. Världens befolkning
            ökar i en takt som saknar motstycke i historien. Jag tänker inte
            upprepa den information som vi nyss fick av Alf Wennerfors. Jag
            vill bara instämma i den bild som han gav i sitt anförande och
            säga att det är oerhört viktigt att det görs insatser för kvinnor
            för att komma till rätta med den explosionsartade befolkningsökningen.
          </note>
          <note>
            Regeringen har inlett en ny fas i biståndspolitiken.
          </note>
          <note>
            I stället för att acceptera fundamentala brott mot demokrati
            och mänskliga rättigheter hos mottagarlandet, under förevändningen
            att det handlar om interna angelägenheter och kulturella skillnader,
            ställer vi i dag krav på mottagaren.
          </note>
          <note>
            Denna problematik berörs i olika motioner, särskilt vad gäller
            mottagarländer i vilka det också förekommer MR-brott. Jag tänker
            framför allt på
          </note>
          <note>
            Marocko och Indonesien. Eftersom vi har litet tidsbrist, vill
            jag utan att gå in på några detaljer betona hur viktigt jag anser
            det vara att mottagarländerna förbättrar situationen på MR-
          </note>
          <note>
            sidan för att fortsättningsvis kunna komma i fråga för bl.a.
            u-krediter. Samtidigt vill jag också betona vad vi har framfört
            i centermotioner om vikten av ge bistånd till de förtryckta folken
            i Västsahara och
          </note>
          <note>
            Östra timor.
          </note>
          <note>
            I en annan motion har jag krävt ökat stöd till civilbefolkningar,
            främst kurderna i norra Irak. Jag är mycket nöjd med utskottets
            uttalande om att man förutser att ytterligare svenska insatser
            kommer att bli aktuella under kommande budgetår. Förutsättningen
            är att allt inte normaliseras i området, men det är tyvärr inte
            att vänta.
          </note>
          <note>
            Jag vill också nämna motion U276, som föreslår
          </note>
          <note>
            Swedecorp bör utreda möjligheterna till fördjupat samarbete med
            Afro Art. Det vore oerhört olyckligt om biståndet till Afro Art
            skulle tvingas upphöra. Det säger jag som representant för en
            av de organisationer, Centerkvinnorna, som ligger bakom möjligheterna
            för Afro Art att verka.
          </note>
          <note>
            Utskottet skriver att Afro Arts verksamhet enligt utskottets
            uppfattning är av sådan karaktär att man bör kunna få stöd från
            Swedecorp men att det inte är riksdagen som skall besluta i den
            här frågan.
          </note>
          <note>
            Man kan då undra varför jag tar upp frågan här i riksdagen. Jag
            gör det för att uppmärksamma
          </note>
          <note>
            Swedecorp på att det finns starka önskemål från utskottets sida
            om att det här skall kunna lösa sig.
          </note>
          <note>
            Med det vill jag yrka bifall till utskottets hemställan.
          </note>
          <note type="speaker">
            Anf. 81 FANNY RIZELL (kds):
          </note>
          <note>
            Herr talman! Sverige bedriver sedan länge en biståndspolitik
            som syftar till att hjälpa de fattigaste länderna i världen. Sedan
            regeringsskiftet hösten
          </note>
          <note>
            1991 har vi i biståndspolitiken kraftigt påpekat att demokrati,
            mänskliga rättigheter och marknadsekonomi bör ha en framträdande
            plats.
          </note>
          <note>
            Regeringens biståndspolitik har fått bekräftelse från utvecklingsekonomer,
            som i dag är närmast eniga. De hävdar som bekant att villkoren
            för att uländerna skall kunna skapa en bärkraftig och långsiktig
            utveckling och komma till rätta med försörjningskrisen är just
            fortsatt demokratisering och förändring mot friare marknader.
          </note>
          <note>
            Således ligger Sveriges biståndspolitik i dag i bättre samklang
            med dagens kunskap och anda än vad den gjort tidigare. Det intressanta
            är dock hur vi går vidare och vad vi vill göra i framtiden.
          </note>
          <note>
            Kravet på demokrati måste utvecklas, kvinnornas situation har
            ännu inte fått tillfredsställande uppmärksamhet, utvecklingsländernas
            villkor för frihandel liksom skuldsituationen är fortfarande otillfredsställande,
            de enskilda organisationernas potential har inte tillräckligt
            utnyttjats, och miljöbiståndet har knappt börjat. De som därmed
            inte inser att antalet biståndsprojekt överstiger befintliga resurser
            och därmed enprocentsmålet är antingen okunniga eller sällsynt
            cyniska.
          </note>
          <note>
            Herr talman! Demokratin har vunnit flera avgörande slag i världen,
            men den är långt ifrån säkerställd. I dialogen med mottagarländernas
            regeringar förutsätts därför att Sverige fortsätter att tydligt
            framföra sin syn på ekonomisk och politisk frihet. Denna dialog
            skall kompletteras med lika stor dos av aktivt demokratistöd.
          </note>
          <note>
            Sveriges avståndstagande från brott mot mänskliga rättigheter
            måste därför framstå mycket klart i dialog och agerande. Ännu
            tydligare markeringar måste göras när det gäller biståndet till
            regimer som förtrycker eller militärt bekämpar sitt eget eller
            andra folk.
          </note>
          <note>
            Vid Riokonferensen sommaren 1992
          </note>
          <note>
            undertecknades ett omfattande program för en hållbar utveckling,
            Agenda 21, av 153 länder. En ny
          </note>
          <note>
            FN-kommission har tillsatts för inte så länge sedan.
          </note>
          <note>
            Den har i uppgift att övervaka hur programmet följs upp. En av
            de viktigaste uppgifterna för denna
          </note>
          <note>
            FN-kommission blir att se till att i-länderna lever upp till
            sina åtaganden om överföring av finansiella och tekniska resurser
            till miljö- och utvecklingsprogram i u-länderna.
          </note>
          <note>
            Miljöproblemen är mycket stora i u-länderna och orsakas inte
            så sällan av fattigdom. Detta understryker betydelsen av en nära
            koppling mellan begreppen miljö och utveckling. På sina håll kan
            ingen utveckling komma till stånd om inte miljöproblemen löses
            -- och vice versa. Det ankommer till en del på oss att se till
            att problemen inte blir bestående.
          </note>
          <note>
            Herr talman! I den nya inriktningen av biståndet måste kvinnans
            situation i världen lyftas fram mer än tidigare. En viktig del
            i biståndets demokratimål bör vara främjandet av jämställdhet,
            så att mannens och kvinnans lika värde poängteras.
          </note>
          <note>
            Kvinnans situation i olika länder måste lyftas fram i allt biståndsgivande.
            Hon måste bli accepterad som en fullvärdig individ och ha rätt
            till fullständigt männsikovärde. Ett sådant arbete måste ingå
            i själva förutsättningen för ett bistånd.
          </note>
          <note>
            Familjesammanhållning, barns hälsa och utbildning i u-länderna
            kan vi i stor utsträckning tacka kvinnorna för. Detta har de,
            förutom i några undantagsfall, uppnått utan att ha tillträde till
            krediter eller äganderätt till den mark de brukar och trots att
            en mängd kulturella, sociala, ekonomiska och juridiska hinder
            systematiskt diskriminerar dem.
          </note>
          <note>
            Stora slumområden har under de senaste årtiondena växt upp runt
            de flesta städerna i uländerna. Undersökningar pekar på att omkring
          </note>
          <note>
            70 % av familjerna i många av dessa slumområden har endast en
            familjeförsörjare -- en kvinna.
          </note>
          <note>
            En grundläggande mänsklig rättighet är rätten till utbildning,
            som i sin tur är avgörande för möjligheten att åtnjuta och ta
            i anspråk andra rättigheter. I det moderna samhället är utbildning
            det väsentligaste och mest verkningsfulla villkoret för utveckling.
            En kvinna av tre är i dag analfabet, medan förhållandet bland
            män är en av fem.
          </note>
          <note>
            Herr talman! I UNDP:s Human Development
          </note>
          <note>
            Report 1992 räknar man med att utvecklingsländerna årligen går
            miste om 500
          </note>
          <note>
            miljarder US-dollar i uteblivna välfärdsvinster och inkomster
            på grund av reglerade varu- och produktionsfaktorsmarknader. 500
            miljarder US-
          </note>
          <note>
            dollar är tio gånger mer än vad utvecklingsländerna erhåller
            i form av bistånd. Rapporten nämner speciellt områden där industriländerna
            har en lång och tragisk tradition av regleringar, nämligen textilindustrin
            och jordbruket.
          </note>
          <note>
            Frihandeln är det enskilt största faktorn bakom både OECD-ländernas
            NIC-ländernas ekonomiska framgångar. Allt tyder på att det gäller
            även utvecklingsländerna. Inslagen av frihandel i
          </note>
          <note>
            Sveriges relation med utvecklingsländerna måste därför öka. Sverige
            måste också i internationella sammanhang enträget fortsätta att
            hävda utvecklingsländernas behov av frihandel.
          </note>
          <note>
            Mellan 1972 och 1982 var industriländerna netto långivare till
            utvecklingsländerna, men efter 1982
          </note>
          <note>
            vände flödet. Några år senare vände också kapitalströmmarna från
            Internationella valutafonden och Världsbanken, så att fattiga
            länder blev ännu fattigare. På grund av obestånd och betalningsmoratorier
            är många utvecklingsländers kreditvärdighet mycket låg.
          </note>
          <note>
            Många utvecklingsländer använder också stora delar av sina exportinkomster
            till att betala räntor och i vissa fall amorteringar.
          </note>
          <note>
            Den sammanlagda bilden är således dyster när det gäller utvecklingsländernas
            tillgång på kapital.
          </note>
          <note>
            Sverige har länge verkat i fråga om utvecklingsländernas tillgång
            till och behov av kapital. I dag är frågan inte lika uppmärksammad.
          </note>
          <note>
            Sveriges uppgift måste därför vara att ständigt föra upp frågan
            på dagordningen, så att utvecklingsländerna beviljas en definitiv
            och snar skuldsanering.
          </note>
          <note>
            Herr talman! Sverige tillhör en priviligierad del av vår jord.
            Vårt land tillhör de rikaste och mest förskonade från krig och
            katastrofer. Befolkningen i Sverige tillhör den femtedel av jordens
            befolkning som disponerar ca 82 % av jordens inkomster. Av solidaritetsskäl
            och rättviseskäl bör därför vårt land anstränga sig att ånyo nå
            upp till enprocentsmålet.
          </note>
          <note>
            Ytterligare ett skäl till att vi bör sträva efter att återigen
            nå upp till 1 % av BNI är att vi på så sätt bättre skulle kunna
            utöva påtryckningar vid ett EG-
          </note>
          <note>
            medlemskap. Inom EG skulle Sverige tillsammans med andra skandinaviska
            länder och
          </note>
          <note>
            Nederländerna kunna föregå med gott exempel och därmed i en samfälld
            aktion förmå övriga europeiska länder att öka sin andel av BNP
            till bistånd från nuvarande 0,42 % till den av FN
          </note>
          <note>
            rekommenderade nivån på 0,7 %. En sådan höjning skulle för utvecklingsländerna
            innebära extra biståndsresurser, värda åtminstone 100
          </note>
          <note>
            miljarder kronor.
          </note>
          <note>
            Socialdemokraterna har i en av sina motioner föreslagit att vårt
            land skulle utveckla en politik för global säkerhet och solidaritet.
            Det är att slå in öppna dörrar, eftersom det vidgade säkerhetsbegreppet
            från början har präglat regeringens arbete. Vad som är allvarligt
            är
          </note>
          <note>
            Socialdemokraternas verkliga syfte med vad de kallar ''en ny
            politik för säkerhet och solidaritet''.
          </note>
          <note>
            I deras skrift ''Sätt Sverige i arbete'' framgår syftet klart:
            att spara pengar. Där hävdas att ett samlat grepp på utrikes-
            och säkerhetspolitiken medger besparingar inom i första hand försvaret
            och flyktingpolitiken. Men att nå upp till besparingar på
          </note>
          <note>
            100 miljarder utesluter inte implicit att vidta ytterligare besparingar
            inom biståndet.
          </note>
          <note>
            Herr talman! Biståndsviljan i Sverige har sin ryggrad hos folkrörelser
            och ideellt engagerade människor. Där finns ofta en stark vilja
            till fortsatt hjälp för de fattiga folken även när deras ledare
            gjort sig oförtjänta av stöd.
          </note>
          <note>
            Ett sätt att påskynda demokratiseringsprocessen är att bättre
            stödja de frivilliga organisationernas arbete och att också försöka
            bygga upp sådana organisationer i u-länderna. Det måste finnas
            en mottagande organisation i biståndslandet som tillsammans med
            givarorganisationer kan vidareutveckla, fördjupa och föra projekten
            vidare.
          </note>
          <note>
            Folkrörelser och enskilda organisationer kan här spela en mycket
            stor roll.
          </note>
          <note>
            Det statliga biståndet har under 1970- och 80-talen ägnat alltför
            liten omsorg och stöd till organisationer och institutioner utanför
            den offentliga sektorn. Det finns ett stort behov av gräsrotsorganisationer
            som kan göra utvecklingsarbetet effektivare och stärka basen för
            en demokratisering. Det gäller också att ta vara på den kunskap
            och det engagemang som finns hos både enskilda och frivilliga
            organisationer.
          </note>
          <note>
            Herr talman! Jag yrkar bifall till hemställan i utskottets betänkande
            15.
          </note>
          <note>
            Anf. 82 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det är tydligt att Fanny Rizell inte lyssnade på
            mitt replikskifte med Daniel Tarschys.
          </note>
          <note>
            Jag får väl repetera.
          </note>
          <note>
            Hon hänvisade till en debattskrift som Allan
          </note>
          <note>
            Larsson m.fl. har skickat ut. Jag skall läsa upp ett stycke i
            p. 10, och jag skall sedan lämna över sidan till Fanny Rizell
            så att hon själv kan läsa. I p. 10 står det:
          </note>
          <note>
            Vi vill omprioritera de utgifter som gäller nationell säkerhet,
            dvs. utrikes-, försvars-, bistånds- och flyktingpolitiken, sammanlagt
            ca 67 miljarder kronor. Syftet är att få till stånd långsiktigt
            hållbara besparingar inom detta område i storleksordningen
          </note>
          <note>
            10 miljarder kronor främst på de militära utgifterna. Vi vill
            samtidigt åstadkomma en fortsatt förskjutning från militära till
            civila ändamål.
          </note>
          <note>
            Fanny Rizell kan vara fullkomligt lugn när det gäller Socialdemokraterna
            och biståndspolitiken.
          </note>
          <note>
            Jag skulle också kunna citera yttranden och utlåtanden som gjorts
            om de motioner till partikongressen som gäller biståndet. De är
            entydiga.
          </note>
          <note type="speaker">
            Anf. 83 FANNY RIZELL (kds) replik:
          </note>
          <note>
            Herr talman! Jag kan inte känna till vilka motioner man lägger
            fram på den socialdemokratiska partikongressen, men jag är mycket
            tacksam om man från gräsrotsnivå har ett sådant tryck att också
            vi märker av det här.
          </note>
          <note>
            Men det finns skäl att känna en viss oro när man ser dessa besparingar.
            Jag har tittat på dem. Jag tycker nog att det kan bli svårt att
            spara så mycket på flyktingar och försvar att biståndet slipper
            undan.
          </note>
          <note>
            Men jag är mycket glad om Karl-Erik Svartberg kan ge mig en sådan
            garanti. Jag skall lägga det på minnet när vi i fortsättningen
            diskuterar biståndet.
          </note>
          <note>
            Anf. 84 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Om Fanny Rizell hade lyssnat på mitt huvudanförande
            hade hon också hört att jag starkt betonade -- det är den socialdemokratiska
            politiken -- att neddragningen av biståndet i år är att se som
            tillfällig. Vi vill så snabbt som möjligt tillbaka till enprocentsmålet.
          </note>
          <note type="speaker">
            Anf. 85 FANNY RIZELL (kds) replik:
          </note>
          <note>
            Herr talman! Jag beklagar att jag inte hade möjlighet att lyssna
            på Karl-Erik Svartbergs huvudanförande, men jag skall ta det till
            mig. Jag är mycket glad om vi i fortsättningen kan arbeta gemensamt
            för ett så stort bistånd som möjligt.
          </note>
          <note type="speaker">
            Anf. 86 Statsrådet ALF SVENSSON (kds):
          </note>
          <note>
            Herr talman! Jag tar mig friheten att först uttrycka besvikelse
            över hur den här debatten har regisserats, om jag får använda
            det uttrycket. Jag tycker att de här frågorna borde auktoriseras
            så pass här i kammaren att denna debatt inte skulle styckas sönder.
            Dessa frågor är för oss alla, tror jag, eller borde i varje fall
            vara det, så centrala att vi inte skulle ha behövt få in annat
            emellan och måst gå härifrån.
          </note>
          <note>
            Herr talman! Jag hoppas att inte detta verkar alltför irriterande.
            Det är oerhört svårt att disponera sin dag när man först kl. 18
            kvällen innan får höra hur det hela kommer att läggas upp. Jag
            ber talare som har anmält sig om ursäkt för att jag inte klarar
            av att vara här hela kvällen och lyssna på anförandena.
          </note>
          <note>
            Jag kommer naturligtvis att ta del av dem i protokollet.
          </note>
          <note>
            Jag har med stort intresse följt det som har sagts här. Jag tror
            att det är väldigt viktigt att vi har detta meningsutbyte. Vi
            har att lära av varandra.
          </note>
          <note>
            Herr talman! Sedan jag väl sagt detta vill jag övergå till mitt
            egentliga anförande.
          </note>
          <note>
            Sedan den förra biståndspolitiska debatten för ett år sedan har
            världen på många sätt blivit mörkare.
          </note>
          <note>
            Antalet flyktingar har ökat. Risken för nya konflikter är överhängande,
            inte minst i det tidigare kommunistblocket. Men låt oss också
            se tecknen på en ljusning. Många länder i t.ex. Afrika har infört
            politiska reformer som syftar till demokrati och bättre respekt
            för mänskliga rättigheter. Samtidigt minskar åtskilliga i-länders
            förmåga, eller skall vi säga vilja, att lämna bistånd till u-länderna.
            Detta är illavarslande, eftersom ekonomiska bakslag i uländerna
            kan medföra att de demokratiska reformerna stannar av eller rent
            av sopas bort.
          </note>
          <note>
            Det finns en risk att vi i Sverige blir så självcentrerade att
            vi inte ser skillnaden på den kris vi nu går igenom och de skriande
            behov som finns i stora delar av u-världen. Därför måste vi gång
            på gång slå fast att vårt viktigaste motiv till en stark, effektiv
            och generös biståndspolitik gäller människovärdet, varje människas
            värde -- oavsett födelseort -- och respekten för varje individs
            personliga värdighet. Ofta uttrycks det med ordet solidaritet.
            Själv har jag intrycket att detta ord alltmer kommit att betyda
            gruppsolidaritet. Men vi får under inga omständigheter glömma
            individen, broderskapet.
          </note>
          <note>
            Det därnäst viktigaste motivet gäller vårt ömsesidiga beroende
            av varandra som invånare på planeten jorden. Inte minst den ökade
            miljöförstöringen har visat inom vilket snävt intervall livet
            existerar, hur tunt livets skal är. I
          </note>
          <note>
            årets budgetproposition uttrycks det så här:
          </note>
          <note>
            ''Vi bör ställa oss frågan hur vi gemensamt kan forma en framtid
            som erbjuder möjligheter för hela mänskligheten, inte bara för
            den rika delen av världen. Vårt mål måste vara att skapa en långsiktigt
            hållbar utveckling för framtidstro och utvecklingshopp för alla
            människor i alla länder och olika kulturer. Det finns ingen annan
            väg mot detta mål än internationell samverkan. Fred och säkerhet
            kan inte uppnås utan utveckling. Trygghet och stabilitet kan inte
            i längden samexistera med fattigdom och orättvisor.''
          </note>
          <note>
            Kanske skulle västvärldens kris ha varit mindre och enklare att
            hantera om vi alla engagerat oss för en vidare världsgemenskap
            eller -- uttryckt med modernt ekonomispråk -- för de utvecklingsbara
            marknaderna. Åtskilliga spänningar i Europa och på andra håll
            i världen skulle ha dämpats om vi insett och agerat därefter att
            befolkningsomflyttningar måste motverkas genom att fattigdomen
            trängs tillbaka.
          </note>
          <note>
            Att motarbeta fattigdomen är också att dämpa världens befolkningstillväxt.
            Det har flera talare varit inne på. Nästa år håller FN sin stora
            befolkningskonferens i Kairo. Den svenska nationalkommittén för
            konferensen betonar att de kommande diskussionerna måste se befolkningsfrågan
            i ett helhetsperspektiv -- i ett socialt, kulturellt, etiskt och
            ekonomiskt sammanhang. Jag instämmer i detta och vill framhålla
            att kvinnoperspektivet måste genomsyra våra förslag till konferensen.
            Erfarenheterna hittills visar att insatser som höjer kvinnors
            sociala ställning genom bl.a. utbildning och sociala reformer
            har betydligt större effekter och acceptans än traditionell födelsebegränsning.
            Vi måste också i sammanhanget diskutera livsstilen i u- och i-länder.
          </note>
          <note>
            Världen har inte råd med oss i i-länderna om vi fortsätter vår
            rovdrift på naturen.
          </note>
          <note>
            När vi diskuterar biståndets resultat och möjligheter är det
            viktigt att vi utgår från våra egna erfarenheter som människor
            och från vår egen historia. Det är inte så ovanligt att man talar
            om uvärlden som om vi aldrig haft erfarenhet av tillkortakommanden
            i vårt eget land.
          </note>
          <note>
            Vi kan till att börja med påminna om att människan är -- med
            ett välfunnet engelskt ord -- uncomplete.
          </note>
          <note>
            All mänsklig verksamhet är ofullkomlig. Det gäller givetvis också
            biståndsverksamheten. Men i debatten glöms det ofta bort. Bank-
            och finanskrisen i Sverige är en nyttig påminnelse om att mänskliga
            brister existerar även inom andra områden än biståndets. Ofullkomligheten
            leder till att mycket av den mänskliga verksamheten har, för att
            låna en term från tekniken, låg ''verkningsgrad''.
          </note>
          <note>
            Den här låga verkningsgraden är för det första kopplad till att
            vi inte lyckas skapa administrativt eller tekniskt perfekta system
            och lösningar.
          </note>
          <note>
            Var och en som på sin arbetsplats umgås med en dator eller kopiator
            blir ofta påmind om detta, i viss mån deprimerande, faktum. Den
            positiva sidan av saken är förstås att vi genom träget tänkande
            och utvecklingsarbete gradvis kan förbättra resultaten.
          </note>
          <note>
            Vi har på flera sätt tagit itu med frågan om biståndets verkningsgrad.
            Det gäller att få ut så mycket resultat som möjligt för varje
            biståndskrona. Regeringen har lagt fram en proposition som grundas
            på utredningen om styrnings- och samarbetsformer i biståndet,
            den s.k. Engblomska utredningen. Syftet är att öka effektiviteten
            genom att göra regeringens resp.
          </note>
          <note>
            biståndsmyndigheternas ansvar och uppgifter tydligare. Det här
            är en debatt som vi naturligtvis får hänge oss åt framöver.
          </note>
          <note>
            Jag tror att det är viktigt att riksdagen får bättre underlag
            för sina beslut om biståndets innehåll, mål, organisationsstruktur
            och övriga riktlinjer för verksamheten. I årets proposition och
            den s.k.
          </note>
          <note>
            faktabilagan om svenskt bistånd 1991/92 har vi påbörjat en förändring
            -- tycker vi själva -- i denna riktning.
          </note>
          <note>
            Vad gäller samarbetet med enskilda mottagarländer tror jag att
            det är en god idé att införa långsiktigt syftande landstrategier,
            som beskriver biståndsmålen i ett brett perspektiv. På grundval
            av dessa utarbetas planeringsramar, som skall omfatta all långsiktig
            sektor- och projektbunden verksamhet. Den förändringen leder till
            att de uppnådda resultaten sätts i centrum -- inte utbetalningarna.
            Det har nämligen ofta varit följden av nuvarande avtalsbundna
            landramssystem. Det här blir dessutom en organisation som liknar
            den som finns i närstående givarländer som Norge, Danmark och
          </note>
          <note>
            Nederländerna.
          </note>
          <note>
            Vi vill också förändra fältorganisationen. Slår man ihop biståndskontor
            och ambassader, minskas otydligheten utåt, och dubbelarbetet i
            administrationen minskas också. Samtidigt kan det leda till ökad
            kostnadseffektivitet.
          </note>
          <note>
            Sverige har, tillsammans med övriga nordiska länder, också sökt
            förbättra verkningsgraden i det internationella biståndet genom
            FN.
          </note>
          <note>
            Ansträngningar genom det s.k. Nordiska FN-
          </note>
          <note>
            projektet verkar nu krönas med framgång.
          </note>
          <note>
            Herr talman, jag tar mig friheten att harangera medhjälpare på
            U-avdelningen som gjort en utomordentlig insats för att så skulle
            bli fallet.
          </note>
          <note>
            Våra gemensamma förslag till bättre styrnings- och finansieringsformer
            kan äntligen stoppa den marginalisering av FN:s verksamhet som
            kunnat iakttas inom det sociala och ekonomiska området.
          </note>
          <note>
            Bl.a. innebär förslagen att FN:s biståndsorgan skall få små,
            effektiva styrelser med regelbundna möten under året. Efter mycket
            intensiva förhandlingar, har en arbetsgrupp nått en överenskommelse
            om stora förändringar i linje med det nordiska FN-
          </note>
          <note>
            projektets förslag. Det är min förhoppning att generalförsamlingen
            inom kort kommer att anta denna överenskommelse. En glädjande
            framgång för nordiskt samarbete är detta. Kanske kan vi nu få
            se ett effektivare FN även inom utvecklingsområdet.
          </note>
          <note>
            Herr talman! Också de svenska företagen, vilket även andra talare
            tidigare varit inne på, behöver förbättra sin verkningsgrad, sin
            effektivitet när det gäller insatser på den upphandlingsmarknad
            som genereras av Världsbanken, de regionala utvecklingsbankerna
            och FN:s biståndsverksamhet. Marknaden är växande och svåröverskådlig.
            Svenska företag och konsulter har, trots stora svenska bidrag
            till dessa internationella organisationer, haft begränsade framgångar
            på den här marknaden. Statistiken visar att jämförbara industriländers
            näringsliv lyckas bättre på utvecklingsmarknaden.
          </note>
          <note>
            Vi arbetar nu med att skapa mer offensiva insatser för att främja
            den multilatera upphandlingen. Jag hoppas kunna återkomma med
            ytterligare förslag i nästa budgetproposition. Jag vill samtidigt
            utmana det svenska näringslivets organisationer genom att säga:
            Bättre kan ni! Vi här i riksdagen kan underlätta därför, men i
            näringslivet måste man bli bättre på att sälja.
          </note>
          <note>
            Den andra viktiga orsaken till låg verkningsgrad är att våra
            möjligheter att i förväg bedöma resultaten av det vi planerar
            naturligtvis är ofullkomliga. Inom reklambranschen brukar man
            ofta säga att hälften av allt som satsas på reklam är bortkastat.
          </note>
          <note>
            Svårigheten är bara att säga vilken hälft. Därmed är det ingalunda
            sagt att det skulle vara så illa inom biståndet. Men den som vill
            ha en illustrativ bekräftelse på den här typen av ofullkomlighet,
            behöver bara lyssna på ett antal nationalekonomer och bankekonomer,
            som nu söker förklara varför man inte tydligare såg förspelet
            till dagens finanskris.
          </note>
          <note>
            Herr talman! Som underlag för framtidsplaner behöver man goda
            prognosinstrument och en god beskrivning av tidigare resultat.
            Vi har nu inrättat ett utvärderingssekretariat för biståndet.
            Arbetet leds av en kommitté med fristående experter från olika
            områden. Kommittén skall analysera biståndets effektivitet, göra
            egna undersökningar och lämna förslag till hur regeringen gradvis
            kan förbättra styrningen av biståndet.
          </note>
          <note>
            Ännu svårare än att bedöma utvecklingen i våra egna biståndsprojekt
            är förstås att förutse den allmänna utvecklingen i olika regioner.
            Katastrofer av skilda slag är inte välplanerade.
          </note>
          <note>
            Vi måste dra säkrare slutsatser av vad vi ser i de olika konflikter
            och katastrofer där man med svenskt bistånd gör insatser. Vi kan
            här ha hjälp av freds- och konfliktforskningen när vi skall finna
            bra system för ''early warnings'' -- tidiga varningssignaler.
          </note>
          <note>
            Katastrofbiståndet är den största enskilda utgiftsposten inom
            hela biståndsbudgeten. Den konkurrerar därmed med det långsiktiga
            biståndet som bl.a. skall förebygga katastrofer. Vi måste finna
            allt bättre möjligheter att inom de katastrofinsatser som vi gör
            förbereda långsiktigt bistånd.
          </note>
          <note>
            Antalet katastrofer i världen ökar. De flesta är inte naturkatastrofer
            utan av människan producerade katastrofer. Katastrofanslaget är
            ett av de få anslag som föreslås utökade nästa år, med hänsyn
            till de stora behoven.
          </note>
          <note>
            Största delen av katastrofbiståndet förbrukas i tredje världens
            länder, men de politiska och ekonomiska omvälvningarna i Central-
            och
          </note>
          <note>
            Östeuropa har lett till katastrofer som blivit allt mer resurskrävande.
            FN:s roll att leda och samordna katastrofbiståndet har ökat. Sverige
            ger ekonomiska bidrag till FN:s arbete, men vi måste i högre grad
            vara beredda att bidra med kompetent personal och bistå FN i rollen
            som koordinator.
          </note>
          <note>
            I en del fall är militärt skydd och militära insatser nödvändiga
            för att bryta en katastrofal utveckling och för att skydda hjälpsändningar.
            Från svensk sida ser vi den här typen av militära insatser som
            den absolut sista utvägen när inga andra medel står till buds.
          </note>
          <note>
            Herr talman! I Somalia har sådana insatser varit nödvändiga.
            FN och ESK måste nu ta till skarpare maktmedel i Jugoslavien.
            Vi skall fortsätta att bistå med humanitär hjälp. Samtidigt är
            det outhärdligt för oss att se det förakt för människovärdet som
            dagligen demonstreras. Det vill jag gärna ha sagt.
          </note>
          <note>
            En annan möjlig konflikthärd som oroar oss är
          </note>
          <note>
            Sydafrika. Jag träffade häromdagen representanter för ANC och
            försäkrade dem att den svenska regeringen fortsätter att stödja
            demokratiseringsprocessen. Jag upprepade också att det svenska
            stödet till ANC kommer att upphöra när ANC blir ett politiskt
            parti, som deltar i ett demokratiskt allmänt val.
          </note>
          <note>
            Vi vill naturligtvis även i fortsättningen stödja den demokratiska
            processen genom skilda kanaler, inte minst genom de enskilda organisationer
            som sedan tidigare gör ett mycket betydelsefullt arbete i landet.
          </note>
          <note>
            Ett resultat av de pågående konflikterna är, herr talman, ökade
            flyktingströmmar. En FN-rapport har visat att antalet flyktingar
            i världen det gångna året har ökat med mer än 1 miljon. Sverige
            tar emot -- låt oss slå fast det -- en bråkdel. De största bördorna
            ligger på de fattiga länderna i Afrika.
          </note>
          <note>
            Vi inriktar mer och mer av arbetet på att så långt möjligt bistå
            flyktingarna i närområdet. Sverige har hittills satsat ungefär
            300 miljoner kronor på insatser i och nära Ex-Jugoslavien. Sverige
            är därmed på tredje plats som givare i det här området, efter
            USA och EG. Vi kommer att ytterligare stärka arbetet med att ställa
            i ordning flyktingförläggningar och hjälp på plats både i
          </note>
          <note>
            Bosnien och Kroatien.
          </note>
          <note>
            När tiden kommer för att bosniska flyktingar och flyktingar från
            Kosovo skall återvända, kommer
          </note>
          <note>
            Sverige att ställas inför stora krav på att bistå återvändandet
            i stor skala. Formerna för detta bör snarast ses över. Vi arbetar
            tillsammans med
          </note>
          <note>
            Kulturdepartementet på en handlingsplan.
          </note>
          <note>
            Över huvud taget måste vi inrikta mer av biståndet mot fred,
            försoning och återuppbyggnad.
          </note>
          <note>
            Fredsforskare som studerat praktiskt taget alla krig som startat
            de senaste 200 åren, säger att det vanligaste kriget är det som
            startar i ett område där freds- och försoningsprocessen efter
            närmast föregående krig inte blivit bearbetad på djupet.
          </note>
          <note>
            Inom anslaget ''FN:s aktioner för fred och återuppbyggnad'' arbetar
            Sverige för att vidsträckta civila insatser skall komplettera
            militära och polisiära sådana. Vi vill ha åtgärder som stöder
            såväl fred, demokrati, mänskliga rättigheter som en hållbar utveckling.
          </note>
          <note>
            Inte bara krig och katastrofer kan kullkasta våra planer. Också
            en otillräcklig satsning på t.ex. ett lands infrastruktur kan
            betyda att missväxt får katastrofala följder. I vår egen historia
            kan vi dra slutsatser av det som hände det stora hungeråret
          </note>
          <note>
            1867. Sverige fick då internationell hjälp mot hungersnöden.
            Men järnvägarna var inte utbyggda i Norrland, varför hjälpen inte
            nådde de norra delarna av landet i tid. Liknande händelser kan
            vi i dag se upprepas i många u-länder.
          </note>
          <note>
            För en tid sedan riktade en grupp kända svenskar uppmaningen
            till regeringen och SIDA att satsa mer på jordbruket i u-länderna.
            Jag vill betona att det säkert går att göra mer, men bonden är
            också starkt beroende av hela det samhälle som omger honom eller
            henne. Det behövs därför stöd till bättre infrastruktur, vägar,
            energi, lagerhållning m.m. -- annars kan bonden inte bevattna
            sina grödor och inte transportera sina produkter till köparna,
            och inte heller kan produktionen vidareförädlas eller lagras.
            Vid missväxt kan inte hjälpen komma fram i tid. Bonden är också
            beroende av landets totala ekonomi, av att han kan lita på lagar,
            lånevillkor osv. Jag kommer senare att inbjuda till en konferens
            för att belysa jordbrukets situation i u-länderna i ett större
            perspektiv.
          </note>
          <note>
            Herr talman! Ett annat sätt att förbättra planering och framförhållning
            är, som jag nämnde, bättre system för ''early warnings''. Konfliktforskare
            pekar nu på att ett av de bästa tidiga tecknen på en annalkande
            konflikt i ett land är en ökning av brotten mot de mänskliga rättigheterna.
          </note>
          <note>
            Det är därför naturligt att vi som ett av kriterierna för biståndsinsatser
            i ett land har just bedömningen av läget för de mänskliga rättigheterna.
            Som människorättsminister har jag all anledning att betona sambandet
            mellan utveckling, demokrati och mänskliga rättigheter.
          </note>
          <note>
            Vid den konferens om mänskliga rättigheter som jag hade inbjudit
            till i Saltsjöbaden i februari var just detta ämnet för den inledande
            paneldebatten.
          </note>
          <note>
            Ett nittiotal deltagare hade personligen inbjudits --
          </note>
          <note>
            regeringsmedlemmar, politiker, ledare för internationella organisationer,
            frivilliga organisationer, jurister, domare och andra.
          </note>
          <note>
            Ett av de genomgående inslagen i konferensen var betoningen på
            ''rule of law'' och rättssystemets roll för att upprätthålla mänskliga
            rättigheter och för att utveckla och befästa demokratin.
          </note>
          <note>
            Generalsekreteraren för OAU, den afrikanska enhetsorganisationen,
            Mr. Salim A. Salim, framhöll i sitt anförande att samarbete, mänskliga
            rättigheter och demokrati är delar i en helhet när det gäller
            mänsklig utveckling. De kan inte åtskiljas eller behandlas individuellt
            utan att syftet förvrängs. ''Rule of law'' är förknippat med samhällets
            välfärd.
          </note>
          <note>
            Den här betoningen på ''rule of law'' har inte haft särskilt
            stor genomslagskraft i det svenska biståndstänkandet. Utvecklingslinjerna
            har lagts upp av samhällsbyggare, ekonomer och tekniker av skilda
            slag. Vi har därmed försökt överföra delar av vårt välstånd till
            tredje världen. Varaktiga resultat i biståndsarbetet kräver att
            man också beaktar de faktorer som bestämmer samverkan mellan människor
            i ett samhälle. Att människor kan och vågar lita på varandra är
            av fundamental betydelse för uppkomsten av ett samhälle. Mänskliga
            rättigheter kan därför ses som en förutsättning för det civila
            samhällets självständighet.
          </note>
          <note>
            Vår konferens i Saltsjöbaden kan sägas vara ett avstamp inför
            FN:s andra världskonferens om mänskliga rättigheter, som skall
            hållas i Wien i juni.
          </note>
          <note>
            FN:s förberedelser för denna konferens har gått mycket trögt.
            Ett antal u-länder har sökt krångla till förberedelserna för att
            dölja den egna politiken på de mänskliga rättigheternas område.
          </note>
          <note>
            Vi hade i Saltsjöbaden en intressant diskussion om bl.a. villkoren
            för bistånd och fick i gång en fruktbar dialog, som kanske kan
            underlätta förarbetet för Wienmötet. Vi kommer i förhandlingarna
            inför världskonferensen att driva frågorna om kvinnors och barns
            situation. Vi vill också att konferensen skall framhålla betydelsen
            av att länder som ansluter sig till olika konventioner gör färre
            reservationer. Det gäller både civila och politiska rättigheter,
            ekonomiska och sociala rättigheter, rasdiskriminering, tortyr,
            barn- och kvinnokonventionerna och dödsstraffets avskaffande.
          </note>
          <note>
            På konferensen betonade flera av deltagarna risken för bakslag
            i u-länder på grund av en misslyckad ekonomisk politik. Demokratisering
            och mänskliga rättigheter måste självfallet åtföljas av ekonomiska
            framsteg.
          </note>
          <note>
            Det är därför som Världsbankens och de regionala utvecklingsbankernas
            s.k.
          </note>
          <note>
            strukturanpassningsprogram är så viktiga för uländerna. De här
            bankerna har i många kretsar ett oförtjänt dåligt rykte. Det kan
            förklaras av att man inte har satt sig in i den inriktning bankerna
            har i dag, utan bedömer deras insatser på grundval av äldre fakta.
            Bankernas inriktning på att bekämpa fattigdom är betydligt mer
            långtgående än t.o.m.
          </note>
          <note>
            det svenska biståndets.
          </note>
          <note>
            Sveriges stöd till strukturanpassningsprogrammen medför att vi
            kan påverka programmens utformning, bl.a. för att lindra de negativa
            effekter på utsatta befolkningsgrupper som kan bli följden i programmens
            inledningsskede.
          </note>
          <note>
            Många av de fattigaste länderna har en orimligt tung skuldbörda,
            vilket omintetgör möjligheterna till utveckling. Regeringen kommer
            att arrangera ett internationellt seminarium för att diskutera
            skuldproblemets omfattning och möjliga åtgärder.
          </note>
          <note>
            Förberedelserna för detta pågår.
          </note>
          <note>
            Herr talman! För att återkomma till att resultaten inte alltid
            blir som vi vill, finns en tredje viktig orsak. Alla spelar inte
            rent spel. Bristande etik och ren brottslighet är också människans
            ständiga följeslagare. Vi har ju strävan mot marknadsekonomi som
            ett av kriterierna för biståndet. Jag vill betona att det gäller
            en marknadsekonomi med social accent och med klara etiska gränser.
          </note>
          <note>
            Vi har nyligen sett kritik i massmedia om omfattande korruption
            i biståndsverksamheten.
          </note>
          <note>
            Det har ofta gällt Moçambique. Vi fick bl.a. veta att i ett aktuellt
            fall -- det gällde dock inte svenskt bistånd -- försvann kanske
            hälften av katastrofbiståndet i form av mat innan det nådde målet.
            Det är förstås helt oacceptabelt. Men hälften nådde faktiskt fram
            till dem som hade det största behovet.
          </note>
          <note>
            Vi har på senare tid blivit varse att många aktörer i vårt land
            skulle behöva en lektion i marknadsekonomins etik. Det har försvunnit
            ganska många miljarder också här. Jag är mån om att säga det,
            herr talman, därför att jag möter så ofta människor som talar
            om korruption som om det var någonting som bara fanns långt borta
            i
          </note>
          <note>
            Afrika. Det finns faktiskt på närmare håll.
          </note>
          <note>
            Vi kan känna oss trygga i försvaret av biståndet.
          </note>
          <note>
            Om man i en kommun har en tafflig brandkår, som i en given situation
            bara lyckas rädda två människoliv när man kunde ha räddat tre,
            slutar man inte med att försöka släcka bränder, utan man förbättrar
            i stället brandkåren. Framför allt förbättras inte brandsläckningsförmågan
            av att man halverar anslaget.
          </note>
          <note>
            Vi vet genom internationella jämförelser att svenskt bistånd
            står sig väl och har gott rykte. Och trots att många i Sverige
            vill minska biståndet finns det en stark opinion för. Den kampanj
            som är i gång för att Sverige skall återgå till enprocentsnivån
            i biståndet har hittills lett till att 120 000 kr flutit in på
            UD:s konto. Vi har haft svårigheter att hantera de här pengarna,
            men de föreslås nu gå till insatser för bl.a. gatubarn. Jag hoppas
            att det är någonting som kan accepteras av de många givarna.
          </note>
          <note>
            Bortåt hälften av vad vi satsar på det bilaterala biståndet kommer
            tillbaka till Sverige i olika former. Det bör också någon gång
            sägas, att om vi ger 1 % får vi också någonting tillbaka. Jag
            har tidigare varit inne på att våra svenska företag borde bli
            bättre. Samtidigt vill jag säga att detta inte skall tolkas så
            att vi kan minska biståndet, utan det borde snarast inspirera
            oss att göra mer.
          </note>
          <note>
            Sverige har råd, och vi bör vara så kloka att vi tar itu med
            de problem som nord--syd-dialogen uppmanar oss att ta itu med.
            Ingen går väl omkring och tror --
          </note>
          <note>
            i varje fall ingen här i kammaren -- att man kan bilda ett ländernas
            Securum och slippa problemen.
          </note>
          <note>
            Vi har bara en jord, och den är odelbar.
          </note>
          <note type="speaker">
            Anf. 87 FÖRSTE VICE TALMANNEN:
          </note>
          <note>
            Statsrådet Alf Svensson valde att inledningsvis kritisera riksdagen
            för debattordningen, vilket är mycket ovanligt. Jag har förståelse
            för att statsrådet är irriterad över denna splittring av debatten.
            Men dagens debatt har bestämts i överläggningar mellan riksdagskansliet
            och regeringskansliet.
          </note>
          <note>
            När dagen bestämdes stod det klart att regeringen i dag skulle
            vara här och svara på muntliga frågor.
          </note>
          <note>
            Dessutom begärde regeringen att få komma hit och lämna information
            genom socialministern.
          </note>
          <note>
            Regeringen har också valt att denna dag lägga fram sin kompletteringsproposition,
            som enligt bestämmelser i riksdagsordningen kan leda till debatt.
            En sådan debatt inleddes dagen med.
          </note>
          <note>
            Dessutom har utrikesutskottet meddelat att man räknade med att
            debatten skulle ta tre och en halv timme. Som alla ser är det
            glädjande nog ett så stort intresse för biståndsfrågorna att debatten
            kommer att ta betydligt längre tid.
          </note>
          <note>
            Jag noterar detta samtidigt som jag har förståelse för att man
            kan tycka att det är irriterande att debatten delas upp på det
            här sättet.
          </note>
          <note>
            Eftersom Alf Svensson redovisade sin uppfattning anser jag det
            angeläget att även talmannen markerar sin uppfattning i riksdagens
            protokoll.
          </note>
          <note type="speaker">
            Anf. 88 BERTIL MÅBRINK (v) replik:
          </note>
          <note>
            Herr talman! I budgetpropositionens bil. 4 säger biståndsministern
            att det för närvarande inte är aktuellt att ge u-krediter till
            Indonesien. Detta säger också utrikesutskottet i betänkandet.
            Hur länge varar ''för närvarande''?
          </note>
          <note>
            Vi vet ju att BITS, som den Engblomska utredningen konstaterade,
            endast beaktar tillväxtmålet och har gett, och ger, u-krediter
            till länder som grovt kränker de mänskliga rättigheterna. Det
            är viktigt att man från biståndsministern får höra att det inte
            kommer att ges några u-krediter till Indonesien så länge ockupationen
            av Östtimor fortsätter och så länge de mänskliga rättigheterna
            kränks i Östtimor, Asien och Indonesien. För att skingra oron
            kring detta
          </note>
          <note>
            ''för närvarande'' skulle jag vilja höra en sådan deklaration
            från biståndsministern.
          </note>
          <note>
            Alf Svensson nämner situationen i Restjugoslavien och serbiernas
            härjningar i Bosnien. Han nämner insatser i Bosnien och Kroatien
            och dessutom insatser mot Serbien. Jag kan instämma i detta, men
            vi får faktiskt inte glömma bort Kosova i sammanhanget. Jag kom
            därifrån för ett par dagar sedan. Jag var inte i Kosova eftersom
            jag inte fick något visum, men jag har befunnit mig i Skopje i
          </note>
          <note>
            Makedonien och träffat kommittéer för mänskliga rättigheter från
            Pristina och Kosova. Jag har även träffat andra organisationer
            och personer som jag av förklarliga skäl inte tänker nämna här
            i kammaren.
          </note>
          <note>
            Vad som pågår i Kosova är också en etnisk rensning, herr biståndsminister.
            Jag skall återkomma till det, men jag reagerar när man nära nog
            antyder att det inte är några större problem.
          </note>
          <note>
            Det viktigaste är frågan om Indonesien och att jag får ett svar
            från biståndsministern på den punkten.
          </note>
          <note type="speaker">
            Anf. 89 Statsrådet ALF SVENSSON (kds):
          </note>
          <note>
            Herr talman! Jag vill faktiskt bestrida att BITS
          </note>
          <note>
            endast beaktar tillväxtmålet. Först skall jag säga att
          </note>
          <note>
            BITS naturligtvis inte ger några u-krediter om det inte finns
            beslut om att sådana får ges. De besluten får ju de politiskt
            ansvariga ta på sig.
          </note>
          <note>
            Jag lyssnade mycket noggrant på Måbrinks anförande och på det
            han sade om detta med Kina.
          </note>
          <note>
            Ericssons insatser där kan faktiskt verka demokratiserande. Jag
            läste ganska nyligen en artikel som handlade om hur man nu inom
            små
          </note>
          <note>
            MR-grupper i Kina använde sig av telefax. Det var väldigt svårt
            för myndigheterna att komma åt detta.
          </note>
          <note>
            Telefonerna kunde man avlyssna, men de telefax som man bar omkring
            och skickade budskap från över gränserna till dessa grupper hade
            man svårt att komma åt. Se där! Tekniken kan alltså vara med och
            underlätta demokratiseringen.
          </note>
          <note>
            Jag skall vara mycket ärlig, Bertil Måbrink, och säga att jag,
            som biståndsminister, har oerhört svårt att förklara varför vi
            skall ge u-krediter till Kina och inte till Indonesien. I sammanhanget
            har jag också svårt att förklara varför vi skall stötta en regim
            som
          </note>
          <note>
            Vietnam, om vi inte stöttar andra länder där demokratiseringen
            ännu inte har nått dit den borde ha nått.
          </note>
          <note>
            Sanningen är ju den att det runt om oss, i Afrika och i Asien
            -- jag höll på att säga land efter land --
          </note>
          <note>
            finns ofantligt mycket övrigt att önska när det gäller
          </note>
          <note>
            MR-politik och demokratisering. Jag tror emellertid att det är
            väldigt viktigt att man har fönster öppna och försöker tala om
            att det förhåller sig si och så och att vi vill se det och detta.
            Jag undrar om man inte når längre på det viset. Detta
          </note>
          <note>
            ''för närvarande'' gäller för närvarande, hur länge kan jag inte
            uttala mig om.
          </note>
          <note type="speaker">
            Anf. 90 BERTIL MÅBRINK (v) replik:
          </note>
          <note>
            Herr talman! Jag tycker inte att vi skall ge några som helst
            biståndspengar vare sig till Indonesien eller till Kina.
          </note>
          <note>
            Vietnam har ju med all rätt tidigare kritiserats för brott mot
            de mänskliga rättigheterna, för sitt enpartisystem och för en
            statsdirigerad ineffektiv ekonomi. Av den anledningen har biståndet
            successivt skurits ner. Men Vietnam har ju ändå tagit till sig
            kritiken. Ekonomin har ändrats och det görs ansträngningar --
            dock inte tillräckliga -- för att de mänskliga rättigheterna skall
            respekteras. Jag tror också att det ganska snabbt kommer att bli
            ett flerpartisystem. Vi måste ändå göra den skillnaden när det
            gäller Vietnam.
          </note>
          <note>
            Kina har ju från 1989 gått den motsatta vägen, Alf
          </note>
          <note>
            Svensson. I Kina har brotten mot de mänskliga rättigheterna ökat.
            Då går vi in och ger biståndspengar till detta land som jag vill
            beteckna som ett diktaturland, där man grovt förföljer -- och
            även använder sig av tortyr -- dem som inte tycker och tänker
            som makthavarna i Beijing.
          </note>
          <note>
            I Indonesien fortsätter man att grovt kränka det nationella oberoendet,
            Alf Svensson. I dag driver man där en systematisk brutal terror
            mot befrielserörelsen Fretilin på Östtimor. I det läget går vi
            också in med u-krediter och biståndspengar.
          </note>
          <note>
            Vi gör det inte direkt från Sverige till Indonesien.
          </note>
          <note>
            Däremot går vi omvägen, Alf Svensson, via
          </note>
          <note>
            Nordiska investeringsbanken och Nordiska investeringsfonden.
            Det är osmakligt och det är dubbelmoraliskt.
          </note>
          <note>
            Jag tycker också att man skall ha ett fönster öppet mot de här
            länderna, men då måste man vara klar över vad det är för sorts
            biståndsresurser som man skall ge.
          </note>
          <note>
            Jag anser att man skall ge bistånd för kulturutbyte, för forskning
            osv., så att forskare från dessa länder har möjlighet att också
            komma till vårt land och vi kan komma över till deras länder.
            Det är ett bra och effektivt bistånd för att man skall kunna driva
            på utvecklingen mot demokrati och uppmärksamma de brott som de
            här regimerna begår mot de mänskliga rättigheterna.
          </note>
          <note type="speaker">
            Anf. 91 Statsrådet ALF SVENSSON (kds):
          </note>
          <note>
            Herr talman! Jag är den förste -- i alla fall vill jag vara bland
            de första, för jag vill inte göra gällande att jag skulle vara
            bätte än någon annan -- att verkligen kritisera Kina för tortyr
            och för de fasor som enskilda medborgare där utsätts för. Det
            finns inget försvar i det avseendet.
          </note>
          <note>
            Kina är inte vilken nation som helst. Det är en gigantisk människomassa,
            som vi väl vet. Jag tror --
          </note>
          <note>
            det är min ärliga övertygelse -- att Sverige kan påverka mer
            genom att ta kontakt med vissa grupper, och på visst sätt, i Kina
            än om vi bara vänder Kina ryggen till.
          </note>
          <note>
            Jag kan, naturligtvis, inte låta bli att undra om
          </note>
          <note>
            Bertil Måbrink stod upp här i kammaren på den tiden då han inte
            kunde lovorda Vietnam -- dvs. för tio år sedan då han föreslog
            att vi skulle dra oss bort från Vietnam, ett land där vi inte
            skulle finnas med.
          </note>
          <note>
            När det gäller Indonesien vet jag att vi för närvarande har oerhört
            litet verksamhet där. Det handlar om bräckliga och få relationer.
            Men vi har via Svenska advokatsamfundet bl.a. en relation till
            en fristående MR-organisation i Jakarta.
          </note>
          <note>
            Det som skett, och sker, på Östra Timor är ytterligt beklagligt.
            Jag har alltså inte tänkt komma med en enda försvarande sats.
            Men fortsättningsvis undrar jag om det inte kan vara rim och reson
            att vi försöker komma på talefot för att riktigt göra gällande
            hur vi vill se utvecklingen i denna expansiva region som så gott
            som alla länder igen har dragit sig till. Jag avser då de nordiska
            länderna bland många andra.
          </note>
          <note>
            Anf. 92 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det senaste replikskiftet visar klart hur svårt
            det är att vara konsekvent när det gäller mänskliga rättigheter
            och bistånd.
          </note>
          <note>
            Själv vill jag ta upp två frågor.
          </note>
          <note>
            Den första frågan gäller den uppmärksammade kampanj för en hållbar
            utvecklingspolitik och en särskild landsbygdsutveckling med tyngdpunkten
            på livsmedelsproduktionen för att tillgodose de fattigaste gruppernas
            näringsbehov som en rad svenskar med kyrkornas U-forum i spetsen
            gjort sig till tolk för.
          </note>
          <note>
            Vi i utskottet har faktiskt sagt ifrån där. Vi instämmer i vad
            som sägs om behovet av en förstärkt strategi på detta område och
            säger att regeringen och SIDA under det kommande budgetåret bör
            se över insatserna för landsbygdsutveckling och livsmedelsproduktion
            för
          </note>
          <note>
            Sveriges samarbetsländer i Afrika. Detta är alltså en direkt
            uppmaning till regeringen och SIDA. Den skrivningen tillkom efter
            det att bl.a. vi socialdemokrater hade uppvaktats av just kyrkornas
            U-forum och Sveriges
          </note>
          <note>
            Lantbruksuniversitet.
          </note>
          <note>
            Den andra frågan som jag vill ta upp gäller den s.k.
          </note>
          <note>
            styrningspropositionen. Främst ser vi här en klar risk att riksdagens
            inflytande över biståndet minskar. Riksdagen har ju tidigare uttalat
            sig för ett starkare inflytande.
          </note>
          <note>
            Vidare säger biståndsministern att ansvar och uppgifter blir
            tydligare -- om jag nu antecknat korrekt. Vi tolkar propositionen
            precis tvärtom.
          </note>
          <note>
            Först och främst: Regeringen vill minska SIDA:s och biståndsmyndigheternas
            roll. Vi vill ha starka myndigheter som kan garantera effektivitet,
            kompetens och långsiktighet.
          </note>
          <note>
            Regeringen har redan i dag alla möjligheter att styra myndigheterna.
            Brister det här, är det en brist i regeringsutövandet -- inte
            i beredningsordningen.
          </note>
          <note>
            När det gäller de förändringar som föreslås finns risken att
            ansvarsfördelningen blir oklar enligt vårt sätt att se saken.
            Samma sak gäller den integrerade fältadministrationen. Ambitionen
            är riktig. Men propositionen är oklar vad gäller myndigheternas
            roll i förhållande till ambassaden eller biståndskontoret.
          </note>
          <note type="speaker">
            Anf. 93 Statsrådet ALF SVENSSON (kds):
          </note>
          <note>
            Herr talman! Jag tror inte att man någonsin hittar en sådan tingens
            ordning som innebär att man har att välja mellan svart och vit
            ruta när det gäller mänskliga rättigheter och bistånd, utan vi
            får finnas i en process -- väl medvetna om att vi aldrig kommer
            att nå ända fram. Men låt oss sträva ivrigt och understryka detta
            gång på gång!
          </note>
          <note>
            Jag tycker att det är en väldig styrka att få göra det och samtidigt
            veta att riksdagens partier står bakom. Det är vad jag känner
            när jag träffar människor -- ledamöter eller kolleger -- i utvecklingsländer.
          </note>
          <note>
            Sedan sade jag i mitt anförande beträffande jordbruksproblematiken,
            som Karl-Erik Svartberg nämnde, att vi förbereder en konferens.
            Jag hoppas att den snarast kan komma till stånd.
          </note>
          <note>
            I förra propositionen skrev vi åtskilligt om detta.
          </note>
          <note>
            Jag har texten framför mig, men jag jag tror inte att jag skall
            ta tid i anspråk för att repetera vad som där sägs.
          </note>
          <note>
            Vidare vill jag faktiskt ha sagt här i kammaren att vi har utarbetat
            ett svar på den artikel som varit införd i Dagens Nyheter, men
            svaret publicerades inte. Det tycker jag är väldigt trist. Det
            hade kanske befruktat debatten något om vi hade fått gå i svaromål.
            Men över sådant råder vi som bekant inte.
          </note>
          <note>
            Vi har olika uppfattningar om detta med styrningsfunktioner.
            Jag för min del menar, och det är min ärliga uppfattning, att
            det som föreslagits kommer att gagna riksdagens insyn och kunskap
            om hur vi tänker och hur vi arbetar. Jag menar faktiskt -- Karl-Erik
            Svartberg kan naturligtvis säga att möjligheterna existerar och
            att det bara är att ta för sig för oss politiker -- att ett större
            ansvar bör läggas på politikerna. Politikerna kan inte bara komma
            in i slutfasen för att leverera ''akten'' till kammaren.
          </note>
          <note>
            Jag tror alltså att det skulle vara hälsosamt och befruktande
            om det politiska ansvarstagandet kom steget tidigare än som för
            närvarande är fallet.
          </note>
          <note>
            Anf. 94 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Samtidigt, biståndsministern, är det viktigt att
            slå vakt om professionalismen. Jag tror att det är farligt om
            politiker går in i biståndet på det sätt som antyds i biståndsministerns
            replik. Det gäller att slå vakt om de professionella biståndsmyndigheter
            och biståndsarbetare som vi har. Det är där som vi behöver en
            klar fördelning av uppgifter och ansvar.
          </note>
          <note>
            Det är fråga om samma fördelning mellan regeringen och biståndsmyndigheterna.
            I det avseendet har vi alltså en annan uppfattning än statsrådet.
            Vid utskottsbehandlingen får man försöka slita den tvisten. Men
            nog är det beklagligt att vi i en så här viktig principiell fråga
            inte kunde få det samråd och det samförstånd som vi tidigare haft
            när det gällt viktiga biståndsfrågor.
          </note>
          <note type="speaker">
            Anf. 95 Statsrådet ALF SVENSSON (kds):
          </note>
          <note>
            Herr talman! Jag tycker inte att vi skall behöva hamna i den
            situationen att vi talar om professionalism hos myndigheterna
            och säga att en sådan inte existerar när det gäller politikerkåren.
          </note>
          <note>
            Men jag tror inte det var vad Karl-Erik Svartberg menade.
          </note>
          <note>
            Runt statsrådet och även runt statssekreteraren på u-avdelningen
            -- vilka dessa nu än är och vilket parti eller vilken konstellation
            de än företräder -- finns det väldigt mycket av professionalism.
            Jag kan inte tänka mig att den politiskt ansvarige så att säga
            låter bli att tillägna sig den professionalismen. Jag tror faktiskt
            -- och det är vad jag också tycker -- att det skulle vara en styrka
            även för myndigheterna om den professionalismen användes mer än
            som för närvarande kan vara möjligt.
          </note>
          <note>
            Förste vice talmannen anmälde att Karl-Erik
          </note>
          <note>
            Svartberg anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 96 LARS MOQUIST (nyd) replik:
          </note>
          <note>
            Herr talman! Tiden lider, så jag skall fatta mig kort.
          </note>
          <note>
            Biståndsministern säger att vi har råd att bibehålla ett bistånd
            på dagens nivå och t.o.m. att snarast möjligt återgå till enprocentsnivån.
          </note>
          <note>
            Precis som biståndsministern nämner har bl.a.
          </note>
          <note>
            svindlerierna inom bankväsendet lett till att
          </note>
          <note>
            Sveriges ekonomi börjat närma sig de s.k.
          </note>
          <note>
            bananrepublikernas nivå.
          </note>
          <note>
            Ny demokrati anser att vi, med 250 miljarder i beräknat underskott,
            inte har råd att fortsätta att satsa 13 miljarder i bestånd. Det
            räcker att vi låter våra kommande generationer få vara med och
            betala tillbaka de 7 miljarder som vi föreslår skall beviljas
            i bistånd.
          </note>
          <note type="speaker">
            Anf. 97 Statsrådet ALF SVENSSON (kds):
          </note>
          <note>
            Herr talman! Det är den gamla vanliga skivan som spelas upp mellan
            Nydemokraterna och dem som försvarar solidariteten med de fattiga
            och utsatta.
          </note>
          <note>
            Jag förstår faktiskt inte resonemanget.
          </note>
          <note>
            Utrikesutskottets ledamöter är ju ute på resor.
          </note>
          <note>
            Herr Moquist är ju med på resor, så han måste också möta fattigdomen
            och eländet -- allt det som griper oss och vädjar till våra sinnen
            så till den grad att vi tycker att vi gör alldeles för litet.
            Många kvällar har jag gått in på mitt hotellrum och gråtit över
            vad jag sett på dagen. Vad gör herr Moquist när han är ute och
            reser? Ser han inte eländet och nöden och tycker att vi gör för
            litet?
          </note>
          <note>
            Herr talman! Jag utgår inte längre från att det är solidariteten
            som skall driva herr Moquist i de här frågorna. Men jag hade hoppats
            att det skulle vara fråga om ren självbevarelsedrift -- för det
            är ju vad det handlar om.
          </note>
          <note>
            Om vi i den rika världen, i i-världen, inte inser att nord--syd-dialogen
            är vår största och viktigaste uppmaning begriper vi nog inte vad
            begreppet självbevarelsedrift innehåller.
          </note>
          <note type="speaker">
            Anf. 98 LARS MOQUIST (nyd) replik:
          </note>
          <note>
            Herr talman! Jo, biståndsministern, jag har visst varit med på
            resor, bl.a. till Vietnam, Laos och
          </note>
          <note>
            Cambodja. Jag har sett mycket av det som nämns här. Men jag har
            också sett väldigt mycket som har gått snett. Jag har tidigare
            tagit upp den saken här i kammaren, och jag tror att också andra
            kan bekräfta detta. Det gäller t.ex. de vägprojekt som är på gång
            i Laos.
          </note>
          <note>
            Jag kan mycket väl hålla med om att vissa projekt går bra. Men
            vissa går sämre.
          </note>
          <note>
            Vad som egentligen behövs är, precis som jag nämnde i mitt huvudanförande,
            att i-länderna slutar med sitt hyckleri och ser till att man mycket
            mera går in för frihandel och även att skuldavskrivningarna inte
            bara betonas av Sverige.
          </note>
          <note>
            Även andra länder får gå in för den biten.
          </note>
          <note>
            Biståndsministern sade att man från svensk sida internationellt
            har för avsikt att se till att andra länder tar sitt ansvar, så
            att u-länderna befrias från mycket av deras skulder. Men de stora
            bitarna i biståndet är egentligen att se till att frihandeln --
            det behöver inte vara en total frihandel -- väsentligt ökar i
            förhållande till dagens nivå. Så uppnår vi det som biståndet avser.
            Därmed ger vi människorna möjlighet att själva genom bl.a. kreatitivitet
            se till att det blir välstånd. Vi har sett exempel på det bl.a.
          </note>
          <note>
            i Sydostasien.
          </note>
          <note type="speaker">
            Anf. 99 Statsrådet ALF SVENSSON (kds):
          </note>
          <note>
            Herr talman! Jag har hört den relativt nyvalde vicepresidenten
            i USA säga följande: Fortfarande ges blodtransfusioner från den
            sjuke och svage till den rike och starke. Detta säger han i samband
            med att han han talar om nord--syd-dialogen -- och det är också
            vad som sker. Nettoströmmarna fortsätter ju att gå från de svaga
            till de rika.
          </note>
          <note>
            Jag har väldigt svårt att förstå förda resonemang.
          </note>
          <note>
            Lars Moquist säger: Jag har sett en hel del som gått snett. Ja,
            visst, men jag begriper inte logiken i att det tas till intäkt
            för en minskning av biståndet. I
          </note>
          <note>
            stället borde det uppmana och inspirera Lars
          </note>
          <note>
            Moquist att göra formidabla insatser för att man ser till att
            ingenting går snett. Det är inte möjligt att någon i det här huset,
            i den här kammaren, inte ser att det finns behov som behöver tillfredsställas,
            att insatser behöver göras.
          </note>
          <note>
            Jag känner dock till den här sortens argumentering, herr talman!
            När något gått snett försöker man att rycka åt sig det hela och
            använda det som argument för en neddragning på satsningen. Jag
            tycker att det är ett mycket olustigt sätt att argumentera.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.04 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            8 § (forts. från 4 §) Internationellt utvecklingssamarbete
          </note>
          <note>
            (forts. UU15)
          </note>
          <note type="speaker">
            Anf. 100 KRISTINA SVENSSON (s):
          </note>
          <note>
            Herr talman! Jag vill lyfta fram fyra områden som jag anser vara
            av stor vikt när det gäller att nå en hållbar utveckling i biståndet.
            De områdena är demokratifrågor, miljöfrågor, kvinnofrågor och
            befolkningsfrågor.
          </note>
          <note>
            I många afrikanska länder har man nyligen genomfört eller skall
            man inom en nära framtid genomföra sina första demokratiska val.
          </note>
          <note>
            Enpartistater går in i ett nytt politiskt skede. Flera afrikanska
            nationer har arbetat fram en ny konstitution, som garanterar flerpartisystem
            och fria val. Men vägen mot pluralism och demokrati är långt ifrån
            lätt att vandra.
          </note>
          <note>
            Nyckelord i många afrikanska nationer är i dag national unity
            och reconciliation. Det handlar om att överbrygga gamla stammotsättningar
            och att undvika att etniska konflikter blossar upp. Det är försoning
            och nationell enighet som skall utgöra fundamentet på vilken demokratin
            skall vila och utvecklas.
          </note>
          <note>
            Men demokrati kan aldrig påtvingas människor, vare sig uppifrån
            eller utifrån. Demokratin utvecklas i sin egen takt och ur krav
            från medborgarna själva. Vi som lever i ett land med djupa demokratiska
            rötter glömmer ibland att det även i vårt land tog lång tid att
            utveckla vår politiska demokrati. Det är något förmätet av oss
            att ibland begära att fattiga utvecklingsländer snabbt och på
            kort tid skall bli lika demokratiska som vi är.
          </note>
          <note>
            Jag menar att vi har ett mycket stort ansvar för att i vårt samarbete
            och utvecklingsbistånd stödja och stimulera den demokratiutveckling
            som pågår i flera av våra programländer. Vi socialdemokrater anser
            att regeringen skickar fel signaler, när den minskar landramarna
            till länder som just är på väg att etablera flerpartisystem och
            demokratiska institutioner. Tvärtom är det nu som vårt stöd behövs
            -- i dubbel bemärkelse.
          </note>
          <note>
            Våra insatser på detta område måste vara av både kortsiktig och
            långsiktig karaktär. De mer kortsiktiga kan handla om det arbete
            som krävs för att förbereda en ny konstitution. Vi kan t.ex.
          </note>
          <note>
            medverka i projekt som ger möjligheter för flertalet medborgare
            att ta aktiv del i arbetet. Det är också nödvändigt att kvinnornas
            krav på lika villkor tillgodoses i en ny grundlag. Det kan handla
            om tekniskt stöd till registreringsförfarande och valprocedurer.
          </note>
          <note>
            Den förra socialdemokratiska regeringen tog initiativ till att
            utreda förutsättningarna för ett oberoende, internationellt valinstitut.
            Det arbetet har nu kommit så långt att det finns ett konkret förslag.
            Behovet av ett sådant valinstitut är väl dokumenterat.
          </note>
          <note>
            Jag vill här framhålla att jag instämmer i det som biståndsministern
            sade när han talade om behovet av rule of law och, vill jag tillägga,
            även good governments. De är väldigt viktiga komponenter i detta
            arbete.
          </note>
          <note>
            Det internationella samfundet skulle genom ett sådant här institut
            kunna främja den pågående övergången till flerpartisystem och
            politisk demokrati på ett mer samordnat sätt än man nu gör.
          </note>
          <note>
            Man skulle kunna medverka med professionellt stöd på ett betydligt
            mer effektivt och koordinerat sätt än tidigare.
          </note>
          <note>
            Dessa insatser får dock inte utesluta mer långsiktiga insatser.
            Det mest grundläggande i en demokrati är naturligtvis att dess
            medborgare har möjlighet att tillägna sig information och kunskap,
            att de äger instrumenten för att kunna uttrycka sina åsikter.
          </note>
          <note>
            Att kunna läsa och skriva är den grund som all demokratisering
            vilar på. Tillgång till information och kunskap är en förutsättning
            för att medborgarna skall kunna utöva grundläggande demokratiska
            rättigheter och skyldigheter. Därför är behovet av långsiktiga
            strategier för att utplåna analfabetism, långsiktiga planer för
            att höja kunskapsnivå samt långsiktiga åtgärder för att höja levnadsnivå
            ett absolut behov i arbetet för att utveckla och stärka demokratiska
            system.
          </note>
          <note>
            Vi socialdemokrater ser det därför såsom minst sagt märkligt
            att regeringen minskar landramarna för de av våra programländer
            som är i störst behov av stöd av just denna art. Jag kan nämna
            Angola, Guinea
          </note>
          <note>
            Bissau, Mocambique, Tanzania och Vietnam såsom exempel. Dessa
            länder är bland de fattigaste länderna i världen. Några av dem
            är dessutom djupt sargade av krig. Flera befinner sig i övergångsstadier
            på väg mot politisk demokrati och marknadsekonomi. Skall vi då
            inte fullt ut stödja en sådan utveckling?
          </note>
          <note>
            Jag har svårt att förstå att ni i stället skär så djupt i landramarna
            och på sätt och vis faktiskt straffar dessa länder för det de
            försöker åstadkomma. Jag är helt på det klara med att landramarna
            inte är ett uttryck för det totala svenska biståndet till ett
            mottagarland, men de har en stor symbolisk betydelse, eftersom
            det långsiktiga biståndet ryms inom just landramarna. Vi menar
            att majoriteten sänder totalt fel signaler till dessa länder.
          </note>
          <note>
            Skiljelinjen mellan utskottsmajoriteten och oss socialdemokrater
            kan man också avläsa i vår syn på anslaget till Sydafrika, vilket
            ryms inom anslaget till demokrati och mänskliga rättigheter. Sydafrika
            balanserar som vi alla vet på randen till inbördeskrig. För att
            stödja den så sköra demokratiprocessen där föreslår vi i förhållande
            till majoriteten ytterligre 25 miljoner kronor.
          </note>
          <note>
            Jag övergår så till miljöfrågorna. Agenda 21 som har nämnts här
            av flera talare är det dokument som undertecknades i somras på
            Riokonferensen. Det ställer högre krav än tidigare på riktade
            insatser för att skapa en hållbar miljöutveckling. I vår partimotion
            framhåller vi att de bilaterala miljöinsatserna måste prioriteras.
            Vi föreslår därför ett högre anslag än majoriteten, nämligen ytterligare
            25 miljoner kronor.
          </note>
          <note>
            När det gäller insatser på miljöområdet som förmedlas genom multilaterala
            kanaler är det uppseendeväckande att majoriteten föreslår en nedskärning
            på 110 miljoner kronor i jämförelse med innevarande års anslag.
            Man motiverar denna nedskärning med att det finns en stor reservation.
          </note>
          <note>
            Men jag kan inte finna den argumenteringen speciellt övertygande,
            eftersom utskottsmajoriteten på s. 47 i betänkandet framhåller
            vilka omfattande överföringar som nu krävs för att förverkliga
            Agenda 21. Vi menar att det för att leva upp till Riokonferensens
            åtagande är nödvändigt att anslaget här uppgår till 75
          </note>
          <note>
            miljoner kronor. Det handlar faktiskt om trovärdighet.
          </note>
          <note>
            Flera talare har berört kvinnofrågorna. Vi menar att budgetpropositionen
            inte tillräckligt har betonat kvinnornas roll för en hållbar utveckling.
          </note>
          <note>
            Med anledning av en socialdemokratisk motion har utskottet däremot
            markerat sin inställning. Bl.a.
          </note>
          <note>
            ger utskottet regeringen till känna att anslaget till
          </note>
          <note>
            FN:s kvinnofond Unifem skall ökas. På samma sätt uttalar vi klart
            och tydligt i betänkandet att en nationell kommitté måste tillsättas
            inför FN:s kvinnokonferens i Kairo. Det har fortfarande inte skett.
          </note>
          <note>
            Utskottet säger också att det är viktigt att det finns strategier
            inom varje biståndsmyndighet som visar hur biståndet skall nå
            kvinnorna. Det är ett viktigt påpekande som gäller samtliga biståndsmyndigheter.
            De flesta myndigheter har en strategi, men det saknas hos vissa.
          </note>
          <note>
            När det gäller befolkningsfrågorna instämmer jag i mycket av
            det som biståndsministern uttalade i fråga om förberedelsearbetet
            inför den stora konferensen i Kairo. Man har i nationalkommittén
            kommit ett bra stycke på väg från svensk sida för att formulera
            vår position och vilka frågor som vi vill lyfta fram. Det är bra
            att dessa befolkningsfrågor ses från ett kvinno- och individperspektiv.
          </note>
          <note>
            Vidare är det viktigt att man konstaterar den balans som krävs
            mellan befolkning och resurser.
          </note>
          <note>
            Sambandet mellan produktions-, konsumtions-, och livsmönster
            måste lyftas fram.
          </note>
          <note>
            Befolkningsfrågorna är inte något som enbart skall ses med utgångspunkt
            i ett demografiskt synsätt.
          </note>
          <note>
            Utgångspunkten är till stor del en fråga om social utveckling.
          </note>
          <note>
            Min slutsats i dessa frågor är att Sverige är pådrivande i arbetet
            inför konferensen. Det kommer bl.a. till uttryck i den Prepcon-konferens
            som skall hållas i New York i maj. Det här kommer naturligtvis
            att ställa krav på våra myndigheter. Vi måste leva upp till det
            vi föreslår. Våra myndigheter måste i det här fallet i första
            hand vara SIDA och
          </note>
          <note>
            SAREC.
          </note>
          <note>
            Anslaget till FN:s befolkningsfond har skurits ned i betänkandet.
            Men jag vill påpeka att det innebär de facto ingen nedskärning,
            eftersom det har kommit klara besked om att USA åter skall gå
            in som givare.
          </note>
          <note>
            Jag tycker att det finns en ganska klar skiljelinje mellan Socialdemokraterna
            å ena sidan och utskottsmajoriteten å den andra sidan. Den syns
            bl.a. i våra prioriteringar när det gäller de internationella
            biståndsprogrammen. Vi
          </note>
          <note>
            Socialdemokrater anser det oförenligt med
          </note>
          <note>
            Sveriges initiativ till att reformera FN att ställa upp på de
            nedskärningar till UNDP som majoriteten föreslår. Det handlar
            också här om trovärdighet i internationella åtaganden. Sverige
            har tillsammans med övriga nordiska länder initierat det s.k.
          </note>
          <note>
            nordiska FN-projektet med konkreta förslag om hur FN-systemet
            skall reformeras. Tilltron till
          </note>
          <note>
            Sveriges vilja urholkas om man följer majoritetens förslag till
            en kraftig nedskärning av anslaget till
          </note>
          <note>
            FN:s utvecklingsprogram.
          </note>
          <note>
            Daniel Tarschys förmedlade en reflektion om att det inte är så
            stor skillnad på socialdemokratisk biståndspolitik och regeringens
            biståndspolitik.
          </note>
          <note>
            Men jag tycker nog att det blir tydligare och tydligare att det
            går en rågång mellan vår syn och majoritetens syn på biståndspolitiken.
            Vi socialdemokrater har lyft fram det långsiktiga perspektivet
            i biståndet. Det är de fattigaste länderna som måste få landramar.
            Ramarna skall inte vara av samma volym som tidigare, men vi är
            försiktiga i nedskärningarna till de fattigaste länderna. Vi lyfter
            fram miljöfrågorna. Här är det en alldeles klar skillnad mellan
            majoriteten och
          </note>
          <note>
            Socialdemokraterna. Vi prioriterar anslagen till
          </note>
          <note>
            FN-organen.
          </note>
          <note>
            Biståndet är mycket mångfasetterat -- och skall så vara. Det
            är många aktörer som spelar på den scenen. Där finns våra egna
            myndigheter, enskilda organisationer, multilaterala organ och
            världsbanksgruppen. Det är klart att det finns en risk för överlappning,
            dvs. att flera uträttar samma saker. Vi är alla överens om att
            det är viktigt med en tydlig rollfördelning.
          </note>
          <note>
            Jag tycker att det är bra att utvärderingssekretariatet äntligen
            skall börja arbeta. Sekretariatets tillkomst går tillbaka till
            ett utredningsförslag från 1990. Vi fattade ett beslut i riksdagen
            för ganska exakt ett år sedan om utvärderingssekretariatet. Det
            är först nu som det har kommit igång. Det är otroligt viktigt
            att vi får vårt bilaterala bistånd utvärderat. Jag tror att en
            mycket viktig del i sekretariatets arbete blir att ge underlag
            för en bredare biståndsdebatt. Det känns särskilt angeläget när
            vi har sett så många osakliga påhopp på biståndet under våren
            i debatten i media. Jag har efterlyst sekretariatet under lång
            tid, och det är bra att det äntligen har börjat arbeta.
          </note>
          <note>
            Herr talman! Jag instämmer i de yrkanden som formulerades av
            Karl-Erik Svartberg.
          </note>
          <note>
            Daniel Tarschys påpekade en inkonsekvens i det socialdemokratiska
            förslaget om FN:s insatser för fred och återuppbyggnad. Vi föreslår
            en fördubbling av det anslaget. Ni föreslår en tredubbling. Vi
            säger dessutom att vi vill att denna fråga skall utredas, och
            vi vill framför allt diskutera vem det är som skall betala detta.
            Skall det gå över biståndsbudgeten eller skall det ligga på försvarsbudgeten?
          </note>
          <note type="speaker">
            Anf. 101 DANIEL TARSCHYS (fp) replik:
          </note>
          <note>
            Herr talman! Ett utredningskrav bekostar inga FN-
          </note>
          <note>
            operationer. Om ni driver frågan om att satsa mer på att delta
            i FN-operationer hårt, får ni faktiskt vara med och bekosta dessa
            operationer. Att ta bort
          </note>
          <note>
            50 miljoner kronor från regeringens budget innebär att det blir
            svårare att delta i FN:s fredsbevarande operationer. Det råder
            inget tvivel om den saken.
          </note>
          <note>
            Socialdemokraterna ägnar sig åt ett antal optiska överföringar
            i sitt förslag. Olika afrikanska länder tillförs 105 miljoner
            kronor. Det är riktigt. Men samtidigt tas 90 miljoner kronor bort
            från den afrikanska utvecklingsfonden. 7,5 miljoner kronor tas
            bort från BITS, 45 miljoner kronor tas bort från u-krediterna
            och 50 miljoner tas bort från katastrofanslaget. Alla dessa överföringar
            gör att totalresultatet för Afrika blir negativt.
          </note>
          <note>
            Kristina Svensson gick också in på frågan om demokrati. Här finns
            uppenbarligen en viss skillnad. Ni har ett övermått av förståelse
            inför alla de länder som inte lever upp till de krav som man bör
            ställa på demokrati och respekt för mänskliga rättigheter. Vi
            menar att förståelse är inte vad dessa länder behöver. De behöver
            faktiskt krav och starka synpunkter utifrån.
          </note>
          <note>
            Kristina Svensson sade att det är förmätet att anlägga synpunkter.
            Det är aldrig förmätet att kräva respekt för mänskliga rättigheter.
            Det är aldrig förmätet att begära att olika åsikter skall få uttalas
            utan att man kastas i fängelse. Det är aldrig förmätet att hävda
            yttrande- och åsiktsfrihet och frihet för politiska organisationer
            att arbeta. Därför är det oerhört viktigt att Sverige som biståndsgivare
            har modet att ställa krav och skicka ut starka signaler.
          </note>
          <note>
            Under er tid i ledningen för biståndspolitiken har det funnits
            ett övermått av förståelse för ofullkomligheter på området. Nu
            bör det komma starka och klara signaler.
          </note>
          <note type="speaker">
            Anf. 102 KRISTINA SVENSSON (s)
          </note>
          <note>
            replik:
          </note>
          <note>
            Herr talman! Den första synpunkten gällde FN-
          </note>
          <note>
            anslaget. Vår jämförelsepunkt är anslaget för innevarande år.
            Det är det som är utgångspunkten.
          </note>
          <note>
            Med vårt förslag fördubblas anslaget, ni vill å er sida tredubbla
            det. Det är helt riktigt. Vi pekar också på möjligheten att diskutera
            var man skall ta dessa pengar ifrån i framtiden. Vi vill ha detta
            utrett. Men det har utskottet inte ställt upp på.
          </note>
          <note>
            När det gäller det totala anslaget till de afrikanska länderna
            gör vi olika prioriteringar. Det är vad det handlar om. För oss
            socialdemokrater är det viktigt att markera långsiktigheten i
            biståndet. Man skall kunna lita på de avtal som vi sluter med
            våra programländer. Jag ser ytterligare hot mot detta i det förslag
            som ligger på utskottets bord när vi behandlar propositionen om
            nya styrningsformer.
          </note>
          <note>
            Vi menar att det är viktigt att landramarna är avtalsfästa. I
            de länder som jag räknade upp pågår en positiv utveckling när
            det gäller demokrati. Jag var själv nyligen i Afrika och deltog
            i ett symposium om demokratiutveckling. Jag fick återigen bekräftat
            vilka uppenbara svårigheter man har och vilken vilja det finns
            att förverkliga ett demokratiskt styrelseskick. Det är då viktigt
            att vi verkligen ger ett stöd och medverkar på olika sätt till
            att genomföra detta. Vi skall inte i detta skede straffa dessa
            länder genom att minska våra anslag.
          </note>
          <note>
            Jag tror att vi i grund och botten har samma syn i den här frågan.
            Det vore fel att göra detta till en särskiljande fråga. Jag är
            övertygad om att vi har en gemensam hållning och att vi strävar
            efter en demokratiutveckling mot pluralism i utvecklingsländerna
            och i våra samarbetsländer.
          </note>
          <note>
            Om vi ser i backspegeln kan vi se att det faktiskt tog ganska
            lång tid för vår egen politiska demokrati att utvecklas. Det påpekade
            jag tidigare, och det står jag fast vid.
          </note>
          <note type="speaker">
            Anf. 103 DANIEL TARSCHYS (fp) replik:
          </note>
          <note>
            Herr talman! Jag delar Kristina Svenssons uppfattning om att
            det i grund och botten inte är så kolossalt mycket som skiljer.
            Men Kristina
          </note>
          <note>
            Svensson själv svajar möjligen litet grand i debatten mellan
            denna ståndpunkt och en annnan, nämligen att det är mycket som
            skiljer och att det finns en rågång mellan oss. Jag ser inte så
            mycket av den rågången. Men jag ser nyansskillnader.
          </note>
          <note>
            En sådan nyansskillnad är just synen på vilken roll kraven på
            demokrati och respekt för mänskliga rättigheter skall spela i
            vår biståndspolitik. Det är bra att vi har starka och klara signaler.
            I det förflutna har vi enligt min mening haft litet väl mycket
            av förståelse och inlevelse i de stora problemen.
          </note>
          <note>
            Det är klart att det går att tala om alla problem som finns för
            u-länder att utveckla denna respekt och mångfald. Jag menar att
            vi skall ta klar ställning för att från vår sida göra vad vi kan
            för att se till att utvecklingen går så snabbt som möjligt och
            att människor som tillhör andra partier än det regerande skall
            ha möjlighet att arbeta, för att nu ta ett viktigt exempel.
          </note>
          <note>
            Man kan självfallet jämföra den skuggbudget som ni nu har lagt
            fram med fjolårets budget eller med den som regeringen föreslår
            i årets proposition.
          </note>
          <note>
            Jämför man era förslag beträffande Afrika och programländerna
            i Afrika, är ni inne på en minskning för samtliga programländer
            i Afrika, dvs. alla 14 plus Sydafrika.
          </note>
          <note>
            Jämfört med fjolårets budget innebär
          </note>
          <note>
            Socialdemokraternas skuggbudget en minskning på alla punkter,
            liksom regeringens förslag i årets proposition. Det är självfallet
            en effekt av att vi i höstas var överens om det besparingspaket
            som har beklagliga effekter för biståndet. Man kan då självfallet
            landa på litet olika grad eller mått av nedskärningar. Det har
            vi gjort. Men skillnaderna är enligt min mening mycket små.
          </note>
          <note>
            Om man sedan ser efter vad ni tar bort på anslaget till Afrikanska
            utvecklingsfonden, BITS och katastrofanslaget, blir det inte någon
            nettovinst för
          </note>
          <note>
            Afrika med det förslag som ni har lagt fram i er motion. Jag
            tror inte att det för de afrikanska länderna är en avgörande fördel
            att pengar kanaliseras just via SIDA:s landram och inte via de
            andra viktiga instanser som jag har talat om.
          </note>
          <note type="speaker">
            Anf. 104 KRISTINA SVENSSON (s)
          </note>
          <note>
            replik:
          </note>
          <note>
            Herr talman! Utgångspunkten för vårt budgetarbete är gemensam.
            Det är krisuppgörelsen. Vi var överens om att vi tyvärr var tvungna
            att skära även i biståndsanslaget. När man tar bort en och en
            halv miljard är det klart att detta märks. Det är alldeles självklart.
            Vi har gjort olika prioriteringar. Jag kan se hur dessa prioriteringar
            förstärks genom det förslag om nya styrformer som nu ligger hos
            utskottet. Regeringen har lagt fram ett förslag som försvagar
            landramstänkandet.
          </note>
          <note>
            Jag tycker inte att man skall diskutera det förflutna.
          </note>
          <note>
            Jag tycker att vi skall diskutera var vi står i dag och hur vi
            ser på framtiden. Det är alldeles uppenbart när man betraktar
            de biståndspolitiska målen att olika mål har betonats vid olika
            tillfällen. Vi är överens om att demokratimålet är mycket viktigt.
          </note>
          <note>
            Vi vill alla stödja den utvecklingen.
          </note>
          <note>
            Utvecklingen är som vi ser det positiv inte bara i afrikanska
            länder. Den är det också i Vietnam. Vi kunde ana ett litet korn
            till demokratiutveckling också i Laos. Jag säger inte att en sådan
            utveckling pågår, men vi kunde ana det under vårt besök där.
          </note>
          <note>
            Det är mycket viktigt att man stöder denna process med olika
            insatser. Man kan t.ex. ta emot parlamentariker från de nya demokratierna
            så som vi gjorde här i riksdagen i början på året med parlamentariker
            från Zambia, Zimbabwe och
          </note>
          <note>
            Tanzania.
          </note>
          <note>
            Jag hoppas att riksdagen kommer att bjuda in parlamentariker
            från andra nya demokratier i
          </note>
          <note>
            Afrika, kanske från sådana länder som inte hör till våra programländer.
            Det händer väldigt mycket i det frankofona Afrika. Jag hoppas
            att vi kommer att vända oss också mot den delen av Afrika.
          </note>
          <note>
            Jag tror mycket på det arbete som Afrikainstitutet gör när det
            tar initiativ till symposier av den typ man nyligen hade i Burundi
            och som riktar sig till nya afrikanska ledare och MR-förkämpar.
            Det arbetet görs inom Africa Leadership Forum, som
          </note>
          <note>
            Sverige också har medverkat till att stödja. Det finns många
            exempel.
          </note>
          <note>
            Anf. 105 RICHARD ULFVENGREN
          </note>
          <note>
            (nyd):
          </note>
          <note>
            Herr talman! När man ser ut över kammaren känns det nästan litet
            ironiskt med det ämne jag skall tala om. Jag tänker tala om befolkningsexplosionen.
          </note>
          <note>
            Vi har nu upplevt en explosionsartad befolkningsökning sedan
            1950-talet. Den första miljarden människor fanns i världen i slutet
            på
          </note>
          <note>
            1800-talet. 1930 fick vi den andra miljarden människor. Sedan
            har det rasat på. 30 år senare fick vi den tredje, 15 år senare
            den fjärde, osv. Med den befolkningstakt vi har i dag kommer vi
            att få den sjätte miljarden innan år 2000 enligt de beräkningar
            som finns.
          </note>
          <note>
            Eftersom flera ledamöter i kammaren -- kanske inte just i kväll,
            men när den är fullsatt -- är födda under den tid då befolkningen
            i världen inte hade nått två miljarder får de med litet sunt leverne
            vara med om den andra, tredje, fjärde, femte, sjätte och kanske
            t.o.m. den sjunde miljarden människor under en mansålder.
          </note>
          <note>
            En rad forskare har påvisat att de samlade resurerna i form av
            mat, vatten och energi trots allt är begränsade. Vissa har påpekat
            att om man skulle leva på en sådan nivå som vi gör i i-världen
            skulle resurserna räcka till ca 2,5 miljarder människor.
          </note>
          <note>
            Om man skulle leva på någon slags medelnivå, en litet vegetarisk
            nivå, skulle man kanske kunna få hela världen med den befolkning
            vi har i dag, dvs.
          </note>
          <note>
            ca 5,5 miljarder, att leva på en sådan nivå. Om vi skulle gå
            ner rejält i nivå skulle vi klara ungefär 10
          </note>
          <note>
            miljarder människor i världen.
          </note>
          <note>
            Detta kan vara bra som motpol till de skrifter som
          </note>
          <note>
            SIDA har gett ut under åren, t.ex. Rum för miljarder. Man talar
            om att hela världens befolkning ryms på Gotland osv. Det är dags
            att se till realiteterna. Sedan kan det bli 10 eller 12
          </note>
          <note>
            miljarder. Vi vet ändå att jorden inte blir större, och vi konsumerar
            hela tiden. Det räcker inte.
          </note>
          <note>
            Nu fördubblas världens befolkning enligt FN:s siffror på 41 år.
            Afrikas befolkning fördubblas på 23
          </note>
          <note>
            år. Bara för att ni skall få en jämförelse kan jag nämna att
            Europas befolkning fördubblas på 368 år enligt dessa beräkningar.
          </note>
          <note>
            Jag tänkte nämna Zambia särskilt eftersom jag har bott och jobbat
            där. Det är också spännande eftersom de har lika stor befolkning
            som Sverige, dvs. 8,5 miljoner. De har en befolkningsökning som
            innebär en fördubbling på 18 år. I Sverige tar det
          </note>
          <note>
            211 år.
          </note>
          <note>
            Det är större chanser för Sverige, även om ekonomin är knackig
            just nu, att klara att fördubbla våra resurser på 211 år än vad
            det är för Zambia att klara det 18 år. Om man skall klara den
            här fördubblingen på 18 år skall man alltså fördubbla antalet
            skolor, arbetstillfällen, bostäder, sanitära förhållanden, vatten,
            mat osv. för att då, om 18 år, ha samma standard som i dag. Vi
            vill ju höja deras standard, eller hur? Då måste vi göra ännu
            mer än att fördubbla dessa resurser. Det är en orimlighet.
          </note>
          <note>
            Jag jobbade tidigare på Skanska. Det skulle vara omöjligt att
            bygga dubbelt så mycket bostäder och infrastruktur i Zambia på
            18 år. Detta är ett ämne som är viktigt. Vi måste göra än mer.
            Det har nämnts av flera här i dag. Jag är glad att det är ett
            ämne som faktiskt tas upp. Alla de behjärtansvärda insatser vi
            gör i biståndsländerna, oavsett om vi har olika syn på hur man
            kan effektivisera och om man skall ha 1 %, 0,7 %, 1,5 % eller
            2 %, får ju en större effekt om vi även hjälper till med det behov
            som dessa människor har om familjerna blir mindre.
          </note>
          <note>
            Det viktiga i detta är att det handlar om att tillgodose ett
            behov, ett önskemål, från dessa människor att kunna ha mindre
            familjer.
          </note>
          <note>
            Herr talman! Detta hänger också ihop med miljöproblemen. Det
            är viktigt att vi i i-världen lär oss att konsumera mindre och
            tära mindre på naturen. Vi utgör ungefär en fjärdedel av jordens
            befolkning, men vi konsumerar kanske tre fjärdedelar av de totala
            resurserna. Samtigt som vi skall hjälpa dem i u-länderna måste
            vi också föregå med gott exempel och försöka se över våra resursslöserier
            och införa återvinning osv.
          </note>
          <note>
            Anders Wijkman, som jag tycker är en klok man, gav mig en tänkvärd
            uppgift vid ett tillfälle. Jag är född 1965, och han sade att
            om man -- bildigt talat --
          </note>
          <note>
            satte ner ett spett i marken i mitten på 60-talet och räknade
            på vår resursförbrukning sedan dess, skulle man kunna säga att
            vi därifrån räknat har förbrukat lika mycket naturresurser som
            vi har gjort i hela världshistorien före 1965. Det är ganska tänkvärt.
          </note>
          <note>
            Herr talman! Låt mig också peka på ett annat stort problem som
            hänger ihop med detta. Det är ju inte alla graviditeter som leder
            till att det föds barn. Har man blivit gravid och det verkligen
            är oönskat, genomförs det aborter. Man beräknar att det genomförs
            minst 50 miljoner aborter varje år i världen. 100 000 kvinnor
            dör varje år på grund av komplikationer efter illegala aborter.
            Som en jämförelse kan nämnas att det är ungefär som om ett jumbojetplan
            med 250 kvinnor skulle störta varje dag. Det står också i en motion
            som jag har skrivit. Det är ganska otäckt.
          </note>
          <note>
            Detta sker alltså i det tysta därför att vi inte har tillräckligt
            med information och motivationskampanjer och därför att det inte
            finns tillräckligt med preventivmedel som dessa människor önskar
            få. Där man verkligen har satsat på familjeplanering har det visat
            sig att det har effekter. Det är också bevisat. Det finns så många
            bevis och så mycket material om detta. Jag undrar varför man inte
            gör mer. Det förvånar mig väldigt mycket.
          </note>
          <note>
            Låt oss gå in litet grand på vad vi gör. Det finns ett organ
            i USA som heter Population action international. De har beräknat
            att u-ländernas insatser måste fördubblas inom det här området
            och i-världens måste åttafaldigas för att man skall kunna täcka
            den efterfrågan som finns i dag. Det innebär inte att man har
            löst problemen till 100 %, utan det är för att täcka upp dem som
            önskar det i dag. Sedan sprids detta, och det kanske blir fler
            och fler som önskar detsamma. Men för att klara den efterfrågan
            som finns i dag måste man göra detta.
          </note>
          <note>
            Vi vet att OECD-länderna i dag satsar ungefär 1 %
          </note>
          <note>
            av sitt samlade bistånd på detta. 99 % går alltså till ekonomisk
            och social utveckling. Jag vet att man har motiverat detta tidigare
            med att egentligen går alla dessa 99 % till befolkningsfrågan
            eftersom det just är för att främja den ekonomiskt sociala utvecklingen
            och höja kompetensen, bekämpa analfabetismen,uppmärksamma kvinnornas
            roll osv. Det har också nämnts av flera talare tidigare.
          </note>
          <note>
            Men Zambia är inte hjälpt av detta på 18 år. Det finns inga möjligheter
            att vi på 18 år klarar att höja deras kompetens så att det får
            en effekt så att de kan undgå en fördubbling av befolkningen.
            Därför måste man jobba hand i hand med detta och inte fnysa åt
            preventivmedel. Det görs faktiskt i en del kretsar inom SIDA och
            UD.
          </note>
          <note>
            Låt mig gå tillbaka till OECD-länderna. Om alla dessa länder
            lämnade ett bistånd på 0,7 % av BNI, vilket är FN:s mål, skulle
            4--5 % av detta räcka för att täcka de behov som finns i dag.
            Eftersom inte alla länder har nått dit måste vi göra ännu mer.
          </note>
          <note>
            Vad gör då Sverige på det här området? Jag vill hänga kvar en
            stund till vid detta. Vi gör väl i och för sig en ganska bra insats.
            Det är väl ca 2,5 % av vårt totala bistånd som går till det som
            kan kategoriseras som familjeplanering och rena befolkningsåtgärder.
            Av detta går 85 %
          </note>
          <note>
            multilateralt in i FN-systemet till UNFPA och IPPF
          </note>
          <note>
            och 4 % bilateralt. Sedan har vi 11 % på särskilda program. Men
            även där, om man synar det som
          </note>
          <note>
            SIDA har gett, har en del gått till de multilaterala bidragen,
            som om det inte var nog med dessa 85 %.
          </note>
          <note>
            Jag håller med om det som Kristina Svensson sade.
          </note>
          <note>
            Det var 1985 som USA på grund av sin abortpolitik drog tillbaks
            sina bidrag till de stora organen. Nu har ju både Clinton och
            Al Gore lovat vissa pengar, och jag tror t.o.m. att de har blivit
            utbetalda. Då behöver kanske inte Sverige ligga kvar på 10--20
            %.
          </note>
          <note>
            Vi är ju dock ett ganska litet land, åtminstone jämfört med USA.
          </note>
          <note>
            Det är bra att Sverige är framåt på det här område nationellt.
            Vi är jätteduktiga på detta. Jag såg en rapport där vi av 29 länder
            hamnade på 2:a plats när det gäller att tillgodose befolkningen
            med information och spridning av preventivmedel. Vi är ett land
            som verkligen borde kunna gå i bräschen för detta och kämpa för
            det.
          </note>
          <note>
            Jag tror att tiden är mogen för en rejäl satsning i
          </note>
          <note>
            Sverige. Man kan ju tycka att vi redan gör det. Men jag tror
            att det behövs mer engagemang från svenska organ och från svenskar
            i dessa system. Vi skall inte bara skjuta över allt på USAID,
            IPPF och
          </note>
          <note>
            UNFPA. Vi måste få i gång svenska intressekrafter.
          </note>
          <note>
            För att göra detta skrev vi en fempartimotion.
          </note>
          <note>
            Tanken var att det skulle vara en sjupartimotion, men vi hann
            inte riktigt få med Socialdemokraterna och Vänsterpartiet. Jag
            tror i och för sig att de flesta skulle kunna skriva under motionen
            som sådan.
          </note>
          <note>
            I den här motionen fanns det ett okonventionellt grepp. Det var
            att man, utöver dessa stora ramar och alla stora belopp som leder
            fram till dessa miljarder, skulle anslå ett par miljoner till
            en ny befolkningsorganisation i Sverige. Den skulle bli en avknoppning
            från en holländsk stiftelse som jobbar med de här frågorna. På
            det sättet skulle man kunna få i gång några frivilliga organisationer
            i
          </note>
          <note>
            Sverige.
          </note>
          <note>
            Men det gick inte därför att det klarar inte ett utskott av,
            har jag förstått nu. Det var ett försök i alla fall. Vi får försöka
            vidare på andra håll med den organisationen. Jag tycker ändå att
            det är en svaghet att vi inte har mer flexibilitet, inte ens för
            ett par miljoner. Vi skulle kunna ha en fond i utskottet. Då säger
            man att vi skulle få så mycket krav dit.
          </note>
          <note>
            FN har ju nästan varje år en konferens. Nästa år handlar den
            om befolkningsfrågan. Då skulle vi kanske kunna ''nischa in''
            det för litet fräscha idéer och litet experimenttänkande. Jag
            vet inte, det är bara en idé.
          </note>
          <note>
            Jag tror också att vi skulle behöva ett mer operativt bistånd.
            För ett år sedan stod jag i denna kammare och talade om det som
            alla vet att jag förespråkar, dvs. en biståndsbrigad. Jag tror
            att man skulle kunna göra om SIDA så att det skulle bedriva ett
            mer operativt bistånd, kanske med utgångspunkt i ett regemente.
            Där skulle SIDA kunna jobba ihop med enskilda organisationer,
            kyrkor, näringsliv osv. för att t.ex. samla ihop material, skicka
            ut katastrofhjälp och jobba med de tekniska projekten. Man skulle
            även flytta Sandöskolan. Vi har inte alls föreslagit att Afrikainstitutet
            skall läggas ned, utan det skulle i så fall integreras i denna
            enhet.
          </note>
          <note>
            Om man gjorde så, skulle allt finnas på ett ställe.
          </note>
          <note>
            Sverige är inte så stort så att man inte skulle kunna samla denna
            verksamhet på ett ställe. Människor skulle komma dit efter att
            ha varit ute i världen och jobbat innan de stack ut igen. Det
            skulle finnas en närhet till fältet som jag tror är önskvärd.
            Detta skulle man göra i stället för att sitta i skjortärmarna
            på SIDA:s högkvarter på Birger Jarlsgatan.
          </note>
          <note>
            Det finns säkert många personer inom SIDA:s organisation som
            skulle tycka att det var ganska skönt att kasta av sig slipsen
            och sitta på just ett sådant här ställe där de hade mer närhet
            till verksamheten. Jag tror inte att problemen har med personkemin
            att göra. Jag har möjligtvis viss kritik mot ledningen.
          </note>
          <note>
            Jag hade tänkt att ställa ett par frågor till Alf
          </note>
          <note>
            Svensson, men han har gått. Jag kanske kan få svaren via fax.
            Jag vill få fört till protokollet att han kan faxa från Gränna
            på mitt faxnummer 08--
          </note>
          <note>
            14 00 35.
          </note>
          <note>
            Kan Alf Svensson tänka sig att, utöver SIDA:s ramar och de mutilaterala
            bidragen, satsa mer på familjeplanering? När vi visar upp oss
            i Kairo skulle vi då kunna säga att vi i Sverige det senaste året
            har höjt beredskapen.
          </note>
          <note>
            Är Alf Svensson villig att i direktiven till den
          </note>
          <note>
            Engblomska utredning som det talas om möjliggöra att frågan om
            ett mer operativt bistånd utreds? Man skulle kunna skapa en myndighet
            som var mer konkret och operativ genom att slå ihop
          </note>
          <note>
            Räddningsverket och vissa delar av BITS och
          </note>
          <note>
            SIDA.
          </note>
          <note>
            Slutligen vill jag nämna något som jag tycker är väldigt viktigt,
            nämligen att få i gång det personliga engagemanget hos människor.
            Vi hörde att man hade skickat in pengar till UD, 110 000 tror
            jag det var, för att Sverige skall kunna nå 1-procentsmålet.
          </note>
          <note>
            Ett fel vi har begått i Sverige är att vi även inom biståndet
            har för mycket offentlig verksamhet.
          </note>
          <note>
            Gemene man tycker att han eller hon betalar så mycket skatt att
            SIDA får ta hand om biståndet. Vi har tagit bort förutsättningarna
            för det personliga engagemang och den välgörenhet som finns i
            många andra länder. Varför finns det sådant i dessa andra länder?
            Jo, man har en avdragsrätt för välgörenhet. Jag tror att det skulle
            vara mycket bra för Sverige att införa något liknande. Människor
            som har ett överskott och sparade pengar skulle då inte behöva
            skatta för att de skickar i väg litet pengar. De skulle kunna
            dra av dessa pengar. Det skulle även gälla företag.
          </note>
          <note>
            Jag föreslår att Alf Svensson tar en lunch med Bo
          </note>
          <note>
            Lundgren och diskuterar detta vidare.
          </note>
          <note>
            Lars Moquist har yrkat bifall till de reservationer som vi i
            Ny demokrati tycker är de viktigaste, men vi står självfallet
            bakom de flesta. Eftersom alla fjäskar inför talmannen för att
            korta ned tiden i kammaren, tänker inte heller jag göra flera
            yrkanden.
          </note>
          <note type="speaker">
            Anf. 106 GÖRAN LENNMARKER (m):
          </note>
          <note>
            Herr talman! Jag tycker att det är angeläget att i varje diskussion
            om u-länderna framhålla att det sker mycket glädjande i det vi
            kallar tredje världen eller u-världen. Den bild av kompakt mörker
            eller brist på utveckling som man ibland kan se i massmedier och
            på andra ställen är inte korrekt.
          </note>
          <note>
            Det sker en mycket snabb utveckling på åtskilliga håll. Vi ser
            en förändringens vind i u-världen, som faktiskt är lika omfattande
            som den som finns i
          </note>
          <note>
            Östeuropa.
          </note>
          <note>
            Det finns exempel på länder som har gått från absolut fattigdom
            med hungersnöd till relativt välstånd på så kort tid som en generation,
            dvs. 25--
          </note>
          <note>
            30 års tid. En så snabb utveckling är nog unik i världshistorien.
          </note>
          <note>
            Det leder till att den typ av utveckling som man klarat av i
            dessa länder kommer att smitta av sig.
          </note>
          <note>
            Länderna blir föredömen för andra länder när det gäller att kunna
            ha en hög tillväxt -- kanske 8--
          </note>
          <note>
            10 % -- under inte bara några få år utan hela decennier i rad.
          </note>
          <note>
            Den diskussion som ibland förs om att det blir en ökad klyfta
            mellan i-länder och u-länder är till stora delar inte korrekt.
            Det blir en ökad klyfta mellan vissa u- och i-länder, men klyftan
            minskas i många andra fall ganska snabbt. Den klyfta som uppstår
            finns inom u-världen. Den uppstår mellan länder som har kommit
            in i en mycket snabb tillväxt och ett mycket snabbt utraderande
            av fattigdom och de länder som fortfarande är stagnerande. Skillnaden
            mellan reformländer och stagnerande länder i uvärlden är på väg
            att bli stor.
          </note>
          <note>
            Reformländerna, dvs. de länder som växer snabbt, har stora befolkningar.
            Mer än hälften av uvärldens befolkning finns i de snabbväxande
            länderna. Det finns också grupper av länder som litet trevande
            är på väg att komma in i denna goda tillväxttakt. Det är naturligtvis
            de delar av Asien som ligger vid Stilla havet som utgör det stora
            tillväxtområdet. Vi kan se tendenser till att vissa länder i Latinamerika
            också börjar få ordning på sina ekonomier och få en stark tillväxt.
            Det kanske mest glädjande av allt är att se att Indien, det land
            som så länge har varit präglat av konsekvent stor fattigdom och
            låg tillväxt, nu också börjar ta sina trevande steg för att kanske
            möjligen komma in i samma glädjande utveckling. Det är ännu för
            tidigt för att säga det definitivt.
          </note>
          <note>
            De reformländer som har lyckats för konsekvent en mycket enkel
            politik. Den innebär att man satsar på en marknadsekonomi som
            leder till en ekonomisk och social utveckling. Den självägande
            bonden är ryggraden i det här, därför att lantbruket är det centrala
            -- den viktiga och riktiga startpunkten i all utveckling. Man
            kan inte gå förbi lantbruket om man skall få en hållbar utveckling
            för den breda befolkningen.
          </note>
          <note>
            Man gör också en stark satsning på småföretag. Vi kan observera
            att hela u-världens befolkningstillskott, det som bl.a. Richard
          </note>
          <note>
            Ulfvengren talade om, faktiskt skall sysselsättas i småföretag.
            Hela detta väldiga tillskott av människor skall finna sin utkomst
            i småföretag. Det understryker hur viktigt det är att man för
            en näringspolitik som just ser till att man får en mycket stark
            och dynamisk småföretagsutveckling.
          </note>
          <note>
            Man har en begränsad men effektiv offentlig sektor. Det som med
            nödvändighet måste ske i offentlig sektor skall skötas väl och
            utan korruption. Man överlåter däremot till den privata sektorn
            att sköta mycket av det som sköts bäst där.
          </note>
          <note>
            Dessa mycket enkla tumregler får nu stor efterföljd. Från att
            tidigare ha tittat mycket på
          </note>
          <note>
            Europa och Nordamerika förändrar man perspektivet i u-världen.
            Man är mindre intresserad av våra råd och föredömen och mer intresserad
            av de länder som faktiskt har presterat ett gott resultat. Denna
            förskjutning i perspektivet är en annan intressant förskjutning.
          </note>
          <note>
            Tyvärr är den ljusa bild jag tecknar inte heltäckande. Det finns
            fortfarande många länder som ligger kvar i stagnation och som
            har fastnat i feodalism eller socialism och har svårt att ta sig
            ur den. Det verkar som om det fortfarande finns många länder i
            Afrika och Mellanöstern som har mycket svårt att få till stånd
            denna goda cirkel.
          </note>
          <note>
            Monopol, statsägande och stagnation präglar ekonomin.
          </note>
          <note>
            Det är nu viktigt att vi i Sverige genom biståndspolitiken ser
            till att våra programländer snarast möjligt förflyttar sig från
            den stagnerande gruppen, i den mån de tillhör den, till den dynamiska
            gruppen -- den som utvecklas snabbt.
          </note>
          <note>
            Det kommer att bli en mycket stor och central del i biståndspolitiken
            att se till att länderna får goda tillväxttal och att de kommer
            in i den goda cirkeln.
          </note>
          <note>
            Man skall också komma ihåg, för att åter anknyta till det som
            Richard Ulfvengren sade om befolkningstillväxten, att en snabb
            ekonomisk tillväxt normalt -- om även inte alltid -- också visar
            sig vara det bästa sättet att få ned den mycket höga befolkningstillväxten.
            När man får ett materiellt välstånd utöver det rena minimibehovet
            verkar det faktiskt ganska generellt, om än med vissa undantag,
            också vara så att man minskar familjestorleken.
          </note>
          <note>
            Den klyfta som jag nu har talat om gäller framför allt ekonomiskt
            och socialt. Det är på motsvarande sätt på väg att uppstå en klyfta
            inom u-världen mellan länder som är demokratier och dem som fortsätter
            med förtryck, enpartistater etc. Här pågår på många håll en diskussion,
            inte minst i
          </note>
          <note>
            Sydostasien, kanske med start i Singapore, om att en regim med
            ett visst mått av auktoritär inriktning skulle vara nödvändig
            för att få till stånd en snabb ekonomisk utveckling. Det finns
            ingenting som tyder på detta.
          </note>
          <note>
            Vi har också sett att en hel del av de länder som har vuxit mycket
            snabbt har gjort det samtidigt som de varit demokratier eller
            genomgått en mycket snabb utveckling mot demokrati. Det är viktigt
            att
          </note>
          <note>
            Sveriges röst här är klar och tydlig, eftersom denna debatt ännu
            inte är riktigt avgjord. Man kan säga att den står och väger.
            Sverige kan nog göra en insats genom att ständigt peka på just
            dessa förhållanden.
          </note>
          <note>
            Jag kan för övrigt nämna att utrikesministern just i
          </note>
          <note>
            Singapore höll ett tal om att demokrati och utveckling låter
            sig väl förenas -- något som på sina håll väckte irritation i
            den aktuella regionen.
          </note>
          <note>
            Vi har en just nu pågående mycket viktig process som gäller Hongkongs
            demokratisering.
          </note>
          <note>
            Guvernören Chris Patten driver ståndpunkten att
          </note>
          <note>
            Hongkongs befolkning skall få så långt möjligt demokratiska rättigheter
            innan Hongkong återförenas med Fastlandskina. Skulle det lyckas,
            kommer det att vara viktigt inte bara för Hongkong självt utan
            framför allt för världens i särklass största land, där demokratin
            på detta sätt skulle kunna få ett stöd.
          </note>
          <note>
            För vår del bör vi naturligtvis känna ett alldeles särskilt ansvar
            för våra samarbetsländer i uvärlden. Vi kan där trots vår ringa
            vikt ändå ha ett inflytande. Då är det viktigt att vi talar klartext
            och här i riksdagen påtalar de brott som sker mot mänskliga rättigheter
            och de ofullkomligheter som finns i demokratin. Det största inflytande
            som vi kan ha på detta område har vi väl just i de länder som
            vi har samarbete med.
          </note>
          <note>
            Herr talman! Ekonomi och demokrati är två viktiga delar i detta
            sammanhang. Jag tänker ta upp en liten fråga som kan vara värd
            att beröra, nämligen intresset för regionala samarbetsformer.
            Jag har märkt att man på åtskilliga håll i u-världen är mycket
            intresserad av det föredöme som det europeiska ekonomiska samarbetet
            utgör.
          </note>
          <note>
            Man har tyvärr på åtskilliga håll inte något starkt ekonomiskt
            samarbete med sina grannar. Det är litet bisarrt, eftersom det
            normalt är med grannar som man har det tätaste utbytet. Man har
            kanske traditionellt haft större kontakter med Europa eller med
            de utvecklade industriländerna. Men nu har man glädjande nog ett
            begynnande intresse för att också samarbeta med sina nära grannar.
          </note>
          <note>
            Detta växer fram i Stillahavsasien. Vi ser det också i Latinamerika,
            där NAFTA, det nordamerikanska frihandelsområdet, för första gången
            inkluderar samarbete mellan utvecklade industriländer, USA
          </note>
          <note>
            och Canada, och ett stort u-land. Att ett sådant samarbete är
            på gång är världshistoriskt unikt. Vi får nu innerligt hoppas
            att den nya amerikanska administrationen med kraft driver att
            detta kommer i gång.
          </note>
          <note>
            Men vi kan också se detta på andra håll. I Sydasien är Indien
            med grannländer på väg att söka former för samarbete. Kanske kan
            vi hoppas att vi, om vi får ett demokratiskt och vitalt Sydafrika,
            får se ett motsvarande regionalt samarbete växa fram där.
          </note>
          <note>
            Det vore av oerhört stor betydelse för Afrika att få en region
            med tillväxtmöjligheter, vilken kunde ge mera hopp till denna
            kontinent, som så väl behöver utveckling.
          </note>
          <note>
            Vi skulle naturligtvis behöva detta också i arabvärlden. Jag
            har varit på Arabförbundet och berättat om de europeiska samarbetssträvandena.
          </note>
          <note>
            Man konstaterade då att vi i Europa har börjat i en klok ände,
            nämligen med handel och med att ta bort gränshinder. Vi har börjat
            med saker som berör hela ekonomin och vanliga människor. I
          </note>
          <note>
            arabländerna har man däremot mera ägnat sig åt utrikespolitiska
            uttalanden, som inte trängt ned till befolkningen och därför inte
            har kunnat få någon förankring.
          </note>
          <note>
            Jag tror att de europeiska samverkanssträvandena, där man bygger
            upp ett fredligt samarbete mellan länder som tidigare har befunnit
            sig i krig med varandra mer eller mindre konstant -- vi skall
            inte glömma att Europa historiskt sett är den blodigaste av alla
            världsdelar -- kommer att bli ett viktigt föredöme också i tredje
            världen. Genom vår strävan att gå in i den europeiska gemenskapen
            har vi ytterligare något att tillföra i vår dialog med utvecklingsländerna.
          </note>
          <note>
            Med detta, herr talman, ber jag att få yrka bifall till utskottets
            hemställan i utrikesutskottets betänkande.
          </note>
          <note>
            Anf. 107 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Jag kanske missförstod vad Göran
          </note>
          <note>
            Lennmarker syftade på när han påstod att en snabb ekonomisk utveckling
            skapar en lägre befolkningsökningstakt. Det fungerar säkerligen
            exempelvis i Stillahavsasien och de regioner som
          </note>
          <note>
            Göran Lennmarker talade mest om, men vi vet ju att det i Afrika
            i dag inte finns någon möjlighet att skapa en snabb ekonomisk
            tillväxt. Därför är det viktigt att i stället arbeta på med annan
            inriktning.
          </note>
          <note>
            Det paradoxala, som jag undrar om Göran
          </note>
          <note>
            Lennmarker har några synpunkter på, är att de områden som Göran
            Lennmarker beskriver har fått betydligt mindre bistånd än exempelvis
            allt det som vi har pumpat in i Afrika under alla år. Bland annat
            har president Chiluba i Zambia uttryckt sig ungefär på det sätt
            som Lars Moquist litet grand hånades för, nämligen att man har
            bedövats av bistånd. Man har där faktiskt fått mera bistånd än
            man från början begärt. Åtminstone har man fått en del saker som
            man inte hade önskat. Detta har litet grand förlamat länder i
            Afrika och fört in dem på en kollisionskurs.
          </note>
          <note>
            Det vore intressant att höra om Göran Lennmarker har någon synpunkt
            på detta.
          </note>
          <note type="speaker">
            Anf. 108 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Sambandet mellan snabb ekonomisk tillväxt och fallande
            befolkningssiffror är faktiskt mycket tydligt. Enda undantaget
            är egentligen oljestaterna i Mellanöstern, där man inte kan se
            en sådan utveckling.
          </note>
          <note>
            Jag tror vidare att Richard Ulfvengren har fel om han menar att
            man inte kan räkna med snabb ekonomisk tillväxt i Afrika. Jag
            tror visst att det är möjligt. Afrika är inte dömt att fortsätta
            i stagnation. Något motsvarande sade man tidigare också om många
            andra områden. Jag minns att man för länge sedan talade om att
            Korea skulle vara omöjligt att utveckla, eftersom koreanerna var
            konfucianer. Nu säger man tvärtom att de kunde utvecklas just
            därför att de var konfucianer. Man har ibland haft en tendens
            att för snabbt stämpla ut länder.
          </note>
          <note>
            Jag tror alltså att Richard Ulfvengren har fel i detta avseende.
            Jag menar att Afrika har goda möjligheter att utvecklas och även
            att utvecklas snabbt. Förhoppningsvis får vi se en snabb förskjutning
            både mot marknadsekonomi och mot demokrati.
          </note>
          <note>
            Däremot är det kanske korrekt, som Richard
          </note>
          <note>
            Ulfvengren säger, att biståndsflödena och utvecklingstakten inte
            alltid står i överensstämmelse med varandra. Något som gett
          </note>
          <note>
            Stillahavsasien mycket har varit tillgång till marknader, framför
            allt USA:s marknader, som betytt och -- det skall vi veta -- betyder
            oerhört mycket för Stillahavsasiens utveckling.
          </note>
          <note>
            Det väldiga Kina hade 19 miljarder i handelsöverskott i förhållande
            till USA förra året.
          </note>
          <note>
            Det motsvarar en tredjedel av hela världens uhjälp. Jag säger
            detta bara för att illustrera storleken av de ekonomiska strömmar
            som det gäller. Självfallet är det handeln som kommer att vara
            det centrala.
          </note>
          <note>
            Förhoppningsvis skulle ett demokratiskt Sydafrika få möjligheter
            att bli en snabbt växande ekonomi, om man nu får en både demokratisk
            och klok ekonomisk politik. Därmed skulle man kanske kunna dra
            nytta av världshandeln. Det är svårt att göra det, om man är mycket
            fattig. Biståndet behövs för att se till att det blir en sådan
            utveckling att man kommer upp på den nivån att handeln blir viktigare
            än biståndet. Men om man är på en mycket låg nivå, krävs det bistånd
            för att hjälpa till med detta.
          </note>
          <note>
            Anf. 109 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Jag håller med Göran Lennmarker om att man i de
            områden där man fått en snabb ekonomisk tillväxt kan se en lägre
            befolkningsökning. Men jag delar inte den uppfattningen att det
            skulle kunna gå så snabbt i
          </note>
          <note>
            Afrika, om vi fortsätter med dagens biståndspolitik, den som
            vi nu har haft i 25--30 år.
          </note>
          <note>
            Jag skulle uppskatta om Göran Lennmarker med sina framtidsvisioner
            och idéer var litet mera aktiv i utskottet för att hjälpa oss
            andra som vill ha en mera genomgripande förändring av biståndet.
          </note>
          <note>
            Också jag tror att det går, men vi måste ta nya, fräscha tag.
            Vi kan inte tillämpa samma socialdemokratiska modeller som vi
            har haft i 25--
          </note>
          <note>
            30 år. Jag hoppas att Göran Lennmarker hjälper till med detta.
            Jag har ännu inte riktigt sett det, men det ligger nu på utskottets
            bord en proposition och några motioner, en från oss och en från
          </note>
          <note>
            Moderaterna. Det vore spännande om de motionerna för en gångs
            skull kunde få litet gehör och inte bara sopades under mattan.
          </note>
          <note type="speaker">
            Anf. 110 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Jag tror att vi också i Afrika kommer att kunna
            se en ganska snabb utveckling framöver.
          </note>
          <note>
            Den lärdom som sprider sig stannar inte i Asien och
          </note>
          <note>
            Latinamerika, varifrån den har börjat sprida sig vidare. Den
            kommer ganska snart till Afrika, och på sina håll är den redan
            på gång. Kan man bara få detta att ta fäste någonstans -- det
            goda exemplets makt är ganska betydande -- så är jag inte alls
            så pessimistisk.
          </note>
          <note>
            Jag tror också att ett klokt bistånd kan hjälpa till att föra
            länderna över den här tröskeln, men på den punkten kanske vi har
            något olika uppfattningar. Vi vet nämligen att omställningsprocedurerna
            i sig ibland kan vara ganska smärtsamma. Att gå från en skyddad,
            centraldirigerad ekonomi till en öppen, exportledd ekonomi tar
            sin tid och det kräver ibland också litet smärtsamma omställningsperioder.
            Om det är smärtsamt i t.ex.
          </note>
          <note>
            Ryssland, med den betydligt högre levnadsnivå som ändå finns
            där, är det klart att en sådan smärtsam övergång i mycket fattiga
            länder ibland kan vara en fråga om liv eller död. I det avseendet
            tror jag att just bistånd har en viktig effekt.
          </note>
          <note>
            Frågan om system måste naturligtvis trots allt avgöras av länderna
            själva. Vi kan inte, hur höga ambitioner vi än har, tvinga på
            andra länder recepten. Vi kan möjligtvis peka på exemplen, men
            i grunden, och framför allt i demokratier, måste folket självt
            vara övertygat om detta.
          </note>
          <note>
            Anf. 111 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Det har varit en i långa stycken mycket intressant
            diskussion. Tonen har varit konstruktiv, det har diskuterats sakfrågor,
            och man har verkligen lyssnat på argument. Detta är enligt min
            mening något som också karakteriserar utrikesutskottets arbetsklimat.
          </note>
          <note>
            Flera talare, bl.a. Alf Svensson, har i debatten sagt att bistånd
            är svårt. Det är det förvisso. Misstag har gjorts. De görs i dag,
            och de kommer också att göras framöver.
          </note>
          <note>
            Jag tror att det kanske kan vara nyttigt att i det här sammanhanget
            lägga ett historiskt perspektiv, dels på utvecklingsländernas
            egen historia, dels på biståndets historia. Jag kom att tänka
            på detta när jag lyssnade på Lars Moquist tidigare i dag. Han
            menade att förklaringen till den bristande utvecklingen i utvecklingsländerna
            kunde sammanfattas i tre punkter. Han talade om den okontrollerade
            invandringen till städerna, urbaniseringen, om näringsstrukturens
            brister och om ineffektiviteten i statsapparaten. Förvisso är
            det här problem som utvecklingsländerna i dag har att brottas
            med, men jag tror att det är viktigt att vi också sätter in dessa
            förhållanden i ett historiskt sammanhang.
          </note>
          <note>
            Det var inte så länge sedan som dessa länder var kolonier. De
            var utsatta för kraftig utsugning, ibland folkmord. Vi känner
            väl till att de gränsdragningar som har gjorts i många av dessa
            länder är helt felaktiga. Gränser har dragits genom folkgrupper
            och folkslag, och folkgrupper och folkslag som inte hör ihop har
            sammanförts. Under kolonisationstiden har också gamla fina kulturer
            brutits ner. Det är klart att detta sätter ärr och spår i folksjälen,
            och dessa tar lång tid, decennier, kanske århundraden, att läka.
          </note>
          <note>
            Det är bara 40 år sedan som premiärminister
          </note>
          <note>
            Harold Macmillan stod i Kapstaden och talade om
          </note>
          <note>
            ''The wind of change'', förändringens vind som skulle blåsa över
            den kontinenten. Det gjorde den förvisso -- det blåste kraftigt.
            Bara mellan 1960 och
          </note>
          <note>
            1990 har många länder blivit självständiga. Man har försökt forma
            en bra stat av något som från början inte var en stat, och en
            mängd enorma svårigheter har byggts in i systemet. Det är kanske
            inte så konstigt att en del av dessa länder tog socialismen eller
            kommunismen som sin ideologi. De hade ju sett hur kolonisatörerna,
            som kom från andra ekonomiska system, hade burit sig åt.
          </note>
          <note>
            Jag tror att detta är viktigt att ha som bakgrund när vi närmar
            oss problemen och att vi har en viss ödmjukhet inför det sammanhang
            vi skall vara med och arbeta i, tillsammans med dessa länder och
            människorna där, som brottas med sina problem.
          </note>
          <note>
            Jag vill också lägga ett historiskt perspektiv på biståndet som
            sådant. Vad är det egentligen för tidsrymder som vi talar om?
            Det traditionella bistånd som vi här talar om är inte så gammalt.
            Litet längre bak i tiden ligger den verksamhet som bedrevs av
            de första biståndsarbetarna, missionärerna. De gav sig ut i världen
            för drygt 100
          </note>
          <note>
            år sedan, och de gjorde då samma saker som biståndsarbetare gör
            i dag. Visserligen hade deras verksamhet andra förtecken, men
            de arbetade ändå med samma instrument och samma metoder. De försökte
            åtminstone, men omständigheterna var mycket knappa.
          </note>
          <note>
            Vi har här i dag talat om åtgärder för exempelvis utbildning
            och läskunnighet. Detta var något av det första som missionärerna
            satsade på -- människor skulle lära sig läsa för att kunna tillägna
            sig andra kunskaper. Trots alla de satsningar som gjorts, dels
            av de tidiga missionärerna, dels i samband med byggandet av skolor
            under kolonisationstiden, dels under dessa länders nuvarande självständighet,
            så växer skaran av analfabeter.
          </note>
          <note>
            Deklarationen om de mänskliga rättigheterna slår fast att alla
            har rätt till utbildning. Ändå är bristerna vad gäller grundutbildning
            i världen enorma i dag, 40 år efter det att den historiska deklarationen
            undertecknades. Det finns i världen i dag nästan 1 miljard vuxna
            analfabeter -- mer än en vuxen av fyra är analfabet. Kvinnorna
            drabbas hårdare än männen. I utvecklingsländerna är nästan hälften
            av alla vuxna kvinnor analfabeter, och de har inte tillgång till
            tryckt kunskap, som skulle kunna hjälpa dem att förbättra sina
            liv och skapa en bättre framtid.
          </note>
          <note>
            Dessutom har mer än 100 miljoner barn i grundskoleåldern aldrig
            varit inne i ett klassrum, och om inte omedelbara åtgärder vidtas
            löper de påtaglig risk att bli 2000-talets vuxna analfabeter.
          </note>
          <note>
            Av dessa 100 miljoner barn är 60 miljoner flickor.
          </note>
          <note>
            På tröskeln till det nya århundradet möter världen allvarliga
            globala utmaningar, såsom enorma skuldbördor, en snabb befolkningsökning,
            som det har talats om i debatten, krig, våldsbrott och miljöproblem.
            Läskunnighet och grundutbildning är viktigt, ja avgörande, eftersom
            det erbjuder möjligheter att frigöra och mobilisera intelligens
            för att bekämpa dessa problem.
          </note>
          <note>
            UNDP, Unicef, Unesco och Världsbanken har tillsammans med 155
            länder antagit en aktionsplan för att komma till rätta med analfabetismen
            i världen. Man har tillsammans satt upp tre mål.
          </note>
          <note>
            För det första: Grundutbildningen skall göras tillgänglig för
            alla barn, ungdomar och vuxna.
          </note>
          <note>
            För det andra: Inlärningsmålen skall förbättras för en överenskommen
            procent av en åldersgrupp, exempelvis 80 % av alla 14-åringar,
            så att de kan tillgodogöra sig en definierad kunskapsnivå.
          </note>
          <note>
            För det tredje: Antalet vuxna illitterata skall skäras ner till
            hälften av 1990 års nivå till slutet av detta årtionde, och skillnaden
            och ojämlikheten mellan antalet manliga och kvinnliga analfabeter
            skall kraftigt reduceras.
          </note>
          <note>
            Det här är en målsättning som ligger något lägre än den man drog
            upp 1990. Då var målet att utrota analfabetismen till 2000-talets
            början. Man har nu märkt att man inte klarar det, men den nuvarande
            målsättningen är ambitiös som den är.
          </note>
          <note>
            Om vi skall fortsätta den historiska återblicken: en annan sak
            som missionen arbetade med var sjukvården. Det ledde till byggande
            av kliniker och sjukhus, utbildning, hälsovård och barnavård.
          </note>
          <note>
            Detta har lett vidare, till det vi hört mycket om i dag: befolkningsfrågan
            och familjeplanering.
          </note>
          <note>
            Afrika är en kontinent som mycket sent startade arbetet med familjeplanering,
            men i många afrikanska länder har man börjat känna optimism, då
            man sett att det är möjligt att på mycket kort tid vända ökningstakten
            hos befolkningen.
          </note>
          <note>
            I Kenya har man mellan 1984 och 1989 lyckats få ned det antal
            barn en kvinna föder under sin fruktsamma period av livet, det
            s.k.
          </note>
          <note>
            fruktsamhetstalet, från 8 till 6,7 barn. I Botswana har det gått
            från 6,5 till 5 barn under en fyraårsperiod.
          </note>
          <note>
            I u-länder måste politiker och opinionsbildare få kunskap om
            befolkningsökningens konsekvenser.
          </note>
          <note>
            Ibland kan det finnas anledning att överväga lagar som hindrar
            människor att gifta sig vid alltför låg ålder. I Etiopien är den
            legala åldersgränsen för äktenskap tydligen 12 år.
          </note>
          <note>
            Inte sällan kan det uppstå konflikter mellan å ena sidan radikala
            krav på upplysning om familjeplanering och tillgång till preventivmedel
            och å andra sidan både kulturella och religiösa värderingar.
          </note>
          <note>
            Detta måste lösas från land till land och på ett sätt som inte
            motverkar familjeplaneringens syfte.
          </note>
          <note>
            Infrastruktur var också en sak som man tidigt tog itu med. Missionen
            byggde vägar, dammar och broar. Man byggde upp administration.
            Allt ingick i det vardagliga arbetet. Det fortsätter det nutida
            biståndet med.
          </note>
          <note>
            Allt detta kostar pengar. Det engagemang vi hört i dag från Ny
            demokratis talare är mycket lovvärt.
          </note>
          <note>
            Men det rimmar litet illa med de resurser som Ny demokrati är
            beredd att sätta till i biståndsarbetet.
          </note>
          <note>
            Låt mig bara ta en sak från betänkandet här i dag:
          </note>
          <note>
            om Ny demokrati skulle få majoritet skulle det betyda att tolv
            av de länder vi stöder i dag på olika sätt ekonomiskt i biståndet
            skulle få noll kronor i fortsättningen. Det framgår av betänkandet
            att länder som Botswana, Lesotho, Sydafrika, Kap
          </note>
          <note>
            Verde, Bangladesh, Indien, Laos, Sri Lanka,
          </note>
          <note>
            Vietnam, Nicaragua, utvecklingsarbetet i
          </note>
          <note>
            Centralamerika och utvecklingssamarbetet i
          </note>
          <note>
            Sydamerika skulle få noll kronor. Jag är av den uppfattningen,
            och det är också Folkpartiet och andra partier som står bakom
            betänkandet, att den rika världen måste vara beredd att inte bara
            med ord tala om dessa saker, utan också göra uppoffringar och
            ge ekonomiska resurser för att klara en rättvisare värld.
          </note>
          <note>
            Med dessa ord, herr talman, önskar jag yrka bifall till hemställan
            i utskottets betänkande.
          </note>
          <note>
            Anf. 112 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Karl-Göran Biörsmark tog först upp att Lars Moquist
            hade kritiserat att vi bidragit till att bygga upp deras statsapparater
            och gjort dem mera byråkratiska. När han säger ''vi'' menar han
            både kolonisatörerna, kanske engelska eller franska, men även
            de svenska insatserna med den socialdemokratiska förkärleken till
            personer som
          </note>
          <note>
            Kaunda och andra.
          </note>
          <note>
            För att ta Zambia igen -- eftersom det är där jag spenderat mest
            tid i Afrika -- så har man sett hur den byråkratin fungerar efter
            25 års diktatoriskt styre. Man blir litet förvånad över att inte
            ett västland som Sverige, eller de andra givarna, har kunnat påverka
            mer och ställt litet större krav på mottagarlandet att gå i en
            annan riktning om det skulle uppnås en utveckling.
          </note>
          <note>
            Men man hade sin tro. Det är vår förhoppning nu att den nya regeringen
            kan förändra.
          </note>
          <note>
            Karl-Göran Biörsmark går mera rakt på sak när han kritiserar
            Ny demokratis bidragsdel. Vi vill ha ett lägre bistånd än vad
            Karl-Göran Biörsmark förespråkar.
          </note>
          <note>
            Han säger att vi inte vill ge några pengar alls till 12
          </note>
          <note>
            av 19 programländer. Men detta är inte riktigt sant.
          </note>
          <note>
            Detta rör sig ju om landramar, och Ny demokrati har föreslagit
            att man skall ta bort landramarna. Vi stöder i princip de andra
            resonemang som framgår av regeringens proposition. Man skall jobba
            på ett annat sätt med mer strategier, kanske koncentrera sig på
            vad man skall göra i dessa länder totalt sett, eller i regioner,
            eller i hela världen. Man skall lägga upp en policy för detta.
            Det behöver inte sluta med att det inte blir några pengar till
            dessa länder.
          </note>
          <note>
            Vi vill fortfarande satsa på katastrofbistånd över hela världen.
            Vi vill jobba mer med exportkreditgarantier. Vi vill göra rena
            projektsatsningar, få i gång frihandel osv.
          </note>
          <note>
            Det är därför litet orättvist att säga som Karl-Göran
          </note>
          <note>
            Biörsmark gör, men visst: stirrar man sig blind på den 25-åriga
            socialdemokratiska modellen med programländer osv, fungerar det
            så här i riksdagen.
          </note>
          <note>
            Även om vi framlägger en väldigt visionär tanke blir det avslag
            på den rakt av. Vi måste försöka hitta någon sorts transfereringsmodell,
            och då har vi skurit radikalt i de enskilda belopp som nämns i
            propositionen och i betänkandet. Men Karl-Göran
          </note>
          <note>
            Biörsmark vet att vår långsiktiga plan, på kanske två år, är
            att göra en radikal förändring i både biståndsmyndigheter och
            inriktning.
          </note>
          <note>
            Karl-Göran Biörsmark kan vara lugn: Det blir säkert pengar till
            dessa länder också i vettiga projekt. Finns det inga vettiga projekt,
            och uppstår inget tycke mellan länderna, då blir det inga pengar.
          </note>
          <note>
            Anf. 113 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Först detta med ländernas struktur.
          </note>
          <note>
            Richard Ulfvengren tar exempel från Zambia, från
          </note>
          <note>
            Kaundas land. Visst, för det landet gick det snett så småningom.
            Men jag försökte i dag framföra att vi måste se med en viss ödmjukhet
            på den historiska verklighet som man har verkat i. Vi måste tänka
            på den svåra frihetskamp som kom först, efter den koloniala tiden.
            Dessa länder vände sig då ofta till de motpoler som fanns till
            kolonisatörerna, nämligen de kommunistiska socialistiska länderna.
          </note>
          <note>
            Det var ofta där de hämtade sin ideologiska inspiration, och
            det tycker jag inte är så konstigt egentligen. De fastnade i detta,
            som andra kommunistiska socialistiska länder också gjorde.
          </note>
          <note>
            Det skedde inte bara i gamla kolonier, utan även i
          </note>
          <note>
            Östeuropa, vilket vi känner till, tills detta system brakade
            samman. Då har man att ta itu med den situationen och bygga upp
            något ur de ruiner som det systemet lämnade efter sig.
          </note>
          <note>
            Det är ju bra att det nu har kommit klara och tydliga signaler
            till demokratiutveckling. I dessa länder är många i opposition.
            I Zambia fanns många som var i opposition med Kaunda, och den
            oppositionen var tacksam för de signaler som kommer från västvärlden
            om att satsa på demokrati. Det var precis en sådan signal de behövde.
            Detta systemskifte har svept över många länder. I detta har vi,
            tror jag, i västerlandet med våra klara signaler om demokrati
            haft stor betydelse.
          </note>
          <note>
            När det gäller resurserna kommer vi naturligtvis aldrig att bli
            överens. Min enkla filosofi är att de uppgifter vi har framför
            oss är oändliga. Det finns ett rättvisekrav däri att vi som ändå
            sitter i en helt annan ekonomisk situation i västvärlden har ett
            moraliskt ansvar för att hjälpa till ekonomiskt. Då går vi tyvärr
            i dag i fel riktning när vi minskar biståndet i stället för att
            öka det.
          </note>
          <note>
            Anf. 114 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Helt kort vill jag bara säga att den här demokratiutvecklingen
            är lovvärdig och är uppskattad.
          </note>
          <note>
            Låt oss ta Zambia som exempel igen. Det är ett land där mycket
            bra saker har hänt. Den nye presidenten Chiluba har uttryckt att
            det är jättebra med demokratisering, därför att man tidigare i
            många år i sina valkampanjer försökt nå fram men inte lyckats.
            Nu är de där. Han har faktiskt belyst en rad problem med lämnat
            bistånd. Därför tycker jag att det är viktigt att man inte bara
            säger att man nu infört demokratiseringsdelen och marknadsekonomin,
            utan att det här måste fullföljas rakt igenom hela vår organisation.
          </note>
          <note>
            Man måste kanske också se över vissa personligheter inom vårt
            biståndsagerande, vilka inte riktigt tagit det här till sig. Det
            kan gälla personer som lättvindigt byter partifärg. Jag tror att
            det vore lämpligt att se över det här så att man även ute på fältet
            agerar så som regeringen önskar.
          </note>
          <note>
            Jag återgår till att diskutera anslagsfrågan. Karl-
          </note>
          <note>
            Göran Biörsmark och jag har tidigare i denna kammare flera gånger
            diskuterat denna. Jag har vid dessa tillfällen sagt att utmaningen
            för ett land som faktiskt inte är särskilt ekonomiskt starkt --
            Karl-
          </note>
          <note>
            Göran Biörsmark kan ju inte påstå att Sverige är det med en skuld
            om 1 biljon, som
          </note>
          <note>
            Socialdemokraternas gruppledare, Jan Bergqvist, i dag sade --
            är att se över alla bidrag. Jag kommer från en företagsvärld där
            man är van vid rationalisering och effektivisering, och jag är
            övertygad om -- det tror jag Karl-Göran Biörsmark är också --
            att verksamheten inom de svenska biståndsorganen inte är hundraprocentigt
            effektiv, varken inom UD, SIDA eller BITS. Är det då så fel att
            föreslå FN:s långsiktiga mål på 0,7 % av BNI
          </note>
          <note>
            och säga att vi skall krama ur lika mycket -- helst mer -- bistånd
            till fler människor; detta till en lägre kostnad? Det är en utmaning
            Karl-Göran
          </note>
          <note>
            Biörsmark, och den tror jag att Karl-Göran
          </note>
          <note>
            Biörsmark kan skriva under på.
          </note>
          <note>
            Jag kan hålla med om vikten av 1 % effektivt bistånd. Men jag
            tror inte att man kan få det om man inte först börjar krympa organisationen
            och bygga om den. Sedan kan man, när det går bra för
          </note>
          <note>
            Sverige igen, öka på.
          </note>
          <note>
            Anf. 115 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Jag tror att de signaler som vi nu både tydligare
            och klarare ger när det gäller demokratiutvecklingen är av godo
            för utveckligen i många av våra mottagarländer. Under debatten
            i dag har det kanske målats upp en något konstlad motsättning
            mellan Folkpartiets företrädare Daniel
          </note>
          <note>
            Tarschys och Socialdemokraterna. Jag tror att vi ligger ganska
            nära varandra i vår uppfattning, och att det är meningen att vi
            för att påverka skall ge dessa klara signaler.
          </note>
          <note>
            Har Sverige råd eller inte? Man kan ju diskutera om det är just
            på det här området som man skall spara i den totala budgeten,
            eller om det är på andra områden som man skall spara för att få
            ned det totala budgetunderskottet. Statsskulden är på 1
          </note>
          <note>
            biljon kronor, medan vi här talar om 1,5 miljard.
          </note>
          <note>
            Samtidigt talar vi om att inköpa exempelvis stridsvagnar. Det
            har också talats om lyxskatt här i dag. Personligen tycker jag
            att det rimmar mycket illa att vi kostar på oss sådana saker och
            samtidigt drar ned på biståndet. Det ger fel signal, och det är
            ett klart problem.
          </note>
          <note type="speaker">
            Anf. 116 CLAUS ZAAR (nyd):
          </note>
          <note>
            Herr talman! Erfarenheterna av biståndsverksamheten bör nu ge
            oss möjligheter till en rejäl omprövning av den traditionella
            verksamheten.
          </note>
          <note>
            Utvärderingar och rapporter har kommit i ropet.
          </note>
          <note>
            De har funnits förut, men har under en lång tid varit
          </note>
          <note>
            ''friserade'' av de inblandade s.k. särintressena.
          </note>
          <note>
            Man talar nu om auktoriserade revisorer, som skall kontrollera
            verksamheten. En enorm framgång har alltså nåtts på det planet.
            Tidigare kände man inte igen rapporten i förhållande till verkligheten.
            Den informationen har jag fått när jag besökt personer i
          </note>
          <note>
            Afrika. Man höll tyst, därför att man inte ville bli osams. Man
            var också beroende. Det var, kan man säga, en vänskapskorruption.
          </note>
          <note>
            Särintressena har alltså tidigare tagit makten.
          </note>
          <note>
            Besluten har fattats i denna kammare, men särintressena har på
            ett effektivt sätt sett till att underlaget för besluten varit
            avpassat så att besluten skulle gå deras väg.
          </note>
          <note>
            Om man döljer problemen blir det inga stora förändringar. Man
            går i traditionella spår, och det blir inga ny kreativa lösningar.
            Man försöker så gott man kan.
          </note>
          <note>
            Men på några områden har man lyckats. Det skall erkännas. När
            jag var i Kenya och såg deras skolor blev jag förvånad över deras
            fina kvalitet. Jag berömmer också deras skolsalar, med 90 elever.
          </note>
          <note>
            Det tyder på ett stort intresse av att vilja utbilda elever.
          </note>
          <note>
            Jag fick också kontakt med föräldrar. En förälder talade om att
            han hade två hustrur och tolv barn.
          </note>
          <note>
            Jag frågade honom hur han skulle kunna låta utbilda sina barn.
            Han svarade att han bara har råd att låta utbilda de två äldsta
            barnen. Han ångrade att han inte bara skaffat två barn, men nu
            var det ju för sent. Grundproblemet är familjeplaneringen, familjeförsörjningen
            och utvecklingen. Jag oroar mig över att vi ser alldeles för lätt
            på dessa frågor, efter att ha hört på Göran Lennmarker, som var
            så optimistisk.
          </note>
          <note>
            Om vi skall hjälpa till genom någon form av organisation, tror
            jag att det behövs helt nya tankegångar. SIDA är en stor organisation,
            och en organisation med stora resurser förlorar lätt sin kreativitet.
          </note>
          <note>
            Vad är det som händer? I-världen bidrar totalt med ca 460 miljarder
            kronor till dessa länder. Visst är det bra. För att få en utveckling
            åt antingen östsidan eller västsidan har ju konkurrens mellan
            de socialistiska och de borgerliga idéerna funnits i de här länderna.
            Befattningshavarna på hög nivå har varit smarta nog att utnyttja
            det. Medborgarna har inte fått mycket.
          </note>
          <note>
            Det är resultat som man ser när det gäller att gå vidare. I-världen
            har byggt upp en korruption i de här länderna. Det är inte länderna
            själva som gjort det. Vi har nästan påtvingat dem en korruption.
            De vet inte vad man skall göra med alla dessa miljarder. När man
            får så mycket pengar är det lätt att vissa krafter i sådana här
            länder tar hand om pengarna. Det uppstår maffiatendenser, och
            de finns redan.
          </note>
          <note>
            Den italienska maffian har tagit hand om en del av pengarna.
            Det finns också lokala maffiabossar som har tagit hand om pengar.
          </note>
          <note>
            Det är först nu som det har inträffat en viss förändring, åtminstone
            i det landområde som jag har kontrollerat. Där har man börjat
            att köra utan en mängd penninglådor från banken i Afrika till
          </note>
          <note>
            Europa. Tidigare mellanlandade man i Frankfurt på natten bara
            för att lasta av pengar från banken.
          </note>
          <note>
            Det var pengar som vi nu säkert får låna till vårt stora biljonunderskott
            -- dessa pengar blir alltid tvättade internationellt.
          </note>
          <note>
            Det ruskiga i den här verksamheten är att det finns för mycket
            korruption, och vi måste bli uppmärksamma på den. Det är inte
            människorna som får den stora hjälpen. Vi skickar mycket pengar,
            men vi skall ha klart för oss att dessa länder har ett annat kostnadsläge
            -- det kanske rör sig om
          </note>
          <note>
            4--5 biljoner i köpkraft årligen. Det är därför som vårt bistånd
            måste minska. En effektiv u-hjälp kan bli betydligt billigare
            än i dag, om det görs en koppling till köpkraften i det land som
            pengarna går till. Sedan måste vi se till att korruptionen inte
            har så stor omfattning som nu. Vi måste börja med det.
          </note>
          <note>
            I-länderna har köpt sig fria med hjärtat och med penningbörsen.
            De har köpt sig fria från det moraliska ansvaret. Det är oroande
            att vi först nu har fått detta klart för oss. Det var i november
            förra året som pengarna till Kenya stoppades, när presidenten
            sade: Jag skall inte ha någon demokrati, utan jag skall ha det
            som jag har haft det tidigare. Det är jag som bestämmer.
          </note>
          <note>
            Då satte man hårt mot hårt, och först då kunde man få till stånd
            en utveckling.
          </note>
          <note>
            Det finns alltså en hel del statsledningar som vi måste sätta
            press på för att de skall få en demokratisk utveckling. Men människorna
            har fortfarande inte fått någon hjälp. Det är en pyramid, där
            toppen och mellanskiktet tar pengarna och medborgarna får det
            absolut minsta.
          </note>
          <note>
            Jag träffade också en bonde som ägde en liten kaffeodling. Det
            lönade sig inte för honom att leverera kaffet till staten, därför
            att han fick 10 öre per kilo. Där fanns en statlig inköpsorganisation.
          </note>
          <note>
            Vi vet ju själva vad vi betalar för kaffet.
          </note>
          <note>
            Det måste alltså byggas upp ett system där all korruption så
            småningom är borta. Det finns korruption i Sverige också, och
            vi måste försöka hjälpas åt med detta.
          </note>
          <note>
            Befolkningen ökar, och matproduktionen per capita minskar. Det
            är dagens sanning. Det är vad som har skett under 80-talet fram
            till 90-talet. Det visar den statistik som jag har tittat på.
            Så ser det ut i Afrika, som är den enda världsdelen med den utvecklingen.
            Matproduktionen minskar med 6 % i förhållande till befolkningsökningen.
          </note>
          <note>
            Det måste alltså ske en förändring, så att vi dels bekämpar korruptionen,
            dels får till stånd en utveckling av samhället. Det är de här
            delarna som vi talade om tidigare, dvs. infrastrukturen, vägarna.
            Men det måste ske ett samarbete, som måste växa fram. Det får
            inte vara affärsmännen som roffar åt sig -- de kommer t.o.m. från
            andra länder -- utan vi måste använda lokala förmågor.
          </note>
          <note>
            Det finns kreativa och duktiga människor i dessa länder, och
            de måste också få ett ansvar och ett inflytande på ett helt annat
            sätt. Vi skall inte bara försöka pådyvla dem våra idéer. Vi måste
            ge dem möjligheter att utvecklas.
          </note>
          <note>
            Jag anser alltså att familjeplaneringen är mycket viktig. Den
            skall ge möjligheter till försörjning av och skolgång för de barn
            som föds. På grund av att det finns en illitterat del av befolkningen,
            är det svårt att få till stånd en demokratisk utveckling i önskad
            omfattning. Det tar alltså tid -- det är min känsla.
          </note>
          <note>
            Till sist skulle jag vilja ta upp Botswana, som har nämnts. När
            jag var nere i Afrika frågade jag dem som jobbade där vilka länder
            som vi kunde ta bort från biståndet. Det fanns ett land på den
            listan, och det var Botswana. Där har man kommit så långt att
            man inte behöver hjälp. Låt oss titta åt det hållet och göra så!
            Det är alltså fakta från verkligheten.
          </note>
          <note type="speaker">
            Anf. 117 SIMON LILIEDAHL (nyd):
          </note>
          <note>
            Herr talman! Som ni har hört under kvällen, har vi i Ny demokrati
            många uppfattningar som avviker från utskottsmajoriteten, vilket
            illustreras i en hord av reservationer.
          </note>
          <note>
            Vi är några, bl.a. Richard Ulfvengren och jag, som har bott flera
            år i Afrika, och vi vill verkligen göra vårt bästa för att hjälpa
            Afrika och göra mer för fler till en lägre kostnad. Vi vill effektivisera
            vårt bistånd och så småningom, väl planerat, omfördela delar av
            det från Afrika till vårt närområde på andra sidan Östersjön.
          </note>
          <note>
            Vi känner -- i alla fall jag -- en viss olust över att man vid
            utrikesutskottets behandling genom två separata betänkanden, nr
            15 och nr 16, har försökt upprätta en järnridå mellan bistånd
            till u-länder och samarbete med Östeuropa. Vi vill naturligtvis
            ge resurser åt bägge dessa grupperingar, och vi tror att man bör
            föra en debatt som omfattar både
          </note>
          <note>
            Östeuropa och programländer i Afrika.
          </note>
          <note>
            Vi vet i dag att Rudyard Kipling hade fel då han skanderade:
            ''Öst är öst, och väst är väst, och aldrig mötas de två.'' Verkligheten
            har gudskelov blivit en helt annan.
          </note>
          <note>
            Medan jag är inne på citat, undrar jag om inte Karl-
          </note>
          <note>
            Göran Biörsmark citerade Macmillan fel. Det skall vara ''the
            change of wind'' i stället för ''the wind of change''.
          </note>
          <note>
            Det viktiga är i alla fall att vi verkar för att det blir en
            förändring i Afrika och att den kommer så snart som möjligt.
          </note>
          <note>
            Min kollega Claus Zaar pratade engagerat om korruption i Afrika
            och allmänt besvär. Jag vill på basis av egen erfarenhet bara
            berätta att ett av de verkliga knepen är att importörer och exportörer
            försöker att plocka ut den hårdvaluta som finns i landet, genom
            att exportörerna underfakturerar exporten och importörerna låter
            sin västerländske exportör ordna med lämplig överfakturering.
          </note>
          <note>
            På så sätt får man ut vinsten från sitt eget fattiga land. Det
            gäller därför för alla som kommer i kontakt med bistånd att ha
            detta fullt klart för sig, annars kommer stora belopp att försvinna
            från de fattiga länderna, som de gör i dagens läge.
          </note>
          <note>
            Detta är ett exempel på vikten av att man i biståndsförhandlingar
            använder sig av internationella företagsledare snarare än tjänstemän
            från den offentliga sektorn.
          </note>
          <note>
            Detta är några av de erfarenheter som jag har fått med mig från
            Afrika.
          </note>
          <note>
            Det är klart att man med rätt organisation och rätt management
            kan göra stora besparingar, både utomlands och på hemmaplan. Ian
            Wachtmeister framförde vid dagens remissdebatt, som ett av sina
            många besparingsförslag, att man generellt skulle införa ett 20-procentigt
            besparingsbeting, något som i dessa vargatider är vanligt i näringslivet.
            Det går alltid att spara 10 %, och 20 % ligger i allmänhet inom
            möjligheternas gräns.
          </note>
          <note>
            Låt oss omedelbart börja att spara i Sveriges statliga myndigheter
            utomlands. Vi har redan börjat med detta. I den nyligen publicerade
          </note>
          <note>
            Engblomska utredningen om styrnings- och samarbetsformer i biståndet
            har det, liksom i regeringens proposition i samma ämne, föreslagits
            att biståndskontor och ambassader skall integreras och att det
            skall utses en chef med totalansvar i landet. Regeringen har med
            detta realiserat ett gammalt förslag från Ny demokrati. Vi har
            emellertid tänkt vidare, och som vi nyligen har framfört i en
            motion vill vi sammanföra de afrikanska biståndskontoren, med
            tillhörande ambassader, så att det blir två fasta regionkontor
            i
          </note>
          <note>
            Afrika -- ett i Johannesburg och ett i Nairobi.
          </note>
          <note>
            I Johannesburg kommer man därvid att ansvara för de närbelägna
            länderna Moçambique, Namibia,
          </note>
          <note>
            Zimbabwe, Zambia, Malawi och Angola, som man når på två timmar
            med flyg från Johannesburg. I
          </note>
          <note>
            Nairobi skulle man då känna ansvar förutom för
          </note>
          <note>
            Kenya för Tanzania, Zaire, Uganda, Somalia,
          </note>
          <note>
            Sudan och Etiopien. Biståndsminister Alf Svensson lovade i dag
            i kammaren att inte glömma bort
          </note>
          <note>
            Etiopien.
          </note>
          <note>
            En sådan här organisation kommer att medföra avsevärda besparingar
            samtidigt som effektiviteten kommer att öka dramatiskt. De regionala
            kontoren kommer att ha råd att till sitt förfogande ha tunga experter
            på krediter, teknik och förhandlingar. De två regionala enheterna
            bör i enlighet med tidigare motioner från Ny demokrati kallas
            Sweden Center.
          </note>
          <note>
            Beträffande verksamheten i Johannesburg bör där inkluderas den
            svenska handelssekreterarens organisation. Därifrån har han då
            ansvar för alla
          </note>
          <note>
            SADC-länderna, dvs biståndsländerna kring
          </note>
          <note>
            Sydafrika.
          </note>
          <note>
            Jag har bott i Sydafrika i ett par år, och min fasta förvissning
            är att Johannesburg kommer att bli centrum för alla aktiviteter
            som syftar till att industrialisera och därmed höja levnadsstandarden
            i Sydafrikas utarmade randstater. Det kommer att behövas mycket
            krediter. Det behövs u-krediter från BITS, investeringskrediter
            och icke minst exportkreditgarantier, både inom och utom
          </note>
          <note>
            Sydafrika. Vi får inte glömma att det i dag finns inte mindre
            än 7 miljoner arbetslösa i landet. Det kommer inte att bli lätt
            att få fart på Sydafrika, men det är nödvändigt om man skall kunna
            hjälpa grannstaterna.
          </note>
          <note>
            Jag tror i alla fall att hela södra Afrika kommer att finansieras
            av Sydafrika, och icke minst kommer nog Världsbanken att se till
            att man därifrån kommer att hjälpa södra Afrika.
          </note>
          <note>
            Jag har under min Afrikatid lärt känna många biståndskontor,
            och jag har blivit måttligt imponerad. Jag blir kanske därför
            också influerad av den skepsis som man på fronten hyste mot myndigheterna
            i Stockholm, inte minst SIDA.
          </note>
          <note>
            Det är svårt för SIDA att med bibehållande av samma chef tvätta
            av sig en stämpel av ineffektivitet och byråkrati. Samtidigt är
            det nödvändigt för de svenska myndigheter som ansvarar för den
            totala
          </note>
          <note>
            Sverigebilden i de fattiga länderna att samordna sina aktiviteter
            på ett helt annat och effektivare sätt än vad som görs i dag.
            Vi har därför föreslagit att man hemma i Sverige skall göra en
            kraftsamling kring en enda välbestyckad biståndsmyndighet som
            direkt replierar på UD. I denna skulle då inte bara
          </note>
          <note>
            SIDA ingå utan även BITS, Swedecorp, Swedfund,
          </note>
          <note>
            EKN och halvstatliga Exportkredit och
          </note>
          <note>
            Exportrådet.
          </note>
          <note>
            Vi ser det som speciellt viktigt att en samordning under förslagsvis
            EKN:s ledning kommer till stånd, för att all kreditgivning och
            alla exportkreditgarantier skall effektiviseras. Vi hoppas att
            regeringen gör en översyn av EKN, som leder till att man blir
            litet mera offensiv och villig att ta risker, till skillnad från
            i dag, då man inte är beredd att ta några som helst risker.
          </note>
          <note>
            Jag tror att vi i södra Afrika och i Sydafrika behöver ta risker.
            Man får inte glömma att det finns en självrisk. De exporterande
            företagen ser nog till att det inte blir för riskfyllt.
          </note>
          <note>
            Tidigare i dag har man på sätt och vis varit kritisk mot Ny demokrati.
            Men man får inte glömma att vi vill balansera neddragningar med
            kraftiga ökningar av exportgarantiramarna, som antyddes av Richard
          </note>
          <note>
            Ulfvengren. Det är på så sätt som de svenska exportföretagen
            kan visa tänderna, inte bara i
          </note>
          <note>
            Afrika, som vi tror kommer att lyftas upp med hjälp av sydafrikanska
            biståndspengar, utan framför allt i våra grannländer på andra
            sidan Östersjön.
          </note>
          <note>
            Vi har föreslagit att exportkreditgarantiramarna skall ökas från
            1 till 4 miljarder, och jag tror att de behöver ökas ännu mer.
          </note>
          <note>
            Jag tror att det fattiga södra Afrika i ett något längre perspektiv
            kommer att hjälpas av ett
          </note>
          <note>
            Sydafrika, medan Sverige på halvlång sikt kommer att få Baltikum,
            Polen och Ryssland som vårt hinterland. Låt oss därför redan i
            dag planera för en omdisponering av våra biståndsinsatser så att
            vi åtminstone nästa år får en debatt baserad på ett totalt internationellt
            utvecklingssamarbete, inte bara som i dag relaterad till u-länderna
            i Afrika.
          </note>
          <note type="speaker">
            Anf. 118 BERTIL PERSSON (m):
          </note>
          <note>
            Herr talman! I den här omfattande och långdragna debatten är
            det tre områden som jag tycker är särskilt viktiga att ta upp
            till diskussion.
          </note>
          <note>
            Det första gäller befolkningsfrågan, som är avgörande för hela
            världens utveckling och välstånd. Befolkningsexplosionen är en
            enorm beslastning på jordens resurser, när det gäller vatten,
            livsmedel, naturresurser och miljösituationen.
          </note>
          <note>
            Denna fråga är komplicerad. Den handlar inte bara om preventivmetoder
            utan i lika hög utsträckning om kvinnans utbildning och ställning
            och om ekonomisk tillväxt. Kairokonferensen kan bli ett viktigt
            avstamp i den här diskussionen.
          </note>
          <note>
            Det andra området gäller utbildningsfrågan. Det handlar då inte
            bara om den lägre utbildningen.
          </note>
          <note>
            SAREC har en oerhört viktig uppgift, som inte har belysts så
            mycket under dagens debatt. Att hjälpa fram en god högre utbildning
            är kanske det mest effektiva sättet att ge hjälp till självhjälp
            åt de underutvecklade länderna. Resonemanget om
          </note>
          <note>
            WHO-universitetet för medicinsk teknologi är ett exempel på positiva
            ställningstaganden i den här frågan.
          </note>
          <note>
            Det tredje området, som jag har skrivit ett särskilt yttrande
            om, gäller måldefinitionerna. De har under lång tid varit förbisedda.
            Vi har haft vår biståndspolitik i drygt 30 år, och ändå arbetar
            vi med de gamla ursprungliga måldefinitionerna från verksamhetens
            start. Politikers uppgift är att leda, genom att ange mål och
            medel för verksamheten.
          </note>
          <note>
            Vårt gamla enprocentsmål är en nivåbestämning sprungen ur FN:s
            rekommendation att 0,7 % av bruttonationalprodukten skall gå till
            biståndet.
          </note>
          <note>
            Denna nivå är sedan lång tid accepterad. Men enprocentsmålet
            som mål för verksamheten innebär, tyvärr, att det är medlen som
            är målet.
          </note>
          <note>
            Måluppfyllelsen nås om medlen har förbrukats.
          </note>
          <note>
            Men vi behöver faktiskt bli mer sofistikerade än så.
          </note>
          <note>
            De fem biståndsmålen resurstillväxt, ekonomisk och social utjämning,
            ekonomisk och politisk självständighet, demokratisk samhällsutveckling
            samt framsynt hushållning med naturresurser och omsorg om miljön
            är alla bra. De är viktiga och värdefulla, men de fungerar nu
            främst som etiskmoraliska principer, mot vilka de olika projekten
            i biståndet prövas och godkänns.
          </note>
          <note>
            I dagens läge behöver vi gå vidare för att finna strategiska
            och operativa mål -- mål som är mätbara via nyckeltal och som
            gör det möjligt att värdera effektiviteten i biståndet. Det är
            ett mödosamt arbete. Svårigheterna är stora. Men det skulle --
            när vi når så långt -- ge både regering och riksdag helt nya möjligheter
            att styra och leda biståndet. Det skulle också ge helt andra möjligheter
            när det gäller att skapa en bred förståelse för våra insatser.
          </note>
          <note>
            Jag vill understryka att jag anser att 1 % är en lämplig nivå
            för vårt bistånd när vi väl har vår ekonomi under kontroll. Men
            som målsättning för verksamheten är det alldeles för svagt. Kraven
            på effektivitet och planering kommer lätt i bakgrunden, och i
            fråga om måluppfyllelsen ställs inte några effektivitetskrav.
          </note>
          <note>
            Våra resurser skall disponeras för insatser i fråga om projekt
            och multilaterala åtaganden där effekten kan förutses och kan
            beräknas redan när medlen anvisas.
          </note>
          <note>
            Utvärderingen av erfarenheterna och resultatuppfyllandet måste
            utvecklas. Mätbarheten beträffande måluppfyllelsen effektiviserar
            biståndsverksamheten. Det är bra, särskilt för de fattigaste länderna.
            Det är resultaten som skall stå i centrum.
          </note>
          <note>
            Herr talman! Med de här anmärkningarna yrkar jag bifall till
            hemställan i utskottets betänkande.
          </note>
          <note type="speaker">
            Anf. 119 MAJ-LIS LÖÖW (s):
          </note>
          <note>
            Herr talman! Så här i uppsamlings-heatet i en debatt som denna
            känns det faktiskt som om det mesta är sagt. Kanske har också
            en del sagts som inte borde ha sagts. Vidare upplever jag biståndsdebatten
            så -- åtminstone som den varit i dag och även ett antal gånger
            tidigare här i kammaren under detta riksmöte -- att det är fritt
            fram att gå upp i talarstolen och påstå nästan vad som helst utan
            att det finns ett riktigt verklighetsunderlag.
          </note>
          <note>
            Jag har begärt ordet först och främst för att uttrycka min uppskattning
            över att utrikesutskottet återigen har ett ordentligt avsnitt
            om kvinnobiståndet och betydelsen av att biståndet når kvinnorna
            och barnen -- alltså den absolut övervägande delen av u-världens
            befolkning.
          </note>
          <note>
            Väldigt mycket har hänt beträffande kvinnobiståndet. Vi behöver
            då bara blicka tillbaka till 80-talet. Jag vet att det här i kammaren
            så sent som i slutet av 70-talet sades väldigt många vackra ord
            om vikten av att biståndet nådde kvinnorna.
          </note>
          <note>
            Men det var ganska litet av konkreta åtgärder.
          </note>
          <note>
            Jag har på olika sätt noga följt dessa frågor och kan faktiskt
            påstå att det i varje landprogram som SIDA
          </note>
          <note>
            gör upp i samband med planeringen tillsammans med de olika programländerna
            finns ett särskilt avsnitt om hur biståndet skall nå kvinnorna
            och om särskilda projekt inom landramarna för att nå kvinnorna.
          </note>
          <note>
            Men det betyder inte att vi en gång för alla har erövrat det
            här viktiga intresset i biståndet. Många intressen trängs, och
            mycket har sagts här i dag om vad som är viktigt i fråga om biståndet.
          </note>
          <note>
            Således krävs det fortsatt uppmärksamhet på de här frågorna.
            Ingenting är, naturligtvis, så bra att det inte kan bli bättre.
          </note>
          <note>
            En framflyttning av positionerna tycker jag att det hade varit
            om vi nu hade haft den professur i internationell mödrahälsovård
            som vi så många gånger har diskuterat här i kammaren.
          </note>
          <note>
            Tänk så mycket lidande för kvinnor och barn som kunde undvikas
            om vi fortsatte att forska och skaffa kunskaper! Det gäller ju
            att utveckla metoder och att öka insatserna på det här området,
            som ju handlar om graviditeter och barnafödande i u-land.
          </note>
          <note>
            Det är ganska skrämmande uppgifter man möter när man sätter sig
            in i vad många kvinnor utsätts för därför att det råder brist
            på kunskap och resurser när det gäller att möta komplikationer
            som kan uppstå.
          </note>
          <note>
            I utrikesutskottets betänkande finns det en mycket bra beskrivning
            av den samlade kunskap som finns just i Sverige i dessa frågor.
            Det gäller också de insatser på de här områdena som vi gör på
            olika håll i världen. Det tycker jag är skäl nog för att man nu
            borde komma till skott och inrätta nämnda professur. Just i Sverige
            tycker jag att det finns plats för en professur avseende internationell
            mödrahälsovård.
          </note>
          <note>
            Frågan har diskuterats, tror jag, sedan mitten av 80-
          </note>
          <note>
            talet. Jag tror att det var då som jag var med och skrev den
            första motionen. Så småningom blev det t.o.m. ett regeringsuppdrag
            till SAREK i frågan.
          </note>
          <note>
            Ändå fortsätter vi att traggla om det här. Litet av vanmakt upplevs
            här. Men även om alla är så ense och utrikesutskottet har en mycket
            stark skrivning i frågan, kan vi inte härifrån påverka det hela.
            Vi tvingas i stället konstatera att SAREK inte prioriterar den
            här frågan.
          </note>
          <note>
            Jag kan bara hoppas att det inte har gått så långt --
          </note>
          <note>
            vilket Gud förbjude -- att det blivit fråga om prestige här och
            att det skulle ha fördröjt det hela ytterligare. Jag hoppas alltså
            att den här professuren kommer till stånd.
          </note>
          <note>
            Så några ord om det internationella, bilaterala, biståndet också
            i ett kvinnoperspektiv.
          </note>
          <note>
            Även här kan man se saken på två sätt. Man kan se hur mycket
            som avsätts från FN:s sida speciellt till kvinnobistånd. Man kan
            också se på vilka områden i det allmänna biståndsarbetet i FN:s
            regi som kvinnorna gynnas.
          </note>
          <note>
            Inom t.ex. Unicefs och UNHCR:s verksamhetsområden är Sverige
            en av de absolut största bidragsgivarna. Det är ju bl.a. dit som
            vi har koncentrerat våra multilaterala insatser. Allt arbete där
            som utförs av Unicef och UNHCR har väldigt stor betydelse just
            för kvinnor och barn.
          </note>
          <note>
            Men det är också bra att det speciella biståndsorganet Unifem
            nu får ökade resurser av
          </note>
          <note>
            Sverige. Jag är verkligen glad över det tillkännagivande som
            utrikesutskottet har till regeringen om ökade resurser för Unifem.
            Men det får inte utgöra ett alibi för att andra FN-organ inte
            gör insatser för kvinnorna. Framför allt får det inte betyda att
            vi i Sverige förtröttas i våra ansträngningar att, med hjälp av
            det inflytande som vi kan utöva på vad andra FN-organ gör, se
            till att kvinnorna nås även på det området.
          </note>
          <note>
            Herr talman! Till sist bara ett par ord om det som verkligen
            har varit på dagordningen i denna biståndsdebatt, nämligen befolkningsfrågan
            och familjeplaneringen.
          </note>
          <note>
            Det är ett uttryck i den här debatten som har fastnat i mitt
            huvud. Någon talare här sade nämligen att
          </note>
          <note>
            SIDA bara fnyser åt det här med familjeplanering och preventivmedel.
            Så är det faktiskt inte.
          </note>
          <note>
            Jag rekommenderar den som vill sätta sig in i denna fråga ytterligare
            att gå tillbaka i vår biståndshistoria och konstatera att det
            svenska biståndet i stor utsträckning började just med insatser
            på familjeplaneringens område. Sverige var tidigt såsom biståndsland
            ute i den frågan.
          </note>
          <note>
            Inte minst har Alf Wennerfors -- jag ser att han nu har lämnat
            kammaren -- i SIDA:s styrelse mycket starkt drivit frågan om familjeplanering
            och befolkningsfrågan. Det är definitivt inte någonting som negligeras
            av SIDA i dag, och så har inte heller tidigare varit fallet. Men
            ingenting är så bra att det inte kan bli bättre. Den plan som
            beskrivs i utskottets betänkande och som SIDA har gjort för att
            utveckla och fördjupa arbetet med befolkningsfrågor är ett viktigt
            steg på vägen.
          </note>
          <note type="speaker">
            Anf. 120 DANIEL TARSCHYS (fp) replik:
          </note>
          <note>
            Herr talman! Det är glädjande att befolkningsfrågan har tagits
            upp av flera talare i denna debatt. Det viktiga område som Maj-Lis
          </note>
          <note>
            Lööw tog upp, nämligen mödrahälsovården, har ett mycket klart
            samband med det komplexet.
          </note>
          <note>
            SAREC, som Maj-Lis Lööw också talade om, har ett omfattande program
            för mödrahälsovård. Man bedriver verksamhet med inhemska forskargrupper
            i ett stort antal länder. Man kartlägger mödradödligheten och
            man gör ansträngningar för att förbättra det praktiska arbetet
            inom förlossningsvården i länder som Mocambique,
          </note>
          <note>
            Tanzania, Zimbabwe, Zambia, Nicaragua,
          </note>
          <note>
            Vietnam, Cap Verde och Kenya.
          </note>
          <note>
            Det är också riktigt att det här i riksdagen under ett antal
            år har väckts motioner om inrättande av en
          </note>
          <note>
            SAREC-professur i mödrahälsovård. Ordningen är den att SAREC
            har fått i uppdrag att inrätta ett antal u-landsrelaterade professurer
            men även att själv gradera de olika angelägna behoven på detta
            område. Då har man stegvis prövat olika önskemål om olika ämnen
            som kommit från den akademiska sidan och gjort prioriteringar
            inom de olika fakultetsområdena. Inom det medicinska området,
            inom läkarvetenskapen, har man i första hand prioriterat infektionssjukdomar
            och epidemiologi och i andra hand bl.a. just mödrahälsovården.
            Det finns så att säga en väntelista, en kölista, inom
          </note>
          <note>
            SAREC på professurer. Man försöker beta av denna kölista i den
            takt som man finner resurser inom den egna knappa budgeten.
          </note>
          <note>
            Utrikesutskottet har under ett antal år konstaterat å ena sidan
            att detta är ett viktigt område, å andra sidan att det faktiskt
            är SAREC självt som har att göra priorieringarna. Därför har utskottet
            inte någonsin velat pressa på SAREC en bestämd prioritering på
            detta område. Det har utskottet inte velat göra i år heller.
          </note>
          <note type="speaker">
            Anf. 121 MAJ-LIS LÖÖW (s) replik:
          </note>
          <note>
            Herr talman! Jag har egentligen ingenting att invända. Det är
            väl en riktig beskrivning som
          </note>
          <note>
            Daniel Tarschys ger. Vi kan inte härifrån göra prioriteringen
            åt SAREC. Just det faktum att
          </note>
          <note>
            SAREC bedriver så bra verksamhet på detta område talar för att
            Sverige borde ha en sådan här professur.
          </note>
          <note>
            Anf. 122 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Jag vet att Maj-Lis Lööw förut ville att jag skulle
            gå för att jag inte skulle dra ut på debatten. Men när hon tar
            upp just mitt uttalande, måste jag ju faktiskt slänga mig in igen.
          </note>
          <note>
            Jag kanske uttryckte mig slarvigt. Men jag vill ändå påstå att
            de rådgivare som SIDA har knutit till sig har uttalat sig i dessa
            termer. De säger att det inte får bli fler preventivmedelskillar,
            som kommer in i debatten. Man har t.ex. hävdat att hela världens
            befolkning ryms på Gotland. I en skrift som heter
          </note>
          <note>
            Rum för miljarder hävdar man att problemet inte alls är så stort.
            Man hänvisar till att det är en mänsklig rättighet för varje kvinna
            att föda så många barn hon vill. Jag kan hålla med om det, men
            jag tycker att det är en mänsklig skyldighet att låta dessa barn
            få en dräglig tillvaro. Först och främst skall de kunna överleva
            och växa upp.
          </note>
          <note>
            Jag är den förste att vara glad om det inte är så här.
          </note>
          <note>
            Men jag har stött på så många sådana här personer.
          </note>
          <note>
            Eftersom jag sitter med i Nationalkommittén för befolkningsfrågor
            träffar jag ju ganska mycket folk i detta område just i dag. Jag
            tycker att det är litet oroväckande, men inget skulle göra mig
            gladare än om detta är osant.
          </note>
          <note type="speaker">
            Anf. 123 MAJ-LIS LÖÖW (s) replik:
          </note>
          <note>
            Herr talman! Det är i och för sig riktigt. Jag undvek t.o.m.
            att nämna Richard Ulfvengrens namn. Jag hoppades att han inte
            skulle begära replik. Jag tyckte att vi inte behövde förlänga
            denna debatt.
          </note>
          <note>
            Men å andra sidan vet jag att Richard Ulfvengren är en receptiv
            yngling. Han lär sig säkert mer om detta också i fortsättningen.
          </note>
          <note>
            Jag vill dock påpeka att SIDA varken nu eller tidigare har negligerat
            denna fråga. Vi är överens om problematiken. Men man kan också
            konstatera att det finns en del erfarenheter ute i världen i dag
            som visar att det går att göra befolkningsinsatser som blir framgångsrika.
            Vi behöver inte måla upp hela det stora katastrofsceneriet utan
            kan ta till vara det faktum att insatserna har givit en hel del
            resultat. Vi tycks nu få med oss resten av det internationella
            samfundet igen på den här båten.
          </note>
          <note>
            Det är ju egentligen det som tidigare har stoppat upp arbetet.
          </note>
          <note>
            Anf. 124 RICHARD ULFVENGREN (nyd)
          </note>
          <note>
            replik:
          </note>
          <note>
            Herr talman! Maj-Lis Lööw är kolleger i ett annat utskott. Därför
            är vi roade av att debattera. Det vore roligt att ha henne i utrikesutskottet
            också.
          </note>
          <note>
            Poängen i det hela är att vi vet att det finns ett behov som
            vi inte har tillfredsställt när det gäller människors önskan att
            få tillgång till preventivmedel för att därmed undvika aborter
            och få mindre familjer, som kan växa upp och bli starka och delta
            i den ekonomiska utvecklingen. Det är målet. Om vi vet att detta
            behov finns, anser jag att vi med Sveriges budget på 13 miljarder
            kronor faktiskt kan göra mer på detta område.
          </note>
          <note>
            Jag vill inte dra ut mer på debatten. Den buss som
          </note>
          <note>
            Ulf Bergqvist i kammarfoajén skall åka med går kl.22.15, och
            vi måste vara färdiga före den tidpunkten.
          </note>
          <note type="speaker">
            Anf. 125 INGELA MÅRTENSSON (fp):
          </note>
          <note>
            Herr talman! Jag beklagar att denna debatt har blivit så splittrad.
            Men vi har ju fått en förklaring av talmannen tidigare. Samtidigt
            är det glädjande att så många vill delta i biståndsdebatten, eftersom
            det är en väldigt viktig debatt. Den engagerar ju många i det
            svenska samhället. Det ser jag ändå såsom positivt.
          </note>
          <note>
            I år är det ursprungsbefolkningarnas år. Det har FN
          </note>
          <note>
            proklamerat. Just nu pågår i Tärnaby en konferens om ursprungsbefolkningar
            med representanter för buschmänfolket, eller sanfolket som det
            numera kallas, samt indianer och naturligtvis samer. Man skall
            diskutera jämförelser mellan ursprungsbefolkningen i syd och nord.
            Det är mycket bra att Sverige har tagit initiativet till detta
            arrangemang.
          </note>
          <note>
            Jag är däremot besviken över att Sverige inte har ratificerat
            ILO-konvention 169, som just handlar om ursprungsbefolkningars
            rättigheter.
          </note>
          <note>
            Jag är också besviken över utskottets behandling av min och Barbro
            Westerholms motion om ökat stöd till organisationer för ursprungsbefolkningar.
          </note>
          <note>
            Motionskravet nämns i betänkandet. Det är i princip allt och
            därmed anses motionen vara besvarad. Jag undrar vad svaret egentligen
            är.
          </note>
          <note>
            Utskottet uttalar sig i anslutning till denna motion snarare
            om kvinnor och ungdomar men nämner inte med ett ord just ursprungsbefolkningen.
            Det hade varit på sin plats att utskottet åtminstone hade uttalat
            sig positivt för ett stöd till organisationer för ursprungsbefolkningar,
            inte minst i år.
          </note>
          <note>
            Regeringen har i en mängd sammanhang betonat vikten av att verka
            för att respekten för mänskliga rättigheter ökar i världen. Det
            har tagits upp i debatten här i dag i många anföranden. Inte minst
          </note>
          <note>
            Daniel Tarschys har talat om behovet av forskning och kunskap.
            Jag reagerade själv starkt när jag läste forskningspropositionen
            och såg att den inte innehöll ett ord om mänskliga rättigheter.
            Det tyckte jag var anmärkningsvärt. Därför skrev jag tillsammans
            med Ingbritt Irhammar en motion. Vi ville att man skulle specialdestinera
            pengar för forskning om mänskliga rättigheter.
          </note>
          <note>
            Vill man verkligen prioritera området måste man också skaffa
            sig kunskap.
          </note>
          <note>
            Utskottet säger att det finns en lång forskningstradition i fråga
            om demokrati inom statsvetenskapen, och när det gäller mänskliga
            rättigheter hänvisas till forskningen inom folkrätten. I vår motion
            tar vi upp kravet på att området mänskliga rättigheter skall studeras
            också av andra än jurister. Det är kanske inte traditionell forskning
            som vi behöver just i det här sammanhanget. Jag vill gärna referera
            till den konferens om mänskliga rättigheter som Sverige arrangerade
            i Saltsjöbaden i februari i år och som jag hade nöjet av att få
            vara med på. Där försigick en livlig diskussion mellan företrädare
            för utvecklingsländer och den rika världen om just mänskliga rättigheter
            i relation till bistånd. Även förberedelserna inför FN:s världskonferens
            om mänskliga rättigheter visar på att detta är ett komplicerat
            område och att det finns ett stort behov av ytterligare kunskaper.
          </note>
          <note>
            Därför anser jag att det hade varit av stor vikt om riksdagen
            hade kunnat uttala sig för att en viss andel av forskningsmedlen
            skulle avsättas just för mänskliga rättigheter. Varför skulle
            man inte kunna göra det när man kan avsätta särskilda medel för
            militär forskning eller säkerhetsforskning? Det räcker inte med,
            som utskottet hävdar, möjligheten att söka projektpengar. Det
            krävs en kontinuerlig satsning på området om vi verkligen menar
            något med att vi skall verka för mänskliga rättigheter.
          </note>
          <note>
            Mänskliga rättigheter är också huvudtemat i min motion om Östtimor
            och Västpapua. Jag skall inte här och nu närmare gå in på att
            beskriva de brott mot mänskliga rättigheter som Indonesien gör
            sig skyldig till. De har redan tagits upp i debatten. Jag anser
            inte att Sverige skall medverka till att biståndspengar, i vilken
            form det än är, skall gå till ett land som uppenbarligen bryter
            mot de mänskliga rättigheterna. Dessutom obstruerar landet mot
            FN:s beslut. Jag tänker då på beslutet att Östtimors befolkning
            skall själva i en folkomröstning få bestämma hur de vill förhålla
            sig till Indonesien.
          </note>
          <note>
            Biståndsministern sade i dagens debatt att om ukrediter kan ges
            till Kina, kan de lika gärna ges till
          </note>
          <note>
            Indonesien. Jag tycker inte att ett dåligt exempel rättfärdigar
            ett annat. Sedan sade ministern att det är bra att hålla dörren
            öppen. Vad betyder kravet på mänskliga rättigheter i biståndssammanhang?
          </note>
          <note>
            Det är svårt att försvara att Sverige ger u-krediter till Indonesien.
            Även utskottet har uppenbarligen svårigheter och bollar över frågan
            till SIDA.
          </note>
          <note>
            Utskottet säger ingenting om att Nordiska investeringsbanken
            har beviljat 50 miljoner US-
          </note>
          <note>
            dollar till Indonesien i år. I en tidigare debatt som jag har
            haft med biståndsministern i denna fråga har han sagt att det
            bara är kommersiella villkor som gäller för Nordiska investeringsbanken.
            Jag undrar hur det är med den saken.
          </note>
          <note>
            En parallell situation är konflikten mellan Marocko och Västsahara.
            Även här anser jag att vi inte skall ge krediter eller biståndspengar
            i någon form till
          </note>
          <note>
            Marocko så länge landet obstruerar mot fredsplanen. Det gäller
            även den folkomröstning som alla är överens om men som nu inte
            kommer till stånd på grund av att Marocko ställer nya krav.
          </note>
          <note>
            Utskottet säger att fredsprocessen inte är betjänt av att biståndet
            till Marocko fryses. Men hur tror man då att Marocko tolkar det
            faktum att Sverige och andra länder är villiga att ekonomiskt
            stödja
          </note>
          <note>
            Marocko? Kan inte det tydas som att Sverige accepterar Marockos
            agerande? Jag tycker att det är så.
          </note>
          <note>
            Det västsahariska folket har lidit tillräckligt länge.
          </note>
          <note>
            Många västsahariska barn har levt hela livet i flyktingläger
            i Sahara i södra Algeriet. De har rätt att leva i sitt eget land.
            Det är nödvändigt att denna långa konflikt kan få sin lösning.
            Därför måste press utövas på Marocko.
          </note>
          <note>
            I betänkandet behandlas också motioner om hjälpinsatser till
            irakiska Kurdistan. Här är det inte brott mot de mänskliga rättigheterna
            som är problemet. Då avser jag den del av landet där kurderna
            med hjälp av FN själva kontrollerar området. Deltagarna i den
            här debatten har betonat vikten av att stödja demokratisk utveckling.
            Irakiska Kurdistan är ett utmärkt exempel på ett försök att utveckla
            ett demokratiskt system. Det är mycket angeläget att stödja detta
            för att få se en demokratisk utveckling i regionen, som nu snarare
            präglas av diktatur. Hjälpinsatserna bör gå direkt till Kurdistan
            via den turkiska gränsen och inte via Bagdad -- en del av biståndet
            fastnar i
          </note>
          <note>
            Bagdad.
          </note>
          <note>
            Jag vill instämma med dem som har framhållit i debatten angelägenheten
            av att biståndsmålet 1 %
          </note>
          <note>
            återigen skall gälla för biståndspolitiken. Den spontana insamling
            som Alf Svensson talade om och som gav 120 000 kr visar på att
            svenska folket faktiskt tycker att det är fel att biståndet har
            skurits ned. Det är i alla fall en stor andel människor som tycker
            så. Jag tycker att det beslut som UD har fattat om att pengarna
            skall gå till gatubarnen är bra.
          </note>
          <note type="speaker">
            Anf. 126 BIRGITTA WISTRAND (m):
          </note>
          <note>
            Herr talman! Det kan tyckas att vi har ägnat lång tid åt dessa
            frågor i dag. Men om man tänker på hela problemet och alla de
            svårigheter som följer med det och hur många människor det rör
            sig om, tycker jag att vi hade kunnat använda mer än en dag för
            att diskutera dessa frågor. Det är också intressant att vi tar
            på oss att så i detalj bestämma hur andra människor skall ha det.
          </note>
          <note>
            Precis som många andra talare här i dag har jag också ett förflutet
            i andra länder, framför allt i
          </note>
          <note>
            Afrika och Indien. Har man en gång mött problemen i dessa länder
            är det svårt att glömma dem. Det är svårt att inte vilja påverka,
            även om påverkan inte blir så stor.
          </note>
          <note>
            Många har i dag talat om befolkningsökningen.
          </note>
          <note>
            Fram till år 2000 kommer 1 500 miljoner barn att födas i världen.
            90 % av dem kommer att födas till fattigdom. Under denna tid kommer
            befolkningen att öka med 900 miljoner.
          </note>
          <note>
            Jag har i dag hört Maj-Lis Lööw tala om hur stolt hon är över
            vad som har åstadkommits i Sverige för kvinnohälsan. Men det är
            ändå viktigt att fortsätta att arbeta för att sänka födelsetalen.
            Det är en fråga som också har tagits upp i dag. Det enda vi kan
            göra för att sänka födelsetalet är att minska barnadödligheten.
            Men det är ingen som har tagit upp det sambandet i dag.
          </note>
          <note>
            Vi vet att det finns ett starkt samband mellan hög barnadödlighet
            och hög fertilitet. Vi vet också att det finns ett samband mellan
            kvinnors utbildningsnivå och befolkningstillväxten. Det är därför
            som det är viktigt att kvinnor får utbildning, och det är därför
            som vi vet att bättre utbildade kvinnor föder färre barn.
          </note>
          <note>
            I allt fler länder i världen blir kvinnorna ensamma ansvariga
            för familjen, både när det gäller försörjningen och när det gäller
            omvårdnaden. Det betyder ofta tunga och omänskliga arbetsinsatser.
            I
          </note>
          <note>
            många biståndsprojekt har inriktningen i första hand varit att
            få in kvinnorna i den ekonomiska processen. Då har man inte tagit
            hänsyn till att kvinnorna har haft ansvar för familjen i deras
            roll som mödrar och vårdare utan bara som familjeförsörjare. Det
            är säkert ett av skälen till att
          </note>
          <note>
            SIDA rapporterar att det svenska biståndet tyvärr fortfarande
            gynnar männen, även om det inte har varit avsikten.
          </note>
          <note>
            Det förvånar mig något att Maj-Lis Lööw, trots
          </note>
          <note>
            SIDA:s rapporter som mycket klart säger att biståndet inte nått
            fram till kvinnorna, är nöjd med hur biståndet fördelas. Jag skulle
            gärna vilja ha ett svar, men hon har lämnat kammaren.
          </note>
          <note>
            Det är kvinnorna som ofta mot alla odds håller samman familj
            och ekonomi. I många u-länder är detta ett särskilt problem när
            man vill ha in kvinnorna i de ekonomiska sammanhangen.
          </note>
          <note>
            Mänskliga rättigheter är i många av dessa länder inte alltid
            kvinnornas rättigheter. I många länder kan kvinnor inte äga jord,
            de tillåts inte ha bankkonton, de får inte underteckna kontrakt,
            och de får över huvud taget inte delta i den formella beslutsprocessen.
            Det är därför som det är särskilt viktigt att biståndet går fram
            direkt till kvinnorna.
          </note>
          <note>
            I årets budgetproposition märks föga av kvinnornas roll i samhällsutvecklingen
            i u-land. Det är därför som det är bra att det står mer om detta
            i utskottets betänkande. Avsikten att integrera biståndet och
            arbeta genom särskilda kvinnohandläggare kan på sikt ge ett bra
            resultat.
          </note>
          <note>
            I många sammanhang betonar man betydelsen av att titta på hur
            olika kvinnors och mäns uppgifter och status är. Det borde också
            få praktiska konsekvenser för hur man skall gå till väga när man
            skall förstärka kvinnornas ställning i samhället.
          </note>
          <note>
            Kvinnornas situation har förändrats starkt under de senaste tio
            åren i många länder i världen. Jag skulle därför gärna se att
            man försökt omfördela biståndet ytterligare mot kvinnor och familjer.
            I mycket högre grad än vad som sker i dag borde kvinnornas delaktighet
            i projekten finnas med redan från början. I många fall handlar
            det inte om kortsiktiga projekt utan om långa utvecklingsprojekt.
          </note>
          <note>
            Här finns det en synpunkt till som är viktig att föra fram när
            man talar om kvinnor. Det är inte miljarder, inte ens miljoner,
            utan kanske bara hundratusentals kronor som behövs för att stödja
            kvinnoprojekt. Kvinnor hushållar med pengar, och biståndet räcker
            länge.
          </note>
          <note>
            Ett sätt att nå fram till kvinnorna är att arbeta på annat sätt
            än i dag. Man arbetar mer med kvinnoorganisationer av olika slag,
            både svenska och internationella. UNIFEM och UNICEF har redan
            nämnts här i dag. Men man kan också se till att grupper startas,
            som t.ex. SEWA, Self
          </note>
          <note>
            Employed Women's Association, eller SIDA:s kvinnoprojekt i Kenya,
            för att på detta sätt stötta kvinnorna själva. Det behövs nya
            modeller och nya metoder för att se till att kvinnorna får bäst
            nytta av biståndet.
          </note>
          <note>
            Jag tror också att vi skall sluta att ge bidrag till ineffektiva
            statsförvaltningar och i mycket högre grad än i dag ge pengar
            till den informella sektorn.
          </note>
          <note>
            Jag kan inte låta bli att här i kammaren berätta om guldgruvan
            i Nicaragua. Svenska pengar var med vid renoveringen av den. I
            somras såldes den till canadensiska intressen. Jag undrar så om
            de pengarna hamnade i Nicaragua eller i Miami.
          </note>
          <note>
            Jag yrkar givetvis bifall till utskottets hemställan.
          </note>
          <note>
            Jag vill med detta inlägg försöka visa på att kvinnor behöver
            stödjas och att den demokratiska processen också måste omfatta
            kvinnorna. Tack.
          </note>
          <note type="speaker">
            Anf. 127 HANS STENBERG (s):
          </note>
          <note>
            Herr talman! Jag tänkte säga några ord om en institution som
            på ett mycket bra sätt bidrar till att göra biståndet effektivt.
          </note>
          <note>
            Vid Sandö U-centrum bedrivs en verksamhet som är unik i sitt
            slag i Norden. Sedan verksamheten startade år 1972 har den hela
            tiden vuxit. Under de senaste fem åren har den mer och mer kommit
            att omfatta utbildning om bl.a. landkunskap och kulturmönsterfrågor
            både för sådana som är nyrekryterade till tjänster i u-länder
            och för aspiranter på sådana tjänster.
          </note>
          <note>
            Man bedriver även utbildning i ett stort antal europeiska och
            även utomeuropeiska språk.
          </note>
          <note>
            Dessutom har man kortkurser för en rad olika målgrupper inom
            olika sektorer av det svenska samhället. Sandö U-centrum bedriver
            också utbildning av kursdeltagare från olika u-länder, så att
            de på ett bättre sätt kan delta i uppbyggnaden av sina hemländer.
          </note>
          <note>
            Den samlade erfarenheten vid Sandö U-centrum och bredden i kursutbudet
            gör Sandös position unik i Norden. Det finns inget annat utbildningsinstitut
            som erbjuder en liknande yrkesinriktad ulandsförberedande utbildning,
            vare sig i fråga om språk eller u-lands- och kulturkunskap.
          </note>
          <note>
            Verksamheten på Sandö bedrivs i mycket moderna och ändamålsenliga
            lokaler med en mångkulturell personalstab. Till skolan är knuten
            som ordinarie eller extraanställda lärare personer av inte mindre
            än ett tjugotal olika nationaliteter. Det förhållandet skapar
            en unik internationell miljö som inget annat utbildningsinstitut
            i Sverige kan uppvisa. Det skapar också utomordentliga möjligheter
            till integration mellan språkutbildning och land- och kulturkunskap.
          </note>
          <note>
            När man ser den unika utbildningskapacitet som
          </note>
          <note>
            Sandö U-centrum erbjuder, kan man konstatera att institutionen
            har utomordentliga möjligheter att fylla en allt viktigare funktion
            inom det svenska biståndet. Det är därför mycket tillfredsställande
            att utskottet uttrycker sig så positivt om Sandö.
          </note>
          <note>
            Men det räcker inte med välvilliga uttalanden.
          </note>
          <note>
            Jag anser att regeringen måste ge Sandö U-centrum möjlighet att
            utveckla nya utbildningar. Det är därför rimligt att regeringen
            verkar för att skolans utvecklingskapacitet utnyttjas fullt ut.
            Det gör man bäst genom att förlägga ytterligare utbildningsverksamhet
            inom biståndsområdet till
          </note>
          <note>
            Sandö U-centrum.
          </note>
          <note>
            Man skulle exempelvis kunna låta flyktingar som tillfälligt vistas
            i Sverige utbilda sig så att de får en högre kompetens än tidigare.
            De skulle då kunna göra en positiv insats i sina hemländer så
            snart de får möjlighet att återvända.
          </note>
          <note>
            Ett exempel på en grupp som skulle kunna vara aktuell i detta
            sammanhang är de eritreaner som finns i Sverige och bara väntar
            på en möjlighet att återvända till sitt hemland. Det skulle vara
            mycket bättre att använda pengar till att låta dem få en sådan
            utbildning än att låta dem passivt ta emot bidrag. Det hela förutsätter
            emellertid att en samordning sker mellan olika myndigheter så
            att det hela inte stupar på vem som skall betala.
          </note>
          <note>
            Herr talman! Jag anser att regeringen måste ta på sig ett samordningsansvar
            så att resurserna verkligen utnyttjas effektivt. Dessutom anser
            jag att Utrikesdepartementet i direktiven för nästa fördjupade
            anslagsframställan borde beakta Sandö
          </note>
          <note>
            U-centrums behov av medel för att kunna göra bredare operativa
            utbildningsinsatser än vad man nu har möjlighet att göra.
          </note>
          <note>
            I detta anförande instämde Elvy Söderström (s).
          </note>
          <note type="speaker">
            Anf. 128 KARIN FALKMER (m):
          </note>
          <note>
            Herr talman! Det har hittills i Sverige rått politisk enighet
            om att vi inte skall anslå pengar till ett parti i främmande land.
            Jag har i en motion hemställt om att Sverige inte skall ge ekonomiskt
            stöd till ANC.
          </note>
          <note>
            Att Sverige ger ekonomiskt bidrag till ANC har väckt stor uppmärksamhet
            bland övriga partier i
          </note>
          <note>
            Sydafrika. Det har riktats kraftig kritik mot Sverige även från
            representanter för partier som under många år har engagerat sig
            starkt mot apartheidsystemet. Detta är lätt att förstå.
          </note>
          <note>
            Alla som bor i Sydafrika vet att ANC är ett politiskt parti.
            ANC lever och verkar i symbios med det kommunistiska partiet.
            De förfogar tillsammans över en stor fastighet som tidigare var
            Shells huvudkontor i Sydafrika.
          </note>
          <note>
            Jag har själv varit på besök i denna byggnad i centrala Johannesburg.
            För dem i Sverige som tvivlar på att ANC är ett parti kan jag
            berätta att väggarna var prydda med affischer med hammaren och
            skäran och slagord om ''viva socialismus'' och den ideologi som
            man står för.
          </note>
          <note>
            I dag kan alla partier verka fritt i Sydafrika. Den starka reaktionen
            i Sydafrika mot det svenska stödet till ANC är ett uttryck för
            det faktum att
          </note>
          <note>
            ANC i praktiken är ett politiskt parti och betraktas som ett
            sådant.
          </note>
          <note>
            En av apartheidsystemets främsta kritiker, ledaren för det liberala
            demokratiska partiet Zach de Beer, har i en tidningsintervju uttalat
            att det svenska stödet till ANC betyder att rika länder kan köpa
            politiskt inflytande i andra länder genom att finansiera utvalda
            partier. Detta är den grövsta formen av inblandning i andra länders
            inre angelägenheter, anser liberalen Zach de Beer. Han har rätt!
          </note>
          <note>
            Det är en demokratisk grundregel i vårt land att
          </note>
          <note>
            Sverige inte skall ge finansiellt stöd till politiska partier
            i andra länder. Bryter vi mot denna grundregel innebär det en
            direkt svensk inblandning i ett annat lands politik. Att detta
            är orimligt borde vara självklart för alla partier i vår riksdag.
          </note>
          <note>
            Lika väl som det skulle vara stötande om ett parti i
          </note>
          <note>
            Sverige skulle erhålla ekonomiskt stöd från främmande makt, är
            det stötande om Sverige ger sådant stöd till ANC.
          </note>
          <note>
            Även om det kan ifrågasättas om Sverige över huvud taget bör
            ge bistånd till Sydafrika -- ett av
          </note>
          <note>
            Afrikas rikaste länder -- finns det motiv för en svensk biståndsinsats.
            Fattigdomen är mycket utbredd, och levnadsförhållandena är svåra
            i många svarta bostadsområden.
          </note>
          <note>
            Sydafrikas ekonomi befinner sig i djup kris. Den ekonomiska situationen
            i landet begränsar möjligheterna för politikerna att motsvara
            människornas högt ställda förväntningar på att få det bättre och
            lyftas upp ur misären.
          </note>
          <note>
            Ett av de största hoten mot demokratin i Sydafrika är, som jag
            ser det, de svåra förhållanden som många svarta lever under. Miljön
            i kåkstäderna skapar en grogrund för våld och kriminalitet. Ett
            villkor för att trygga stabilitet och demokrati i
          </note>
          <note>
            Sydafrika är att landets ekonomi kommer på fötter.
          </note>
          <note>
            Om inte människorna i kåkstäderna snart märker att de får det
            bättre, riskerar hela den demokratiska processen att förvandlas
            till nya oroligheter, kriminalitet, våld och kaos.
          </note>
          <note>
            Därför är det viktigt att vi i Sverige medverkar till en bättre
            ekonomisk situation i Sydafrika. I det sammanhanget är det en
            helt felinriktad politik att som enda land ha kvar sanktionspolitiken
            mot
          </note>
          <note>
            Sydafrika. Alla andra länder har insett att handelsutbyte och
            investeringar är den effektivaste biståndsmetoden om man vill
            bidra till en demokratisk utveckling.
          </note>
          <note>
            Såväl det djupt inhumana apartheidsystemet som den destabiliseringsstrategi
            och de terroraktioner som bl.a. ANC och andra grupper stått för
            har bidragit till att försämra levnadsförhållandena för de svarta.
            Det är främst de svarta som har fått betala priset för apartheid-
            och destabiliseringspolitiken. Det är också främst de svarta som
            förlorat på sanktionspolitiken.
          </note>
          <note>
            Behoven är mycket stora när det gäller biståndsinsatser för att
            förbättra bostäder, utbildning, hälsovård, ekonomiska och sociala
            förhållanden.
          </note>
          <note>
            Sverige kan och bör bidra till en demokratisk utveckling i Sydafrika
            genom att upphäva sanktionerna och genom att ge ett humanitärt
            bistånd som inriktas på att förbättra levnadsvillkoren för dem
            som drabbats av apartheidpolitikens konsekvenser.
          </note>
          <note>
            Herr talman! Jag anser att Sveriges finansiering av
          </note>
          <note>
            ANC:s verksamhet omedelbart skall upphöra och yrkar därför bifall
            till reservation nr 23, som jag kommer att stödja vid voteringen.
          </note>
          <note type="speaker">
            Anf. 129 KARL-ERIK SVARTBERG (s):
          </note>
          <note>
            Herr talman! Det var ett beklagansvärt anförande av Karin Falkmer.
            Jag hade hoppats att få slippa höra ett sådant anförande. Det
            var mer ett uttalat stöd för regimen i Sydafrika än för de människor
            som strävar mot apartheidsystemet, bort från det, för frihet och
            människovärde.
          </note>
          <note>
            Herr talman! Det är faktiskt så att ANC är en befrielserörelse.
            ANC är inget politiskt parti. Det behöver kanske framhållas för
            Karin Falkmer att
          </note>
          <note>
            ANC:s medlemmar inte har rösträtt.
          </note>
          <note>
            Vi har hälsat på Nelson Mandela här i vårt hus. Han har talat
            till oss. Denne fantastiske företrädare för sitt folk, som kom
            hit obruten efter nästan tre decennier i Sydafrikas fängelser,
            har alltså inte rösträtt i sitt land.
          </note>
          <note>
            ANC är en befrielserörelse. ANC arbetar för ett demokratiskt
            icke-rasistiskt Sydafrika. Därför stöder vi ANC. Vi hade en ANC-delegation
            hos oss i utskottet i tisdags. Vi lyssnade noga på dem.
          </note>
          <note>
            Deras budskap var klart också när det gäller sanktionspolitiken.
          </note>
          <note>
            Det är på deras uppmaning vi har infört sanktionerna mot Sydafrika.
            Vi är också överens med dem -- det finns en klar majoritet för
            det i utrikesutskottet -- om att vi lyfter sanktionerna den dag
            Sydafrika har tagit ett avgörande steg mot ett demokratiskt Sydafrika.
            Detta steg är på väg, men fredsprocessen är skör. Mycket kan hända.
            Det första som gäller är val till en konstituerande församling.
          </note>
          <note type="speaker">
            Anf. 130 KARIN FALKMER (m) replik:
          </note>
          <note>
            Herr talman! ANC är och verkar som ett politiskt parti. ANC värvar
            medlemmar bland de svarta grupperna i Sydafrika på samma sätt
            som vi värvar medlemmar till våra partier i Sverige.
          </note>
          <note>
            ANC gör detta i den förhoppning som vi alla har, och som jag
            delar med dem, nämligen att den demokratiseringsprocess som pågår
            i Sydafrika så snart som möjligt skall leda fram till allmänna
            val.
          </note>
          <note>
            Som ett led i att stabilisera landet och demokratin är de biståndsmedel
            som vi i Sverige ger till
          </note>
          <note>
            Sydafrika, som jag ser det, mer verkningsfulla om vi ger dem,
            inte till ett politiskt parti, utan på ett sådant sätt att de
            kommer fram till de svarta människor i kåkstäderna som lever under
            urusla förhållanden. Det är bara om dessa människor får det bättre
            och märker detta som vi kan undvika den risk för kaos som jag
            ser finns i Sydafrika i dag genom den stigande kriminalitet som
            sprider sig ur misären.
          </note>
          <note>
            Det är ganska avslöjande att lyssna till herr
          </note>
          <note>
            Svartberg. Det visar hur den här politiken har förts i Sverige.
            Man har lyssnat till ett parti, en organisation, från Sydafrika
            och rättat in den svenska utrikespolitiken på detta område helt
            efter detta partis linjer. Jag anser att det är anmärkningsvärt.
          </note>
          <note>
            Det finns fler partier och organisationer i Sydafrika som, liksom
            ANC, kämpar för en demokratisering av landet.
          </note>
          <note>
            Anf. 131 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Det är faktiskt så att ANC, som jag sade, är en
            befrielserörelse som inom sig rymmer ett stort antal grupperingar.
            Ja visst finns kommunistpartiet med som medlem. Men det finns
            flera medlemmar! ANC är i dag inget politiskt parti och har inga
            medlemmar som politiskt parti. Man har medlemmar som befrielserörelse.
            Så är det, oavsett vad Karin Falkmer säger här i kammaren.
          </note>
          <note>
            Vi stödjer alltså denna befrielserörelse i dess kamp för ett
            fritt, demokratiskt, icke-rasistiskt Sydafrika.
          </note>
          <note>
            Jag skulle vilja be Karin Falkmer att försöka sätta sig in i
            den vrede och det hat som växer i den misär som finns i de fattiga
            delarna av landet, i kåkstäderna, i Sydafrika.
          </note>
          <note>
            Då skulle Karin Falkmer måhända bli litet mer positivt inställd
            till fortsatt stöd åt ANC, som försöker att företräda dessa människor
            -- framför allt de unga. Observera, Karin Falkmer, att även
          </note>
          <note>
            ANC i dag har svårt att tygla vreden och hatet som växer i Sydafrikas
            misär, i kåkstäderna. Det är därför det är viktigt att fortsätta
            stödet så att befolkningen kan utbilda sig och förbereda sig för
            den demokrati som vi förhoppningsvis snart skall se.
          </note>
          <note>
            Innan Sydafrika kan betraktas som demokratiskt skall det hållas
            val till en konstituerande församling. Det skall finnas en övergångsregering
            eller något motsvarande. Detta har vi varit överens om med bred
            majoritet i Sveriges riksdag. Jag är övertygad om att vi som i
            utrikesutskottet just nu behandlar denna fråga kommer till samma
            resultat igen.
          </note>
          <note>
            Karin Falkmer kan vara lugn för att det breda stödet för Sydafrikapolitiken
            finns kvar.
          </note>
          <note type="speaker">
            Anf. 132 KARIN FALKMER (m) replik:
          </note>
          <note>
            Herr talman! Karl-Erik Svartberg hävdar med en dåres envishet
            att ANC inte är ett politiskt parti.
          </note>
          <note>
            Faktum är ju att det betraktas som ett politiskt parti i Sydafrika
            -- det land där det verkar.
          </note>
          <note>
            Jag tilläts att ta en titt i de svarta kåkstäderna. Jag kan berätta
            för herr Svartberg att jag har varit i
          </note>
          <note>
            Kajlitza, Guguleto, Crossroads, i svarta kåkstäder utanför Durban,
            i Soweto och i Alexandra. Det är bl.a. slutsatserna av vad jag
            såg där och slutsatserna av de samtal som vi under 14 dagar i
            Sydafrika förde med representanter för olika organisationer, inte
            bara för ANC, som har fått mig att ta den ställning jag har tagit.
          </note>
          <note>
            Det som Karl-Erik Svartberg säger stämmer. Det är
          </note>
          <note>
            ANC som vill ha kvar sanktionerna och som vill att
          </note>
          <note>
            Sverige skall vara sista hästen på vagnen. Andra svarta organisationer
            och många andra människor i
          </note>
          <note>
            Sydafrika gav oss ett helt annat budskap.
          </note>
          <note>
            För att se till att göra vad vi kan för att lyfta situationen
            för människorna i dessa kåkstäder träffade vi också organisationer
            som arbetar och bedriver verksamhet som fungerar mycket väl i
            dessa områden. Det märkliga med de två organisationer vi träffade
            var att ingen av dem fick något som helst bistånd från Sverige
            genom SIDA.
          </note>
          <note>
            Den ena organisationen var Get Ahead
          </note>
          <note>
            Foundation, som arbetar mycket framgångsrikt för att få i gång
            småföretagsamhet. Det har skapats tusentals arbeten för de svarta
            genom denna organisations initiativ. En annan organisation hette
          </note>
          <note>
            Urban Foundation, vilken främst arbetar med att skapa möjligheter
            för invånarna i kåkstäderna att kunna förbättra sina bostadsförhållanden.
          </note>
          <note>
            Det är den formen av insatser jag anser vara oerhört angelägen.
            Jag undrar om Karl-Erik
          </note>
          <note>
            Svartberg möjligen delar åtminstone den uppfattningen att det
            är anmärkningsvärt att de organisationer som drivs av svarta,
            vars verksamhet ger resulat, inte har nåtts av det svenska biståndet.
          </note>
          <note>
            Anf. 133 KARL-ERIK SVARTBERG (s)
          </note>
          <note>
            replik:
          </note>
          <note>
            Herr talman! Karin Falkmer betecknade mitt försvar och stöd för
            befrielserörelsen ANC som en dåres envishet.
          </note>
          <note>
            Herr talman! Jag tar det som ett beröm.
          </note>
          <note>
            Andre vice talmannen anmälde att Karin Falkmer anhållit att till
            protokollet få antecknat att hon inte ägde rätt till ytterligare
            replik.
          </note>
          <note>
            Anf. 134 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Det finns säkert organisationer i
          </note>
          <note>
            Sydafrika och på många andra håll som behöver svenskt bistånd.
            Det kan säkert letas upp tusentals sådana organistaioner och bra
            projekt om pengarna inte räcker till. Det är säkert lätt att finna.
          </note>
          <note>
            Herr talman! Jag tycker att utgångspunkten och det fundamentala
            för inställningen till stödet till ANC
          </note>
          <note>
            skall vara frågan vilken av de krafter som verkar i
          </note>
          <note>
            Sydafrika man lyssnar till. Är det de krafter som i årtionden
            har arbetat för en demokratisering eller är det de krafter som
            motarbetar en demokratiutveckling? Det är bakgrunden till ställningstagandet,
            och det är den avgörande frågan.
          </note>
          <note>
            Vi har klara signaler från dem som arbetar för demokrati, bl.a.
            inom ANC. Det finns önskemål bl.a. om att Sverige skall ha kvar
            sanktionerna tills datum för ett val finns på papper, och tills
            det finns en överenskommelse om ett s.k. övergångsråd --
          </note>
          <note>
            Transitionary Executive Council.
          </note>
          <note>
            Innan vi har fått dessa signaler tycker jag att det skulle vara
            mycket olyckligt om Sverige gick emot
          </note>
          <note>
            ANC:s -- den kraft som arbetar för demokrati --
          </note>
          <note>
            önskan. Varför skall vi lyssna på andra signaler?
          </note>
          <note>
            Det jag tyckte var mest märkligt i Karin Falkmers yttrande här
            i kväll var att det lät som om det var
          </note>
          <note>
            ANC:s fel att det finns våld i Sydafrika. Jag förstod inte riktigt
            hur ANC kan vara orsaken till att det i dag finns våld i Sydafrika.
            Skulle jag kunna få en förklaring till vad Karin Falkmer menar
            med det?
          </note>
          <note>
            Vi vet att det finns otroliga orättvisor vad beträffar resurser
            för de svarta och för de vita i den process som nu pågår. Jag
            såg häromdagen en uppgift om att de vita har 100 kontor för förberedelser
            av det val som skall komma, under det att de svarta har 7.
          </note>
          <note>
            Det visar obalansen. Min inställning är att Sverige skall ha
            kvar bidraget till ANC så länge vi kan --
          </note>
          <note>
            ända fram till den dag då man klart håller ett politiskt val.
          </note>
          <note type="speaker">
            Anf. 135 KARIN FALKMER (m):
          </note>
          <note>
            Herr talman! Det anmärkningsvärda med att de två organisationer
            som nämndes inte fick stöd från
          </note>
          <note>
            SIDA var ju, Karl-Göran Biörsmark, att det var två organisationer
            som Sydafrikadelegationen blev presenterad för. Man pratade om
            dem bl.a. på ambassaden. Det anmärkningsvärda var ju att de inte
            fick något som helst stöd från Sverige. Jag tycker att det är
            konstigt, eftersom det är två organisationer som bevisligen jobbar
            på ett mycket bra sätt.
          </note>
          <note>
            Karl-Göran Biörsmark talar om att det är fråga om vem man lyssnar
            på. För mig är det självklara svaret att man lyssnar på alla.
          </note>
          <note>
            Det är enligt min mening fel att som Biörsmark lyssna bara till
            en part. Det är ett fel som jag anser att man i Sverige har gjort
            sig skyldig till under en lång tid. Detta gick upp för mig bl.a.
            när jag var i
          </note>
          <note>
            Sydafrika, då jag träffade företrädare för de många andra organisationer
            som finns och för alla de människor som har en avvikande uppfattning.
          </note>
          <note>
            Vad gäller våldet vill jag säga att det är det inhumana apartheidsystemet
            som har skapat de vidriga förhållanden som Sydafrika kommer att
            få leva med under mycket lång tid. Det måste stå klart för alla
            och envar att det kommer att ta mycket lång tid att komma till
            rätta med de konsekvenser som detta system har medfört. Men jag
            tycker att vi i
          </note>
          <note>
            Sverige skall använda de medel som vi anslår till
          </note>
          <note>
            Sydafrika för att försöka hjälpa upp förhållandena för de människor
            som lider mest av dessa konsekvenser.
          </note>
          <note>
            Det våld i Sydafrika som vi läser om i tidningarna beror till
            mycket stor del på den kriminalitet som i dag är en följd av misären.
            Men vi får inte blunda för att det också finns ett politiskt våld,
            i vilket många parter är delaktiga. Det är fråga om extremister
            på högerkanten och på vänsterkanten, men också om ANC och Inkatha,
            som åtminstone i
          </note>
          <note>
            Natal bedriver ett regelrätt maktkrig mot varandra.
          </note>
          <note>
            Vad gäller orättvisorna vill jag säga: Javisst, det är enorma
            orättvisor i Sydafrika. Möjligheterna att komma till rätta med
            detta kan man erhålla genom att få ordning på Sydafrikas ekonomi.
            Det är på den grunden som jag tycker att vår sanktionspolitik
            är så felaktig. Det finns ingen form av biståndspolitik som är
            bättre och som har större verkan än att bedriva handel, att öppna
            sig mot och finnas i landet. ''Handel är bättre än bistånd'' är
            en gammal känd och erkänd devis.
          </note>
          <note>
            Anf. 136 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Jag är övertygad om att vi i dag inte hade varit
            inne i en demokratisk process, om vi inte hade genomfört massiva
            sanktioner mot Sydafrika.
          </note>
          <note>
            Det har ju också erkänts av de vita i Sydafrika att detta har
            påskyndat utvecklingen mot en demokratisk stat. Det blev kännbart.
          </note>
          <note>
            Karin Falkmer kan vidare rätta mig om jag har fel, men jag har
            aldrig hört att Karin Falkmer någonsin förordat sanktioner mot
            Sydafrika. På den punkten skiljer sig våra uppfattningar. Karin
            Falkmer menar att om vi bara hade haft en handel med Sydafrika
            och hade låtit Sydafrika utvecklas såsom det hade önskat, hade
            allting gått väl, och vi skulle ha haft en demokrati i Sydafrika
            i dag. Jag tror inte det.
          </note>
          <note>
            Det hade stärkt den vita minoritetsregimen, och även apartheidsystemet
            hade stärkts. Att apartheidsystemet är på fallrepet beror bl.a.
            på sanktionspolitiken, men framför allt på de krafter som har
            funnits bland de svarta i Sydafrika.
          </note>
          <note>
            Jag har förundrat mig litet över den optimism som ibland har
            framkommit, bl.a. från den
          </note>
          <note>
            Sydafrikadelegation som gjorde ett besök där nere.
          </note>
          <note>
            När den kom hem för cirka ett och ett halvt år sedan lät det
            som om det nu bara var att köra vidare --
          </note>
          <note>
            demokratin var genomförd.
          </note>
          <note>
            Jag varnade då och jag varnar i dag för den optimismen. Det finns
            mycket att göra, och det viktiga för oss nu är att gärna vara
            de sista som upphäver sanktionerna. De är ett moraliskt stöd för
            dem som arbetar i Sydafrika bland de svarta. De har själva här
            i riksdagen denna vecka, i vårt utrikesutskott, suttit och sagt
            samma sak. Varför skall vi inte lyssna på dem utan på andra? Jag
            kan inte få det att gå ihop.
          </note>
          <note type="speaker">
            Anf. 137 KARIN FALKMER (m) replik:
          </note>
          <note>
            Herr talman! Återigen: Den enda som Karl-Göran
          </note>
          <note>
            Biörsmark i detta sammanhang lyssnar på är en av parterna, ANC.
          </note>
          <note>
            Javisst har sanktionerna bidragit till att dra ner
          </note>
          <note>
            Sydafrikas ekonomi i botten. Sanktionerna har lockat Sydafrika
            att satsa på felinvesteringar för att kunna klara sig självt.
            Bland annat har man en egen försvarsindustri, och man har konverterat
            kol till olja. Det har varit enormt oekonomiska och dumma projekt.
          </note>
          <note>
            Men det som främst har bidragit till detta är inte de handels-
            och investeringssanktioner som vi har deltagit i, utan det är
            de ekonomiska sanktionerna.
          </note>
          <note>
            Det var USA som sade upp lånen och drog bort de ekonomiska möjligheterna,
            och det var det som drog ner ekonomin.
          </note>
          <note>
            Är man i Sydafrika ser man att det där inte finns någon som helst
            brist på varor. Det finns t.ex. ingen brist på bilar. Det är bara
            det att det inte finns några
          </note>
          <note>
            Volvobilar eller Saab-bilar. Det utbud som finns i ett västland
            finns också där. Andra länder har fortsatt att bedriva handel.
            En del har haft sanktioner på pappret, men ändå handlat. Andra
            har inte haft några sanktioner alls.
          </note>
          <note>
            Effekten av våra sanktioner är att de drabbar svensk företagsamhet
            och svensk sysselsättning. I
          </note>
          <note>
            varje fall jag är nu förhoppningsfull inför möjligheten att landet
            står inför en demokratisering, men om det tar lång eller kort
            tid är svårt att säga efter de senaste händelserna.
          </note>
          <note>
            Svenska företag borde vara med och bygga upp landet. Vi har oerhört
            duktiga företag när det gäller elektrifiering, hushållsapparater
            och telefoner, just sådant som merparten av Sydafrikas befolkning
            saknar. Majoriteten i Sveriges riksdag säger: Stopp och belägg!
            Här skall ni inte vara med. Vi låter i stället andra länders företag,
            våra svenska företags konkurrenter i utlandet, gå in och ta marknaden.
          </note>
          <note>
            De får göra det jobb som jag tycker att våra företag skulle bidra
            till.
          </note>
          <note>
            Detta är intressant och viktigt även ur vår synpunkt. I dag,
            när vi har så stora sysselsättningsproblem, finns det faktiskt
            möjligheter för t.ex. ASEA i Ludvika att få ett par hundra nya
            jobb, om företaget kan vara med i
          </note>
          <note>
            Sydafrika.
          </note>
          <note>
            Anf. 138 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Detta skall bli mitt sista inlägg här i kväll, så
            att det kan bli ett slut på denna debatt.
          </note>
          <note>
            Jag vill till sist säga att våra uppfattningar skiljer sig fundamentalt.
            Karin Falkmer talar nu om vikten av att de svenska företagen skall
            få vara med.
          </note>
          <note>
            Utgångspunkten för sanktionspolitiken har naturligtvis över huvud
            taget aldrig varit de svenska företagen, utan den har varit situationen
            i
          </note>
          <note>
            Sydafrika.
          </note>
          <note>
            Som jag sagt tidigare har Karin Falkmer över huvud taget aldrig
            -- rätta mig om jag har fel -- varit för några sanktioner mot
            Sydafrika. Skillnaden är den att jag och majoriteten i riksdagen
            har velat använda sanktionerna som ett påtryckningsmedel.
          </note>
          <note>
            Vi vet nu också att vi har lyckats komma ett bra stycke på väg,
            vilket vi inte hade varit, om vi följt
          </note>
          <note>
            Karin Falkmers recept.
          </note>
          <note>
            Man kan vidare beklaga att andra länder inte har varit uthålliga.
            Det beklagar också jag. Jag menar att det har varit ett misstag
            från världssamfundets och olika länders sida att backa tillbaka
            så tidigt.
          </note>
          <note>
            Det är egenintresset som har tagit över, inte
          </note>
          <note>
            Sydafrikas sak.
          </note>
          <note type="speaker">
            Anf. 139 KARIN FALKMER (m) replik:
          </note>
          <note>
            Herr talman! Jag anser att det är en fullständigt orealistisk
            tanke att svenska sanktioner mot
          </note>
          <note>
            Sydafrika i dag har någon som helst effekt i någon riktning på
            demokratiseringsprocessen i Sydafrika.
          </note>
          <note>
            Det är bara fråga om ett sätt för Karl-Göran
          </note>
          <note>
            Biörsmark och andra som tycker som han att tillgodose ANC:s intressen.
          </note>
          <note>
            Men det är som jag ser det inte primärt ett intresse för den
            svarta befolkningen i Sydafrika att vi hejdar våra företag och
            hindrar dem från att genomföra investeringar. Bl.a. har våra företag
            varit med och startat en utveckling av småföretagsverksamheten
            i
          </note>
          <note>
            Sydafrika. Vi träffade representanter för dessa småföretag, som
            bad oss att be våra svenska företag att fortsätta den här utvecklingen
            och upprätthålla kontakten med de sydafrikanska småföretagen,
            eftersom de såg det som oerhört värdefullt.
          </note>
          <note>
            Det är en mycket kluven inställning man möter bland dem som är
            ANC-medlemmar men inte sitter i den högsta toppen. De vill gärna
            att Sverige kommer in mer i landet och har mer verksamhet där.
            Man får egentligen väldigt divergerande budskap från olika ANC-medlemmar
            på olika nivå.
          </note>
          <note>
            Om Sverige i morgon dag beslöt sig för att nu upphäva sanktionerna,
            att säga åt våra företag att vara med där nere och hjälpa till
            att bygga upp landet, om vi lät de sydafrikanska företagen handla
            med Sverige, tror Karl-Göran Biörsmark på allvar att detta då
            på något sätt skulle försena den demokratiseringsprocess som vi
            i alla fall i denna kammare är eniga om är så önskvärd?
          </note>
          <note type="speaker">
            Anf. 140 HANS NYHAGE (m):
          </note>
          <note>
            Herr talman! Tillsammans med ett par riksdagskolleger hade jag
            innevarande år tillfälle att delta i en 14 dagars studieresa i
            Sydafrika. Då träffade vi företrädare för närmare samtliga partier,
            från vänster till höger. Vi träffade företrädare för en rad skilda
            organisationer, och vi träffade företrädare för svenska företag
            i Sydafrika.
          </note>
          <note>
            Det var ingen, förutom givetvis ANC, som ansåg att pengarna till
            ANC var något korrekt och riktigt.
          </note>
          <note>
            Alla undrade hur Sverige kunde ge bistånd just till
          </note>
          <note>
            ANC, som av samtliga andra betraktades som ett politiskt parti.
          </note>
          <note>
            Vi besökte ANC på deras högborg, och jag kan på heder och samvete
            intyga att även ANC ansåg att sanktionerna borde upphöra, med
            två undantag, nämligen vapen och olja. I båda fallen tycker jag
            att det av naturliga skäl borde vara tämligen enkelt för
          </note>
          <note>
            Sverige att avstå i det sammanhanget. Jag upprepar: På heder
            och samvete hörde jag företrädare för ANC uttala att även de tyckte
            att sanktionerna borde upphöra.
          </note>
          <note>
            Jag vill sedan helt kort redovisa besöket på SKF:s fabrik. Vi
            gjorde en rundvandring i fabriken, och när vi kom till lagret
            förevisades vi bl.a. olika komponenter som låg där. Vår guide
            sade till oss:
          </note>
          <note>
            De här komponenterna hämtade vi tidigare från
          </note>
          <note>
            SKF i Katrineholm. Nu kan vi inte göra det. Nu tar vi dem från
            Japan i stället.
          </note>
          <note>
            Var märks då skillnaden? Ja, den märks i varje fall inte i Sydafrika,
            men den märks möjligen här hemma i Sverige.
          </note>
          <note type="speaker">
            Anf. 141 KARL-ERIK SVARTBERG (s):
          </note>
          <note>
            Herr talman! Jag vill för Hans Nyhage på heder och samvete, precis
            som han, här i kammaren intyga att den delegation med höga företrädare
            för ANC som besökte utrikesutskottet i tisdags självfallet dels
            vidhöll kravet på sanktioner, dels redovisade att
          </note>
          <note>
            ANC, som är en befrielserörelse, är ett brett spektrum av politiska
            partier och av grupperingar av olika slag. Jag sade, när vi diskuterade
            det här efteråt, att det litet grand för tanken till Solidarnosc
            i Polen, som också var en bred rörelse för frihet och demokrati
            i Polen och som sedan splittrades upp på mellan 10 och 20 partier
            -- jag tror att det i sejmen i dag finns ett trettiotal.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 april.)
          </note>
          <note>
            9 § Riksdagen och dess myndigheter
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU29 Riksdagen och dess myndigheter
          </note>
          <note>
            (prop. 1992/93:100 delvis).
          </note>
          <note>
            Anf. 142 HARRIET COLLIANDER
          </note>
          <note>
            (nyd):
          </note>
          <note>
            Herr talman! Rubriken på mitt anförande lyder:
          </note>
          <note>
            Riksdagen måste också lära sig spara.
          </note>
          <note>
            Privata företag, kommuner och landsting -- alla får dra åt svångremmen
            i dessa ekonomiskt svåra tider.
          </note>
          <note>
            Också kompletteringspropositionen i dag ger den här signalen.
          </note>
          <note>
            Det är mot bakgrund av den ekonomiska krisen anmärkningsvärt
            att Finansdepartementet går ut med en rekommendation till statliga
            myndigheter att räkna upp anslagen med 5 %.
          </note>
          <note>
            Rekommendationen borde i stället ha varit att anslagen skulle
            minskas med 5 %.
          </note>
          <note>
            Finansdepartementets rekommendation är anmärkningsvärd, eftersom
            knappast någon kommunal eller privat administrativ enhet arbetar
            med sparmål som är mindre än 10 %.
          </note>
          <note>
            Vi i Ny demokrati upprepar gång på gång att staten och politikerna
            måste föregå med gott exempel.
          </note>
          <note>
            Det gäller naturligtvis i allra högsta grad också riksdagen,
            som också måste visa allmänheten att man genom omorganisation,
            rationaliseringar och rena sparåtgärder kan bidra till att landet
            tar sig ur krisen.
          </note>
          <note>
            Mot den här bakgrunden är det olämpligt och opsykologiskt att
            presentera en budget som visar på en 20-procentig ökning jämfört
            med förra budgetåret. Men när man räknar bort investeringarna
            finner man att driftsbudgeten föreslås ökas med 2,4 %, en i och
            för sig låg siffra, som vi anser skall vara lägre.
          </note>
          <note>
            För att budgeten skall vara lättavläst och inte missvisande krävde
            vi förra året att investeringsbudget och driftsbudget skulle hållas
            isär, och det gör vi även detta år. Varför kan inte riksdagen,
            som vilket annat företag som helst, hålla investeringar och drift
            åtskilda?
          </note>
          <note>
            Ny demokrati föreslår att anslaget A 1, alltså anslaget till
            riksdagsledamöter, partier, m.m. inte räknas upp i förhållande
            till förra budgetåret.
          </note>
          <note>
            Anslaget A 5 är riksdagens förvaltningskostnader.
          </note>
          <note>
            Jag vill här ge förvaltningskontoret en eloge för att äskandet
            är lägre än förra årets. Men eftersom lönekostnaderna uppgår till
            mer än 60 % av förvaltningskostnaderna, bör man gå in i verksamheten
            och se efter vilka personalminskningar man kan göra. Man bör åtminstone
            sikta på att minska pesonalkostnaderna med 5 %, vilket skulle
            ge en besparing på 7
          </note>
          <note>
            miljoner. Förvaltningskontoret bör få i uppdrag att ta itu med
            en rationalisering av riksdagens förvaltning.
          </note>
          <note>
            I betänkandet Riksdagen och dess myndigheter gömmer sig Ny demokratis
            motion om ersättning till Olof af Forselles. Till Ny demokratis
            reservation till betänkandet har också Hans Nyhage anslutit sig.
            Olof af Forselles är nu pensionär, men under sin yrkesverksamma
            tid var han byggmästare och hade hand om riksdagens byggnader
            i 20 års tid, innan
          </note>
          <note>
            Byggnadsstyrelsen övertog förvaltningen. Han deltog också i arkitekttävlingen
            om riksdagshusens ombyggnad inför återflyttningen från Sergels
            torg.
          </note>
          <note>
            Det förekom underliga turer i handläggningen av arkitekttävlingen
            som många, både anställda i riksdagen och andra, reagerade mycket
            starkt emot. I denna kammare har väckts mellan 20 och
          </note>
          <note>
            30 motioner om att riksdagen skall ge Olof af
          </note>
          <note>
            Forselles en rättmätig ersättning. TV2 gjorde också en film kring
            de underliga turerna i arkitekttävlingen.
          </note>
          <note>
            Det som förevarit är inte hedrande för riksdagen, och det har
            förorsakat Olof af Forselles ett stort personligt lidande. Olof
            af Forselles är en hedervärd man, och vi i Ny demokrati sällar
            oss till alla andra i riksdagen som under årens lopp har ansett
            att riksdagen bör ge Olof af Forselles en riktig ersättning. Vi
            yrkar på en fortsatt månatlig ersättning och ett engångsbelopp.
          </note>
          <note>
            Herr talman! Jag står naturligtvis bakom Ny demokratis reservationer
            i betänkandet, men med hänsyn till kammarens arbetsbelastning
            yrkar jag bifall till reservationen till mom. 4. Dessutom yrkar
            jag i mom. 11, beträffande ersättning till Olof af
          </note>
          <note>
            Forselles, att riksdagen med anledning av motion
          </note>
          <note>
            1992/93:K323 begär att riksdagens förvaltningsstyrelse omprövar
            frågan om ersättning åt Olof af Forselles.
          </note>
          <note type="speaker">
            Anf. 143 JOHN BOUVIN (nyd):
          </note>
          <note>
            Herr talman! Det är inte så många riksdagsledamöter här just
            nu. Vid denna sena timme gör de väl någonting annat.
          </note>
          <note>
            Det är en lustig ordning, som jag måste fråga om. I
          </note>
          <note>
            går kväll avbröts detta ärende när det bara var tre talare kvar.
            Jag tycker att det är märkligt att vi inte kom upp direkt efter
            kompletteringspropositionen.
          </note>
          <note>
            I så fall hade detta ärende kunnat komma med i voteringen. Jag
            undrar varför man gör på detta sätt, men det kanske ligger någonting
            bakom.
          </note>
          <note>
            Jag tänker tala om affären med Olof af Forselles.
          </note>
          <note>
            Denna affär är lustig på många sätt och vis. Jag har på alla
            sätt försökt få en debatt kring den. Jag t.o.m. ansökte om att
            själv få föredra den inför konstitutionsutskottet. Jag vet ju
            hur turordningen är. När ärendet väl kommer hit är det kört. Då
            är det ingen idé att säga någonting. Vi ser ju det: nu är det
            bara tre personer som sitter och lyssnar, så det är totalt meningslöst
            för mig att stå här. Det enda är att man får in det i protokollet.
          </note>
          <note>
            Jag skrev två skrivelser som började ''Bästa ledamot av konstitutionsutskottet'',
            och begärde att jag själv skulle få föredra dessa två saker, men
            det fick jag inte.
          </note>
          <note>
            Då tänkte jag efter vad jag kunde göra i stället. Vi kunde väl
            begära att Olof af Forselles själv skulle få föredra ärendet,
            för vem visste mer om affären än han själv? Jag avslutade min
            lilla begäran med följande: ''Förvägras han detta så konstaterar
            jag:
          </note>
          <note>
            Ni är inte intresserade av sanningen.''
          </note>
          <note>
            Jag fick bekräftelse på att konstitutionsutskottet inte var intresserat
            av sanningen, för man avslog denna begäran.
          </note>
          <note>
            Det är mycket svårt att stå och tala för någonting som ingen
            är intresserad av. Det känns faktiskt beklagligt.
          </note>
          <note>
            Sista timmen när jag suttit och lyssnat har jag hört hur man
            av all kraft talat om Sydafrika, ANC och jag vet inte allt. Tänk
            om man lade ned den kraften på att skapa rättvisa i vårt eget
            fosterland! Men det vill man inte göra.
          </note>
          <note>
            Tillbaka till affären med Olof af Forselles. Jag har här dagboks-
            och minnesanteckningar över samtal förda under åren 1965--1993
            med sammanlagt 198
          </note>
          <note>
            riksdagsledamöter, statsråd och talmän i denna fråga och andra
            saker. Av dem finns faktiskt 35--40
          </note>
          <note>
            stycken kvar i riksdagen och regeringen i dag. Jag har talat
            med en del av dem. De instämmer i att
          </note>
          <note>
            Olof af Forselles har behandlats väldigt illa och att han bör
            få en omprövning. Men så fort man nämner
          </note>
          <note>
            Olof af Forselles i förvaltningskontoret är det som att springa
            in i en vägg.
          </note>
          <note>
            För att ytterligare belysa att Olof af Forselles faktiskt har
            rätt att få en ersättning har jag tittat i
          </note>
          <note>
            Sveriges riksdags lokalkommittés redovisning av förslag till
            lokaldisponering av riksdagens arbetslokaler i framtiden. När
            man bläddrar i den och jämför med Samspels gamla ritningar kan
            man nästan säga att det är ett plagiat av Samspels ritningar.
            Då borde han väl få något slags ersättning för detta. Men inte
            -- det är som att tala med väggen där också.
          </note>
          <note>
            Riksdagens förvaltningskontor gav mig vidare
          </note>
          <note>
            SGI:s rapport för att få mig att hålla tyst. De trodde väl att
            han får så han tiger.
          </note>
          <note>
            Jag har läst den ett antal gånger. Målsättningen var att ta reda
            på alla uppgifter om riksdagshuset. Det märkliga är att det inte
            finns ett ord om Olof af
          </note>
          <note>
            Forselles i denna utredning. Hans namn nämns inte. Det är helt
            fantastiskt! Han har bevisligen varit här i 20 år och gjort stora
            jobb, men han nämns över huvud taget inte i denna rapport.
          </note>
          <note>
            Jag hade ett möte med Hartlén och Kolte och riksdagens förvaltningskontors
            direktörer och alla möjliga i höstas, och jag ställde en del frågor.
            Men jag märkte ganska snart att det inte var någon idé, för jag
            fick inga svar.
          </note>
          <note>
            Jag vill säga som Harriet Colliander: Är det någon rättvisa på
            denna vår jord bör förvaltningsstyrelsen få titta på saken igen.
          </note>
          <note>
            Mitt yrkande blir alltså: Skicka tillbaka frågan till riksdagens
            förvaltningskontor! Han skall väl inte behöva dö, Olof af Forselles,
            innan ärendet är avslutat! Det verkar nästan så, och det är ganska
            beklagligt.
          </note>
          <note>
            Vidare vill jag poängtera att det var ett riksdagsbeslut som
            låg bakom detta beställningsverk, och förslaget Samspel var det
            enda förslag som gick efter detta. Men det var mycket mygel och
            båg i hela arkitekttävlingen, även om det inte var den vi skulle
            tala om här.
          </note>
          <note>
            Hur skall jag göra när ingen är intresserad av att lyssna? Det
            känns verkligen hopplöst.
          </note>
          <note>
            Än mer hopplöst känns det när man har lyssnat till den föregående
            debatten om bistånd. Vilket engagemang vi lägger ner i andra länders
            elände!
          </note>
          <note>
            Det är väl bra i sig. Professor Hans Klette nämnde att rättssystemets
            kris i Sverige är värre än den ekonomiska krisen. Det ligger någonting
            i detta.
          </note>
          <note>
            Jag har på alla sätt och vis försökt nå framgång när det gäller
            att reda ut detta, men det går inte.
          </note>
          <note>
            Jag kommer väl tillbaka, men jag hoppas att jag slipper göra
            drastiska saker för att ni skall vakna.
          </note>
          <note>
            Jag skrev till konstitutionsutskottet och begärde att få presentera
            motionerna, men det fick jag inte.
          </note>
          <note>
            Här står jag nu och talar inför döva öron. Vad värre är: det
            spelar ingen roll vad jag än säger, för besluten är redan fattade.
          </note>
          <note>
            Jag tycker att det är totalt meningslöst. Det är lika bra att
            sätta sig ned för att med spänning lyssna till vad Bertil Fiskesjö
            har att säga. Kanske kan han belysa problemens art något. Bertil
            Fiskesjö kan kanske i alla fall svara på varför jag inte fick
            komma till konstitutionsutskottet och varför Olof af
          </note>
          <note>
            Forselles själv inte fick komma dit. Jag kanske då blir litet
            klokare, så att jag kan hitta nya vägar dit för att få er att
            agera.
          </note>
          <note>
            Hur det nu än går i röstningen, tänker jag inte ge upp när det
            gäller den här affären. Om Bertil
          </note>
          <note>
            Fiskesjö, Hans Nyhage och Harriet Colliander kunde påverka konstitutionsutskottets
            medlemmar att till onsdag ändra sig och skicka över detta till
            förvaltningsstyrelsen skulle det finnas hopp om att man låter
            rättvisan ha sin gång.
          </note>
          <note>
            Anf. 144 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Jag tänker ganska kortfattat behandla det ärende
            som föreligger. Det är ju sent på kvällen.
          </note>
          <note>
            Som alla intresserade har sett gäller ärendet anslagen till riksdagen
            och dess myndigheter, m.m.
          </note>
          <note>
            Vidare har den uppmärksamme läsaren kunnat konstatera att det
            bakom de förslag som har lagts fram i detta betänkande råder en
            bred enighet i utskottet.
          </note>
          <note>
            Det gäller med ett undantag, nämligen Harriet
          </note>
          <note>
            Colliander som har reserverat sig på några punkter, vilket kanske
            inte är så oväntat. Vi har vant oss vid att så snart som någonting
            har med demokratiska institutioner och liknande att göra är Ny
            demokrati och Harriet Colliander väldigt ivriga när det gäller
            att föreslå drastiska nedskärningar. Det må sedan gälla presstöd,
            partistöd och liknande.
          </note>
          <note>
            Demokratiska institutioner över huvud taget har blivit en särskild
            skottavla för Ny demokrati.
          </note>
          <note>
            Anslagen till riksdagen innebär faktiskt inte några drastiska
            ökningar, tvärtom. Man har på en del punkter kunnat föreslå besparingar.
            Om man ser över en längre tidsperiod, är det utan tvivel så, att
            anslagen till riksdagen ganska kraftigt har ökat, vilket betingas
            av många olika saker.
          </note>
          <note>
            En orsak är naturligtvis de ökade kostnader som vårt ständigt
            utökade internationella engagemang för med sig. Det får vi säkerligen
            leva med, om vi vill följa upp våra ställningstaganden när det
            gäller
          </note>
          <note>
            EES och EG, som drar en del nya kostnader med sig. En annan orsak
            är de ständigt ökande kraven från riksdagens ledamöter på en effektivare
            och bättre service för att kunna fullgöra sina uppdrag.
          </note>
          <note>
            Det har rått bred enighet om att arbetsförhållandena i riksdagen
            skulle förbättras så, att det blev lättare för ledamöterna att
            klara av sina besvärliga uppgifter.
          </note>
          <note>
            Jag tycker således att de anslagskrav som finns är väl motiverade.
            Det är alldeles givet att vi helt allmänt måste hålla ögonen på
            kostnadsökningar, men man kan ju inte gärna från riksdagsgruppers
            och riksdagsledamöters sida ständigt kräva ökad service och samtidigt
            säga att servicen skall bli billigare. Vissa rationaliseringar
            har ju datoriseringen medfört, och servicen har ökat. Men att
            man kan ha denna dubbla inställning totalt sett förstår jag inte.
          </note>
          <note>
            Herr talman! I dessa avsnitt yrkar jag bifall till utskottets
            hemställan.
          </note>
          <note>
            Vad gäller engagemanget för Olof av Forselles i
          </note>
          <note>
            John Bouvins anförande, är det några punkter som är något anmärkningsvärda.
            John Bouvin klagar över att han inte fått företräde hos konstitutionsutskottet
            för att tala för sin motion.
          </note>
          <note>
            Jag tror att vi hört sådant tal tidigare från John
          </note>
          <note>
            Bouvin. Varje utskott har ju hundratals motioner från enskilda
            riksdagsledamöter, motioner som de anser vara mycket angelägna.
            Om varje riksdagsledamot skulle få tillfälle till egna föredragningar
            av sina motioner i de olika utskotten skulle sannerligen inte
            årets dagar räcka till för ärendebehandlingen i riksdagen. Det
            är naturligtvis en fullständigt ogörlig ordning. Varför just John
            Bouvin skulle få speciella privilegier i det här avseendet har
            jag svårt att förstå.
          </note>
          <note>
            John Bouvin säger vidare att det är hopplöst och att ingen förstår
            honom. Även i andra anföranden av
          </note>
          <note>
            John Bouvin har jag lagt märkte till att han anser att han framför
            allt ensam, och också först av alla, funnit sanningen, medan alla
            andra av någon anledning är totalt vilseledda och över huvud taget
            vilsna i världen. Detta betraktelsesätt stämmer inte så väl överens
            med vad vi i den här riksdagen är vana vid. Vi är vana vid att
            respektera varandras åsikter, även om vi inte delar dem.
          </note>
          <note>
            Ärendet Olof av Forselles tänker jag inte gå in på mer i detalj.
            Vi som har suttit litet längre i riksdagen vet ju att detta ärende
            återkommit många gånger. Vid ett tillfälle har konstitutionsutskottet
            gjort en mycket ingående beredning av detta ärende. Den utredningen
            mynnade ut i de resultat som finns angivna på s. 9
          </note>
          <note>
            och s. 10 i utskottets betänkande. Utskottet hänvisar till dessa
            utredningar och har inte funnit anledning att ändra sina tidigare
            ställningstaganden.
          </note>
          <note>
            Frågor som rör konkreta förvaltningsåtgärder sorterar under förvaltningsstyrelsen,
            och i den är samtliga politiska partier representerade. Om ett
            partis representant där vill ta upp ett ärende, är det ingenting
            som hindrar detta.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 145 JOHN BOUVIN (nyd) replik:
          </note>
          <note>
            Herr talman! Det är klart att det är bra om man kunde säga så.
            Men vi i Ny demokrati har faktiskt ingen representant i förvaltningsstyrelsen.
            Det går lätt att säga som Bertil Fiskesjö gör, men vem skall jag
            tala med där?
          </note>
          <note>
            Det Bertil Fiskesjö bl.a. sade om att ingen förstår mig får stå
            för Bertil Fiskesjö. Men att skylla ifrån sig med att exempelvis
            säga: Så har aldrig någon gjort. Det tycker jag är ynkligt. Och
            därför ser
          </note>
          <note>
            Sverige ut som det gör i dag. Vi riksdagsledamöter säger så fort
            det blir motstånd mot något, och engagemang för enskilda människor
            uppstår, att vi inte kan diskutera i enskilda fall. Då skyller
            man alltså på det.
          </note>
          <note>
            Ynkedomen är densamma när det gäller ministrarna. De vågar inte
            ta något eget ansvar. Då blir det ministerstyre, säger man. Det
            är ynkligt att hela tiden skylla på något eller att hänvisa till
            utredningar. Här i denna kammare -- hör nu vad jag säger -- fattas
            beslut. Man skyler över allt det som är krångligt och litet pinsamt.
            Det vill man inte ha reda på.
          </note>
          <note>
            Det är en skandal hur Olof af Forselles har behandlats. Det kan
            man finna när man läser igenom alla dessa motioner och betänkanden.
            Om det skulle vara på det sätt som Bertil Fiskesjö säger, nämligen
            att man respekterar varandra, är alla som engagerar sig i ärendet
            om Olof af Forselles lögnare hela högen. Karln har ju haft rätt
            -- efter vad man kan utläsa. Men det är där skon klämmer. Efter
            endast 10 år skall riksdagen byggas om. Det är alltså pinsamt
            att denna affär kommer upprullande igen. Att bekänna sina misstag
            vill man inte göra.
          </note>
          <note>
            Jag vill försöka återskapa en respekt för oss riksdagsledamöter
            och för vår konstitution över huvud taget. Det är vad jag håller
            på med, men det går inte.
          </note>
          <note>
            Det har funnits ett politikerförakt i Sverige, och jag märker
            nu att det börjar övergå till ett hat. Se bara på demonstrationen
            här utanför i dag! Det är inte bra. Det är vi i Sveriges riksdag
            som är skulden till detta, och vi måste rycka upp oss.
          </note>
          <note>
            Skicka tillbaka ärendet till förvaltningsstyrelsen!
          </note>
          <note>
            Det kan ni i konstitutionsutskottet göra -- det är bara viljan
            som fattas.
          </note>
          <note>
            Anf. 146 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Jag är fortfarande lika förvånad över
          </note>
          <note>
            John Bouvins allmänna attityd. Han är övertygad om att han ensam
            har undfått sanningen. Jag vet att andra ledamöter i riksdagen
            har engagerat sig för
          </note>
          <note>
            Olof af Forselles, och det är deras sak. Men alla måste respektera
            andras uppfattningar och anse att andra är lika hedervärda.
          </note>
          <note>
            Vi har delade meningar i olika frågor i riksdagen.
          </note>
          <note>
            Ack, hur många gånger har jag inte sett förslag från min sida,
            som jag tycker har varit mycket kloka, lida nederlag i denna kammare!
            Det tillhör vårt demokratiska system att vi får respektera vad
            majoriteten beslutar.
          </note>
          <note>
            Det här ärendet har alltså sakbehandlats mycket ingående och
            noggrant, och det är denna behandling som konstitutionsutskottet
            hänvisar till.
          </note>
          <note>
            Ingen förmenar John Bouvin att engagera sig för vad som helst,
            men jag ber honom att tillåta mig att ha min uppfattning i den
            här frågan, utan att jag för den skull blir framställd som något
            slags obildbart monster. Det är jag faktiskt inte.
          </note>
          <note type="speaker">
            Anf. 147 JOHN BOUVIN (nyd) replik:
          </note>
          <note>
            Herr talman! Nej, det tycker jag inte alls att Bertil
          </note>
          <note>
            Fiskesjö är. Men jag tycker att man kan hjälpas åt.
          </note>
          <note>
            Bertil Fiskesjö och många därtill känner mycket väl till hela
            affären med Olof af Forselles, att den bokstavligt talat stinker,
            lika väl som den ruttna grunden i riksdagen. Det har jag också
            påtalat förut. Tar vi inte tag i det här själva, kommer sanningen
            ändå fram förr eller senare -- det är inga större problem.
          </note>
          <note>
            Jag skulle aldrig ha engagerat mig i detta om jag inte visste
            att jag har rätt. Jag har pratat med många människor som har hållit
            på med detta ärende. Det märkliga är att de som kommer för nära
            sanningen blir bortkopplade. Det är det som vi måste försöka få
            bukt med.
          </note>
          <note>
            Hur skall jag då bära mig åt för att få någon i detta hus att
            engagera sig? Det vill man inte göra. Då får jag försöka få massmedia
            att ta upp ärendet igen.
          </note>
          <note>
            Det gjorde Expressen redan 1978, och det gäng som hade rört om
            ordentligt i grytorna fick andra uppgifter -- så var det med den
            saken. Det blir nog svårt att få någon att engagera sig, men på
            ett eller annat sätt skall det lyckas.
          </note>
          <note>
            Det är rent ut sagt en feghet att inte ta upp ärendet.
          </note>
          <note>
            Ta upp det och lägg alla korten på bordet, så löser det sig!
            Jag är helt övertygad om det. Det är skumt att man inte nämner
            Olof af Forselles med ett enda ord i SGI:s utredning på 70--80
            sidor. Min fråga är:
          </note>
          <note>
            Varför gör man inte det? Vem av alla andra personer har mer kunskap
            om detta hus än vad Olof af Forselles har? Bertil Fiskesjö måste
            också förstå att jag tycker att det är skumt.
          </note>
          <note type="speaker">
            Anf. 148 HANS NYHAGE (m):
          </note>
          <note>
            Herr talman! Sedan många år tillbaka har jag varit engagerad
            i frågan om ersättning till Olof af
          </note>
          <note>
            Forselles. Om min inställning i denna fråga kan det inte råda
            någon som helst tveksamhet. På skilda sätt, inom och utom konstitutionsutskottet,
            har jag försökt åstadkomma att en rimlig ersättning skall utgå
            och att han skall få sin upprättelse. Jag har bl.a. vid två skilda
            tillfällen haft ganska långa personliga samtal med såväl den föregående
            som den nuvarande talmannen i detta ärende.
          </note>
          <note>
            Sedan 1982 har jag tillhört konstitutionsutskottet. I
          </note>
          <note>
            motsats till John Bouvin vet jag alltså att ärendet har varit
            uppe till behandling där vid ett flertal tillfällen. Det har bl.a.
            varit föremål för en mycket omfattande utredning, som tredje vice
            talmannen nyss hänvisade till.
          </note>
          <note>
            När John Bouvin därför tidigare i en skrivelse anför och här
            åter upprepar om ledamöterna i KU att de inte är intresserade
            av sanningen, betraktar jag detta som en ren oförskämdhet. Om
            han tror att utbrott av den karaktären gagnar hans sak och gagnar
            ärendet som sådant, gör han sig skyldig till en allvarlig missbedömning.
          </note>
          <note type="speaker">
            Anf. 149 JOHN BOUVIN (nyd):
          </note>
          <note>
            Herr talman! Nej då. Men hur har Hans Nyhage lyckats alldeles
            själv på det gamla, konventionella sättet? Vi har hållit på i
            20 år med det här ärendet, men ingen har lyckats. Då måste man
            väl försöka hitta nya grepp.
          </note>
          <note>
            Jag bad alltså att Olof af Forselles skulle få förklara sig inför
            konstitutionsutskottet, och jag skriver:
          </note>
          <note>
            Förvägras han detta konstaterar jag: Ni är inte intresserade
            av sanningen.
          </note>
          <note>
            Detta klarade ni alldeles själva, då ni svarade att han inte
            fick komma. Jag har inte sagt det, utan det gjorde ni. Det var
            ett påstående. Ni klarade det själva -- ni är inte intresserade
            av sanningen. Så enkelt är det.
          </note>
          <note>
            Hur skall vi då göra? Jag vet att Hans Nyhage har lagt ner otroligt
            mycket arbete för Olof af Forselles, och jag högaktar honom för
            det. Jag använder tillvägagångssätt som inte är brukliga här,
            och felet är väl att inte fler har gjort det. Därför står vi här
            i samma anda som för länge sedan. Jag tror att Ulf
          </note>
          <note>
            Adelsohn en gång sade att staten befann sig på 1634
          </note>
          <note>
            års nivå i något hänseende, och det är det som jag ser här nu.
            Man är inte alls intresserad av nymodigheter eller av ett annat
            sätt att tänka. När man har kommit hit skall man fungera på ett
            visst sätt, och uppför man sig litet annorlunda stämmer det inte.
          </note>
          <note>
            Jag tycker fortfarande att Hans Nyhage, Bertil
          </note>
          <note>
            Fiskesjö och alla andra i konstitutionsutskottet skall visa litet
            kurage och skicka tillbaka ärendet till förvaltningsstyrelsen.
            Det är inte mer med det. Då får vi se hur det går.
          </note>
          <note>
            Annars är det bara att konstatera att det jag sade fortfarande
            gäller, dvs. att ni inte är intresserade av sanningen. Det får
            stå för er själva hur ni bär er åt, inte hur jag bär mig åt. Det
            är ni som har avgörandet i er hand.
          </note>
          <note type="speaker">
            Anf. 150 HANS NYHAGE (m):
          </note>
          <note>
            Fru talman! Om de nya grepp som John Bouvin talar om innebär
            kränkande beskyllningar och oförskämdheter mot KU:s ledamöter
            som kollektiv och mot mig personligen som enskild ledamot i KU,
            betackar jag mig verkligen för dessa nya grepp. Jag upprepar:
            Den typen av agerande gagnar inte frågan som sådan.
          </note>
          <note type="speaker">
            Anf. 151 JOHN BOUVIN (nyd):
          </note>
          <note>
            Herr talman! Hur skall man förklara det här då?
          </note>
          <note>
            Det faller på sitt eget grepp, när man läser vad jag har skrivit.
            Hittills är det ingen utanför riksdagen som har missförstått mig
            när jag har läst upp mina två framställningar. Man sade att det
            inte var klokt, att det var ett hot mot yttrandefriheten. Det
            var människor som är ganska högt uppsatta i vårt samhälle som
            sade det.
          </note>
          <note>
            Det är därför som jag har agerat på detta sätt, och jag tänker
            fortsätta att agera på ett annorlunda sätt, tills vi får en annan
            ordning eller snabbare beslut här.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 april.)
          </note>
          <note>
            10 § Vissa frågor om ansvarsförsäkring
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU39 Vissa frågor om ansvarsförsäkring.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 28 april.)
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:150 Förslag till slutlig reglering av statsbudgeten för
            budgetåret 1993/94, m.m.
          </note>
          <note>
            (kompletteringsproposition)
          </note>
          <note>
            1992/93:202 Ändring av avtal mellan Sverige,
          </note>
          <note>
            Norge och EEG om civil luftfart
          </note>
          <note>
            1992/93:221 Godkännande av frihandelsavtal m.m.
          </note>
          <note>
            mellan EFTA-staterna och Ungern
          </note>
          <note>
            Motionerna
          </note>
          <note>
            med anledning av prop. 1992/93:231 Högskolor i stiftelseform
            mångfald för kvalitet
          </note>
          <note>
            1992/93:Ub157 av Björn Samuelson m.fl. (v)
          </note>
          <note>
            1992/93:Ub158 av Rune Backlund och Stina
          </note>
          <note>
            Gustavsson (c)
          </note>
          <note>
            1992/93:Ub159 av Ingvar Carlsson m.fl. (s)
          </note>
          <note>
            med anledning av prop. 1992/93:239 Ombildning av
          </note>
          <note>
            Statens provningsanstalt till aktiebolag, m.m.
          </note>
          <note>
            1992/93:N60 av Sten Söderberg (-)
          </note>
          <note>
            1992/93:N61 av Birgitta Johansson m.fl. (s)
          </note>
          <note>
            med anledning av prop. 1992/93:242 Minskad statlig reglering
            av kommunernas ansvar för boendefrågor
          </note>
          <note>
            1992/93:Bo49 av Sten Söderberg (-)
          </note>
          <note>
            1992/93:Bo50 av Oskar Lindkvist m.fl. (s)
          </note>
          <note>
            1992/93:Bo51 av Lars Werner m.fl. (v)
          </note>
          <note>
            1992/93:Bo52 av Ivar Franzén (c)
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 21 april
          </note>
          <note>
            1992/93:148 av Per Stenmarck (m) till näringsministern om sandsugningen
            utanför
          </note>
          <note>
            Falsterbonäset:
          </note>
          <note>
            I flera år har sandsugning bedrivits utanför
          </note>
          <note>
            Falsterbonäset. Detta har skett efter tillstånd av
          </note>
          <note>
            Sveriges geologiska undersökning (SGU).
          </note>
          <note>
            Under senare år har stora mängder sand försvunnit från stränderna.
            Inom vissa områden har tiotals meter av sandstranden försvunnit.
            Att sandsugningen är en bidragande orsak till detta är de flesta
            överens om.
          </note>
          <note>
            I samband med att koncessionstiden för sandsugning utanför Falsterbonäset
            gått ut har regeringen möjlighet att stoppa fortsatt verksamhet.
          </note>
          <note>
            Vilka åtgärder är näringsministern beredd att vidta för att garantera
            att inte för stora förändringar av kustlinjen och bottenfaunan
            äger rum?
          </note>
          <note type="speaker">
            1992/93:149 av Birgitta Wistrand (m) till arbetsmarknadsministern
            om subventionerad arbetskraft:
          </note>
          <note>
            Är det rätt att staten subventionerar arbetsplatser i
          </note>
          <note>
            Arvika även om det leder till arbetslöshet i
          </note>
          <note>
            Stockholm?
          </note>
          <note>
            Arbetslösheten drabbar nu alla delar av vårt land.
          </note>
          <note>
            Stockholm har under tidigare konjunkturnedgång klarat sig relativt
            väl. Så är det inte längre. Andelen arbeslösa i Stockholm och
            Stockholms län närmar sig för första gången riksgenomsnittet.
            Antalet kvinnor och män som är arbetslösa uppgår nu till
          </note>
          <note>
            60 000. Samtidigt pågår en industriell utarmning.
          </note>
          <note>
            Under de senaste två åren har 70 000 arbetstillfällen varav 17
            000 industriarbeten försvunnit i
          </note>
          <note>
            Stockholmsområdet.
          </note>
          <note>
            Nu pågår en utflyttning av industriföretag från
          </note>
          <note>
            Stockholm. Det finns olika skäl till att man vill flytta. Ett
            skäl är att många lockas att omlokalisera sin verksamhet beroende
            på de bidrag som staten erbjuder.
          </note>
          <note>
            Ett av de senaste exemplen är Termofrost AB i
          </note>
          <note>
            Kista som sysselsätter 50 personer. Det är nu aktuellt att företaget
            skall flytta till Arvika. Detta betyder att Arvika inom kort kommer
            att få ökad sysselsättning till priset av ökad arbetslöshet i
          </note>
          <note>
            Stockholm.
          </note>
          <note>
            Vilka åtgärder är arbetsmarknadsministern beredd att vidta för
            att hindra att arbetsmarknadsinsatserna inte tvingar ut stockholmarna
            i arbetslöshet?
          </note>
          <note>
            13 § Anmälan om frågor
          </note>
          <note>
            Anmäldes att följande frågor framställts
          </note>
          <note type="speaker">
            1992/93:584 av Robert Jousma (nyd) till kulturministern om flyktingpolitiken:
          </note>
          <note>
            Enligt en nyligen genomförd undersökning överenstämmer inte den
            flyktingpolitik som regeringen för med hur majoriteten av väljarna
            anser att den svenska flyktingpolitiken skall se ut.
          </note>
          <note>
            Det enda parti som öppet representerar väljarnas åsikter om en
            mer restriktiv flyktingpolitik är Ny demokrati.
          </note>
          <note>
            Ett tydligt sätt att klargöra och dokumentera folkets krav på
            en förändrad flyktingpolitik vore att ha en folkomröstning, men
            det skall väl ändå inte vara nödvändigt.
          </note>
          <note>
            Är kulturministern beredd att med beaktande av bl.a. resultatet
            av den tidigare nämnda undersökningen, som tydligt visar folkets
            motstånd mot den förda politiken, omedelbart ändra inriktning
            på flyktingpolitiken?
          </note>
          <note type="speaker">
            1992/93:585 av Robert Jousma (nyd) till utrikesministern om kriget
            i Bosnien-Hercegovina:
          </note>
          <note>
            Bosnien-Hercegovina har vänt sig till
          </note>
          <note>
            Internationella domstolen i Haag för att fästa omvärldens uppmärksamhet
            på sitt utsatta läge.
          </note>
          <note>
            Jugoslavien anklagas för folkmord och andra krigsförbrytelser,
            bl.a. s.k. etnisk rensning, våldtäkt och tortyr.
          </note>
          <note>
            Serberna använder sin överlägsna vapenmakt till att hämningslöst
            förgöra den värnlösa civilbefolkningen i Bosnien-Hercegovina.
          </note>
          <note>
            Sverige kan inte ignorera dessa signaler om etniska rensningar,
            såsom vi gjorde betäffande judeutrotningen. I stället bör Sverige
            nu för en gångs skull ta parti för den svaga parten i konflikten.
          </note>
          <note>
            Är utrikesministern beredd att omedelbart ta det inititativ som
            Margaret Thatcher gjort, nämligen att kriget måste stoppas till
            varje pris, i sista hand med vapeninsatser?
          </note>
          <note type="speaker">
            1992/93:586 av Lars Moquist (nyd) till kulturministern om utvisning
            av kosovoalbaner:
          </note>
          <note>
            Många asylsökande kosovoalbaner har erhållit negativa besked
            på sin asylansökan. Omkring 96 %
          </note>
          <note>
            av prövade ärenden lär ha fått avslag. Uppgifter i medierna visar
            att svårigheter föreligger då avvisningarna skall verkställas.
            Detta är ganska förståeligt eftersom flertalet kosovoalbaner närt
            en förhoppning om att få stanna i Sverige för gott.
          </note>
          <note>
            Deras skyddsbehov har dock inte bedömts vara sådant att asyl
            kunnat beviljas.
          </note>
          <note>
            Antalet negativa asylbeslut avseende kosovoalbanerna liksom hur
            många av dessa avvisningsbeslut som inte kunnat verkställas är
            av intresse för att man skall kunna bedöma hur snabbt och effektivt
            besluten verkställs.
          </note>
          <note>
            Min fråga till statsrådet Friggebo är:
          </note>
          <note>
            Avser statsrådet vidtaga några åtgärder för att påskynda avvisningen
            av kosovoalbaner och i så fall vilka?
          </note>
          <note type="speaker">
            1992/93:587 av Lars Moquist (nyd) till jordbruksministern om
            införselavgifterna på rituellt slaktat kött:
          </note>
          <note>
            Med stöd av ett regeringsbeslut från den 13
          </note>
          <note>
            september 1984 erhåller importör av djur som avlivats genom skäktning
            restitution av erlagd införselavgift. Skäktning är ursprungligen
            en egyptisk mångtusenårig offerkult som har kommit att tillämpas
            av judar och islamiter. Skäktning är förbjudet i Sverige men undantag
            sker för rituell fjäderfäslakt. Huruvida regeringen har för avsikt
            att slopa eller utöka dispensgivningen för fjäderfäslakt är självfallet
            av allmänt intresse.
          </note>
          <note>
            Med hänsyn till de grymma slaktmetoderna av nötkreatur, får och
            lamm så förorsakas djuret onödigt lidande. Svensk djurskyddslag
            anger att djuret vid slakt skall skonas från allt onödigt lidande
            och obehag.
          </note>
          <note>
            Mot bakgrund av den svenska djurskyddslagen och svenska seder
            och traditioner är det märkligt att
          </note>
          <note>
            Sverige genom restitution av införselavgifter således ger skattelättnader
            till importörer av rituellt slaktat kött.
          </note>
          <note>
            Avser statsrådet Olsson föreslå ett slopande av nu nämna restitution?
          </note>
          <note>
            14 § Kammaren åtskildes kl. 22.40.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 4 §
            anf. 15 (delvis),
          </note>
          <note>
            av talmannen därefter t.o.m. 8 § anf. 66 (delvis),
          </note>
          <note>
            av förste vice talmannen därefter t.o.m.
          </note>
          <note>
            ajourneringen kl. 18.04,
          </note>
          <note>
            av tredje vice talmannen därefter 8 § anf. 119
          </note>
          <note>
            (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
