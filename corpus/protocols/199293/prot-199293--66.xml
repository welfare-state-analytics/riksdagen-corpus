<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--66</head>
          <docDate when="1993-02-23 00:00:00">1993-02-23 00:00:00</docDate>
        </div>
      </front>
      <body>
        <div>
          <note>
            1 § Meddelande om information från regeringen
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Vid kammarens sammanträde torsdagen den 25
          </note>
          <note>
            februari kl. 14.30 lämnar arbetsmarknadsminister
          </note>
          <note>
            Börje Hörnlund (c) information om aviserad proposition om företagshälsovård.
          </note>
          <note>
            2 § Anmälan om kompletteringsval till socialutskottet
          </note>
          <note>
            Förste vice talmannen meddelade att Centerns riksdagsgrupp som
            suppleant i socialutskottet under Ulla Tillanders ledighet anmält
            hennes ersättare Anna Corshammar-Bojerud (c).
          </note>
          <note>
            Förste vice talmannen förklarade vald till
          </note>
          <note>
            suppleant i socialutskottet
          </note>
          <note>
            Anna Corshammar-Bojerud
          </note>
          <note>
            3 § Justering av protokoll
          </note>
          <note>
            Justerades protokollen för den 16 och 17 februari.
          </note>
          <note>
            4 § Svar på frågorna 1992/93:396 och 399 om färjeolyckan i Östersjön
          </note>
          <note>
            Anf. 2 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Förlisningen av den polska färjan Jan
          </note>
          <note>
            Heweliusz utanför den tyska ön Rügen den 14
          </note>
          <note>
            januari har föranlett Alf Eriksson att fråga mig vilka åtgärder
            som vidtas för att de kvarvarande svenskarna i färjan skall bli
            bärgade och transporterade hem till sina anhöriga. Dessutom har
            Ivar Franzén frågat vad den svenska regeringen gör för att påskynda
            undersökningen och bärgning av den polska färjan. Jag avser att
            besvara dessa båda frågor i ett sammanhang, även om jag förstår
            att en av frågeställarna är sjuk i dag.
          </note>
          <note>
            Ombord på det förlista fartyget fanns totalt sju svenska medborgare.
            Två av dessa återfanns omkomna under det inledande räddningsarbetet.
          </note>
          <note>
            De kvarvarande fem svenskarna har ännu inte påträffats. En särskild
            krisgrupp organiserades i
          </note>
          <note>
            Ystad kort efter olyckan för att ge stöd åt de anhöriga. Utrikesdepartementet
            har också fortlöpande hållit de anhöriga orienterade om undersökningsarbetet.
          </note>
          <note>
            Den polska regeringen tillsatte kort efter förlisningen två haverikommissioner.
            Den ena kommissionen söker genom omfattande dykningar efter de
            saknade och förbereder bärgning av fartyget. Den andra kommissionen
            har till uppgift att klarlägga orsaks- och ansvarsfrågorna.
          </note>
          <note>
            Den polska marinen har med ett tjugotal dykare under flera hundra
            timmar genomsökt den svårt skadade färjan med hjälp av undervattenskameror.
          </note>
          <note>
            Arbetet har försvårats av att färjans inre är belamrat med rester
            av sönderslitna tågvagnar, långtradare och fartygsdelar. Undersökningarna
            har också komplicerats av svåra strömförhållanden och kraftig
            sjögång. Färjan har dessutom drivit på botten ungefär 15 km från
            den ursprungliga positionen. Under driften har de flesta av lastbilarna
            och tågvagnarna kastats ur färjan.
          </note>
          <note>
            Fartyg med ekolod och hydrografisk utrustning försöker lokalisera
            de fordon som har fallit ur färjan.
          </note>
          <note>
            Regeringen har den 4 februari hos det polska transportministeriet
            lyckats utverka att en haveriexpert från det svenska sjöfartsverket
            på plats kunnat följa Haverikommissionens arbete.
          </note>
          <note>
            Denne hålls kontinuerligt underrättad om dykningarna av en polsk
            kontaktman. Samarbetet har enligt Sjöfartsverket fungerat mycket
            väl, och man har inte kunnat finna någon anledning att kritisera
            den polska haverikommissionens arbete.
          </note>
          <note>
            Den polska marinen har gjort bedömningen att dykarna löper stora
            risker vid genomsökning av färjans innandöme. Sjöfartsverket delar
            helt denna uppfattning.
          </note>
          <note>
            Med hänsyn till de svåra väderförhållanden som vintertid råder
            i södra Östersjön anser de polska myndigheterna att bärgning först
            kan ske under våren. Polsk räddningstjänst har fått i uppdrag
            att bärga färjan och undersöker för närvarande hur bärgningen
            skall ske.
          </note>
          <note>
            Jag vill i detta sammanhang uttrycka min starka medkänsla med
            de anhöriga. Det faktum att svåra undersökningsförhållanden fördröjer
            slutförandet av efterforskningarna medför att de anhörigas oroliga
            väntan förlängs. Ovissheten innebär självfallet att familjernas
            oro och sorg blir än svårare att bära. Det är min förhoppning
            att de pågående undersökningarna skall ge klarhet så snart som
            möjligt.
          </note>
          <note type="speaker">
            Anf. 3 IVAR FRANZÉN (c):
          </note>
          <note>
            Herr talman! Jag tackar utrikesministern för svaret, vilket jag
            upplever mycket positivt. Jag tror att det är mycket viktigt att
            det klarläggs att stora och viktiga insatser görs för att finna
            de omkomna svenskarna. Jag tror inte att någon av oss egentligen
            kan förstå hur smärtsamt det är för de anhöriga att förlora en
            anhörig och sedan inte veta när eller om man skall få begrava
            sin kära.
          </note>
          <note>
            Det är också positivt att regeringen nu genom en haveriexpert
            kan följa arbetet på nära håll, och det är viktigt att allt som
            kan göras görs. Jag tror att det är viktigt att svenska regeringens
            agerande framstår som mycket kraftfullt, och att man på alla sätt
            försöker påskynda arbetet med att bärga färjan.
          </note>
          <note>
            Både det svenska sjöfartsverket och de polska myndigheterna bedömer
            det vara oerhört riskabelt att undersöka färjan i det läge den
            ligger i nu. Min följdfråga till utrikesministern blir följande:
            Är regeringen beredd att gå in med svenska resurser, svensk kunskap
            och svensk expertis för att om möjligt påskynda i första hand
            bärgningen, för att därmed också få hem svenskarna till Sverige?
          </note>
          <note>
            Anf. 4 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är precis så som Ivar Franzén säger. Även säkerhetsexperter
            vid det svenska sjöfartsverket säger att en bärgning under rådande
            väder- och strömförhållanden skulle vara mycket riskabel. Svenska
            ambassaden har tidigt framfört att vi från svensk sida är måna
            om att bärgningen sker så snart som omständigheterna tillåter.
            Det finns inte någon anledning för oss att tro att detta intresse
            inte delas av polackerna. Vi skall komma ihåg att det även i Polen
            finns sörjande anhöriga som är angelägna om att vinna klarhet.
          </note>
          <note>
            Det svenska sjöfartsverket framförde redan samma dag som förlisningen
            inträffade erbjudande om svensk medverkan i själva utredningsarbetet.
            De polska myndigheterna har inte ansett sig behöva ta denna hjälp
            i anspråk.
          </note>
          <note type="speaker">
            Anf. 5 IVAR FRANZÉN (c):
          </note>
          <note>
            Herr talman! Förs det i dag konkreta diskussioner mellan svenska
            regeringen och polska regeringen eller polska myndigheter om eventuell
            svensk medverkan? Jag förmodar att vi har en del resurser som
            kanske inte polackerna har.
          </note>
          <note>
            Anf. 6 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Som jag nämnde i mitt frågesvar har vi nu en man
            som hela tiden står i kontakt med de polska myndigheterna och
            som även via konsulat i
          </note>
          <note>
            Stettin och via svenska ambassaden hela tiden följer arbetet.
            Om den situationen skulle uppkomma att polackerna behövde någon
            form av teknisk hjälp från svensk sida, förutsätter jag att vi
            också skall vara beredda att bistå med sådan.
          </note>
          <note type="speaker">
            Anf. 7 IVAR FRANZÉN (c):
          </note>
          <note>
            Herr talman! Jag vill ställa en sista fråga. Kan utrikesministern
            försäkra de anhöriga att svenska regeringen är beredd att satsa
            resurser för att på säkrare och snabbare sätt bärga denna färja
            om det finns möjligheter och behov? Det gäller kanske närmast
            att de anhöriga skall känna att regeringens kraft finns bakom
            detta.
          </note>
          <note>
            Anf. 8 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag kan försäkra att vi följer frågan mycket noggrant,
            och att vi naturligtvis om behov uppstår skall försöka stötta
            polackerna. Jag tror samtidigt att vi kan hysa ganska god tillförsikt
            till att polackerna gör vad de kan.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:391 om skattereglerna och kultursektorn
          </note>
          <note type="speaker">
            Anf. 9 Statsrådet BO LUNDGREN (m):
          </note>
          <note>
            Herr talman! Lennart Fridén har frågat mig vilka åtgärder jag
            är beredd att vidta i fråga om dels mervärdesskatt på biljetter
            vid kulturinstitutioner, dels beskattningen av utländska artister.
          </note>
          <note>
            När det först gäller mervärdesskatten har Lennart
          </note>
          <note>
            Fridén, med hänvisning dels till ett tidigare frågesvar rörande
            i första hand situationen för de kommunala teatrarna, dels till
            EG:s mervärdeskattedirektiv, frågat mig vilka åtgärder jag är
            beredd att vidta för att ändra de nuvarande reglerna i fråga om
            mervärdesbeskattning av kulturinstitutioner.
          </note>
          <note>
            Teaterföreställningar och andra aktiviteter på kulturområdet
            skall beskattas i EG enligt det s.k.
          </note>
          <note>
            sjätte mervärdesskattedirektivet. Det finns dock en möjlighet
            att beskatta dessa tjänster med en lägre skattesats än normalskattesatsen.
          </note>
          <note>
            På grund av de betydande offentliga bidrag som i
          </note>
          <note>
            Sverige ges till vissa institutioner inom kulturområdet skulle
            emellertid en skatteplikt till mervärdesskatt för dessa tjänster
            kunna medföra betydande konkurrenssnedvridningar till nackdel
            för t.ex. privatteatrarna. Det ärende rörande den kommunala teaterverksamheten
            som jag har berört i ett tidigare frågesvar och till vilket Lennart
            Fridén hänvisar har därför överlämnats till Utredningen om vissa
            mervärdesskattefrågor. Utredningen, som bl.a. har att undersöka
            i vilken utsträckning reglerna om mervärdesskatt kan ge upphov
            till snedvridningar i konkurrenshänseende, kommer enligt vad jag
            har erfarit att avsluta sitt arbete under våren. Jag är därför
            inte beredd att nu vidta några åtgärder för att ändra gällande
            bestämmelser.
          </note>
          <note>
            Lennart Fridén tar också upp frågan om beskattningen av utländska
            artister.
          </note>
          <note>
            Fr.o.m. den 1 januari 1993 har reglerna på detta område ändrats
            genom att lagen om särskild inkomstskatt för utomlands bosatta
            artister m.fl.
          </note>
          <note>
            ersatt reglerna i 1908 års lag om bevillningsavgifter för särskilda
            förmåner och rättigheter.
          </note>
          <note>
            Enligt de tidigare gällande reglerna betalade i utlandet bosatt
            fysisk person, som medverkade vid offentlig föreställning m.m.
            här i landet, bevillningsavgift på ersättningen för framträdandet.
            Avgiften beräknades på hela bruttoersättningen inkl. naturaförmåner,
            kostnadsersättningar och omkostnader som betalades direkt av arrangören.
            Skatten uppgick till
          </note>
          <note>
            30 % av ersättningen. Befrielse från bevillningsavgifter för
            ett framträdande kunde i vissa fall medges genom särskilt beslut
            av regeringen eller av Riksskatteverket.
          </note>
          <note>
            Enligt de nu gällande reglerna tas särskild inkomstskatt ut av
            utomlands bosatta artister, som utövar artistisk verksamhet här
            i landet.
          </note>
          <note>
            Skattepliktig intäkt utgörs av vad som erhålls i kontant ersättning
            eller annat vederlag. Från skattepliktig inkomst undantas däremot
            vederlag för nödvändig resa eller transport samt förmån av kost
            och logi i samband med inkomstens förvärvande eller för styrkta
            kostnader härför.
          </note>
          <note>
            Skatt tas ut med 15 % av den skattepliktiga inkomsten. Någon
            möjlighet att medge befrielse från skatten föreligger inte.
          </note>
          <note>
            För artister som enligt de äldre reglerna kunde få befrielse
            från bevillningsavgiften kan de nya reglerna naturligtvis leda
            till en skärpt beskattning.
          </note>
          <note>
            De flesta har emellertid genom gällande dubbelbeskattningsavtal
            möjlighet att avräkna skatten i sitt hemland. För artister som
            inte har kunnat bli befriade från bevillningsavgift innebär de
            nya reglerna påtagliga förbättringar genom att skattesatsen sänkts
            och genom att skatt inte längre tas ut på förmån av kost och logi
            eller på ersättning för resa.
          </note>
          <note>
            Som jag nämnde inledningsvis trädde lagen om särskild inkomstskatt
            för utomlands bosatta artister i kraft den 1 januari 1993 och
            har således tillämpats bara under ett par månader. Det är därför
            enligt min mening för tidigt att göra en slutgiltig bedömning
            av om den nya lagstiftningen har medfört några oförutsedda problem.
            Det finns emellertid anledning att bevaka om problem i vissa fall
            kan uppstå vid tillämpningen av nuvarande regler.
          </note>
          <note type="speaker">
            Anf. 10 LENNART FRIDÉN (m):
          </note>
          <note>
            Herr talman! Jag tackar statsrådet för svaret på mina två frågor.
            Om den första frågan vill jag helt kort säga att jag väl får se
            tiden an och hoppas på att det i samband med att vårblommorna
            slår ut kommer ett bra förslag från utredningen om mervärdesskatten.
            Jag vill bara skjuta in beträffande nackdelen för privatteatrarna,
            som statsrådet nämnde, att systemet som det kom att utvecklas
            nog har varit till större nackdel för de offentligägda teatrarna.
          </note>
          <note>
            Det är bra att gamla lagar försvinner, t.ex. 1908 års lag. Det
            finns ett antal gamla lagar som inte är anpassade till hur samhället
            ser ut i dag. Samtidigt har det uppstått problem -- det har jag
            fått bekräftat under de senaste veckorna. De är inte som statsrådet
            säger oförutsedda problem, utan de har varit något förutsedda.
            Man kan även hänvisa till att de nuvarande regeringspartierna
            enhälligt var emot förändringen såsom den kom att utformas.
          </note>
          <note>
            Redan före årsskiftet har utländska artister, väl medvetna om
            vad som skulle komma att hända med skatteläggningen i Sverige,
            trissat upp sina gageanspråk. Ändringen har redan haft de effekter
            som branschen befarade.
          </note>
          <note>
            Jag får väl tacka för att statsrådet säger att man skall bevaka
            dessa problem om reglernas nuvarande tillämpning inte är bra.
            Man jag kan redan nu konstatera att tillämpningen inte är bra.
          </note>
          <note>
            Då finns det som jag ser det anledning att mycket noga följa
            utvecklingen och, när man får ett bättre underlag, snabbt fatta
            de beslut som behövs för att vidta de förändringar som blir nödvändiga.
          </note>
          <note type="speaker">
            Anf. 11 Statsrådet BO LUNDGREN (m):
          </note>
          <note>
            Herr talman! Jag har i olika sammanhang uppmärksammats på att
            det skulle föreligga problem. Vi kan vara överens om att den nya
            ordningen innebär en förbättring för dem som inte fick befrielse
            från den tidigare avgiften. Dem kan vi lämna därhän. Problemet
            gäller artister som tidigare kunde få en befrielse från bevillningsavgiften
            men som nu måste betala en skatt på 15 %. De kan uppleva den nya
            ordningen såsom en skatteskärpning. Detta gör att arrangörerna
            utsätts för större gageanspråk.
          </note>
          <note>
            Om man har en rimlig dubbelbeskattningsordning, skall man vid
            skatteläggningen i artistens hemland ta hänsyn till den skatt
            som betalas i Sverige. I
          </note>
          <note>
            enstaka fall kanske hemlandet inte beskattar inkomsten över huvud
            taget. Men i normalfallet, t.ex. i ett stort land såsom USA, beskattar
            man dessa inkomster, om ingenting annat är bestämt i dubbelbeskattningsavtalet.
          </note>
          <note>
            Det har sagts att en del dubbelbeskattningsavtal inte kan hantera
            denna problematik. Jag är fullt beredd att studera i vilken mån
            dessa problem existerar och, i så fall, vad man kan göra för att
            lösa dem. Det är detta jag menar med avslutningen på mitt frågesvar.
          </note>
          <note type="speaker">
            Anf. 12 LENNART FRIDÉN (m):
          </note>
          <note>
            Herr talman! Det är egentligen exakt dessa saker som jag tänker
            på. Flera av dubbelbeskattningsavtalen är inte riktigt bra. Vi
            kan också konstatera att skatteministern, fastän han är ganska
            glad åt att kunna sänka skatter, har kolleger i utlandet som inte
            har något emot att skärpa skatter rejält. Det har drabbat också
            den svenska kultursektorn. Vi kan även se -- vilket vi gemensamt
            har hävdat genom åren -- att ett bra skattesystem också är en
            väsentlig förutsättning för en bra kultursektor.
          </note>
          <note type="speaker">
            Anf. 13 Statsrådet BO LUNDGREN (m):
          </note>
          <note>
            Herr talman! Min ambition är att sänka skatterna så mycket som
            det finns utrymme för med hänsyn till den samhällsekonomiska balansen.
            I detta fall talar vi om en skatt på 15 % på en nettointäkt efter
            avdrag för kostnader och annat. Skattesatsen är alltså förhållandevis
            låg jämfört med vad t.ex. en normalarbetande svensk får betala.
            Det är klart att även detta kan innebära ett problem, särskilt
            om det inte sker någon avräkning. Då får vi fundera på om det
            finns sådana problem.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:397 om beskattningen av lant- och skogsbrukares
            insatskapital
          </note>
          <note type="speaker">
            Anf. 14 Statsrådet BO LUNDGREN (m):
          </note>
          <note>
            Herr talman! Bertil Danielsson har frågat mig om jag är beredd
            att föreslå ändringar i skattesystemet såvitt gäller lant- och
            skogsbrukares beskattning för avkastningen av insatskapital i
            ekonomiska föreningar.
          </note>
          <note>
            Inkomst av lant- och skogsbruk beskattas i inkomstslaget näringsverksamhet.
            En särskild fråga i skattereformen var hur ränta och utdelning
            på näringsbetingade andelar i kooperativa föreningar skulle beskattas.
            I lagrådsremissen fanns förslaget att avkastningen på sådana andelar
            skulle beskattas i inkomstslaget kapital. Efter överväganden valdes
            slutligen den lösningen att sådan avkastning skall utgöra inkomst
            av näringsverksamhet samtidigt som andelarna ingår i underlaget
            för skatteutjämningsreserv, s.k. K-surv.
          </note>
          <note>
            Jag är inte beredd att föreslå några ändringar i det avseendet.
          </note>
          <note>
            Däremot vill jag nämna något om de planer som regeringen har
            att förbättra skattesituationen för företagen och särskilt de
            enskilda näringsidkarna.
          </note>
          <note>
            En enskild näringsidkare befinner sig i dag allmänt sett i en
            sämre skattesituation än den som driver näringsverksamhet i ett
            aktiebolag. För enskilda näringsidkare utgör hela inkomsten förvärvsinkomst.
            Drivs verksamheten i aktiebolagsform, kan däremot en del av inkomsten
            tas ut som lägre beskattad kapitalinkomst.
          </note>
          <note>
            Regeringen hade avsikten att fr.o.m inkomståret
          </note>
          <note>
            1993 få till stånd en mer likformig beskattning grundad på förslagen
            i betänkandet (SOU
          </note>
          <note>
            1991:100) Neutral företagsbeskattning. Ett positivt eget kapital
            i näringsverksamheten skulle ge näringsidkaren rätt att redovisa
            en schablonmässigt bestämd avkastning som inkomst av kapital.
            Dessa planer ändrades tillfälligt genom beslutet i krisuppgörelsen
            mellan regeringen och den socialdemokratiska oppositionen.
          </note>
          <note>
            Jag vill därför erinra om att regeringen i olika sammanhang och
            senast i årets finansplan har förklarat att riksdagen kommer att
            föreläggas ett förslag, som bl.a. innebär att nya regler för enskilda
            näringsidkare skall gälla fr.o.m den 1 januari 1994
          </note>
          <note>
            (prop. 1992/93:100 bil. 1 s. 46).
          </note>
          <note>
            Av intresse i sammanhanget är också att en särskild utredare
            (Fi 1992:11) skall föreslå lättnader i dubbelbeskattningen av
            aktiebolagens och de ekonomiska föreningarnas vinster. Arbetet
            väntas vara avslutat före sommaren.
          </note>
          <note type="speaker">
            Anf. 15 BERTIL DANIELSSON (m):
          </note>
          <note>
            Herr talman! Jag ber att få tacka statsrådet för svaret på min
            fråga. I flera avseenden innehöll svaret mycket som var positivt
            för näringsverksamheten, de små och medelstora företagen och egenföretagarna
            rent allmänt. Det tackar jag för.
          </note>
          <note>
            Däremot var svaret på min specifika fråga inte så positivt. Man
            kan väl säga att det var ett blankt avslag.
          </note>
          <note>
            Som statsrådet nämde i sitt svar fanns just det här förslaget
            i lagrådsremissen, men efter överväganden valdes slutligen en
            annan lösning.
          </note>
          <note>
            Det skulle vara intressant att höra vilka överväganden som gjordes.
          </note>
          <note>
            Min utgångspunkt är att det skall vara likartad beskattning på
            avkastning oavsett var kapitalet är placerat och oavsett hur det
            har intjänats -- om det är genom näringsverksamhet i småföretag
            eller i jord- och skogsbruk. Nu utgör de areella näringarna en
            missgynnad sektor. Det är inte riktigt bra. För att just den här
            sektorn inte skall missgynnas borde också denna lilla skönhetsfläck
            kunna tas bort, när det ändå pågår en översyn av reglerna och
            när omfattande förbättringar görs för små och medelstora företag
            och egenföretagare.
          </note>
          <note type="speaker">
            Anf. 16 Statsrådet BO LUNDGREN (m):
          </note>
          <note>
            Herr talman! Såvitt jag kan bedöma borde den proposition som
            jag tänker förelägga riksdagen under detta år innebära att problemet
            blir löst på ett bättre sätt.
          </note>
          <note>
            Att ändra nuvarande regelsystem är naturligtvis tveksamt. Men
            om vi får en situation där avkastningen på det egna kapital som
            man sätter in i näringsverksamheten -- av detta egna kapital är
            ju värdet av insatserna i ekonomiska föreningen också en del --
            skall beskattas som kapitalavkastning, visserligen schablonberäknad,
            löser man problemet, därför att då blir ju avkastningen bara enkelbeskattad
            med 30 %.
          </note>
          <note>
            Jag har nämligen svårt att se att räntan och utdelningarna på
            insatskapitalet skulle vara större än statslåneräntan, med tanke
            på den policy som finns vid fördelningen av efterlikvider och
            annat, men det kan alltid diskuteras.
          </note>
          <note type="speaker">
            Anf. 17 BERTIL DANIELSSON (m):
          </note>
          <note>
            Herr talman! Jag tar fasta på statsrådets uttalande om att problemet
            skall lösas på ett bättre sätt. Mer än så kan jag faktiskt inte
            begära.
          </note>
          <note>
            För mig var den modell som jag föreslog den rätta och enklaste.
            Men om man kan lösa problemet på ett lika bra och t.o.m. på ett
            bättre sätt är jag fullt belåten.
          </note>
          <note>
            Jag väntar med spänning på förslaget.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:404 om villkoren för allemanssparandet
          </note>
          <note type="speaker">
            Anf. 18 Statsrådet BO LUNDGREN (m):
          </note>
          <note>
            Herr talman! Inger René har frågat mig vad jag tänker göra för
            att minimera vad hon ser som en orättvisa mellan sparande på ett
            allemanssparkonto och vanligt banksparande, nämligen att det gäller
            en uttagsavgift för allemanssparandet trots att numera samma skatteregler
            gäller för allt banksparande.
          </note>
          <note>
            Frågan har ställts mot bakgrund av att de särskilda skattelättnaderna
            för sparande på allemanssparkonto, som en följd av överenskommelsen
            i september 1992 mellan regeringen och Socialdemokraterna, har
            slopats fr.o.m. år 1993. Beskattning kommer därmed att ske med
            den allmänna kapitalskattesatsen 30 %.
          </note>
          <note>
            Den uttagsavgift som Inger René anser missgynnar allemansspararna
            infördes för att markera den långsiktiga karaktären av sparandet
            (prop.
          </note>
          <note>
            1983/84:30 s. 28).
          </note>
          <note>
            Uttagsavgiften uppgår till 1 % av uttaget belopp, dock minst
            20 kr, och tillfaller banken.
          </note>
          <note>
            På de medel som har satts in på ett allemanssparkonto utgår årlig
            ränta som fastställs av Riksgäldskontoret. Räntan skall motsvara
            lägst
          </note>
          <note>
            Riksbankens diskonto, minskat med tre procentenheter. Räntan
            uppgår fr.o.m. den 15
          </note>
          <note>
            februari i år till 9,5 %.
          </note>
          <note>
            När Riksgäldskontoret bestämmer räntenivån sker det med utgångspunkt
            i att allemanssparandet skall utgöra ett konkurrenskraftigt alternativ
            till det långsiktiga banksparandet. Härvid har både den tidigare
            skatteförmånen och uttagsavgiften beaktats. I samband med att
            skattefördelen på allemanssparandet togs bort har räntan höjts
            som kompensation.
          </note>
          <note>
            Något missgynnande av allemanssparandet i förhållande till andra
            långsiktiga sparformer anser jag mot denna bakgrund inte att man
            kan tala om.
          </note>
          <note>
            För övrigt förekommer det inte sällan olika former av uttagsbegränsningar
            vid annat banksparande.
          </note>
          <note type="speaker">
            Anf. 19 INGER RENÉ (m):
          </note>
          <note>
            Herr talman! Den första försämringen i allemanssparandet kom
            inte med den skatteöverenskommelse som regeringen gjorde med Socialdemokraterna
            i höstas, utan systemet har försämrats successivt. Detta gör att
            många känner sig lätt irriterade -- om jag skall uttrycka mig
            så att talmannen inte klubbar av mig -- och nästan lurade.
          </note>
          <note>
            Dagens situation stämmer dåligt med de premisser som gällde när
            man lockades in i detta sparande, som från början var mycket förmånligt.
          </note>
          <note>
            Att många verkligen är irriterade kan inte minst personalen på
            Riksgäldskontoret och de som sitter i bankernas kassor intyga.
            De får åtskilliga samtal om detta.
          </note>
          <note>
            Man kan flytta sina pengar till mer förmånligt sparande. Jag
            håller faktiskt inte med statsrådet
          </note>
          <note>
            Lundgren om att det är så ypperligt förmånligt att allemansspara.
          </note>
          <note>
            Jag har ringt runt till banker, och i morse på vägen hit hörde
            jag talas om en sparform som är den mest förmånliga som jag hittills
            har hört talas om -- men det kanske dyker upp ännu bättre. Det
            är något som heter Drosktrafikföreningen, DTF, som har ett sparande
            utan några villkor alls, med 12 % ränta.
          </note>
          <note>
            De stora handelsbankerna har också sparformer med en förmånligare
            räntesats än allemanssparandet har.
          </note>
          <note>
            Då undrar jag, statsrådet Lundgren, vilka motiven i dag är för
            att spara i allemanssparande i stället för i annat sparande.
          </note>
          <note type="speaker">
            Anf. 20 Statsrådet BO LUNDGREN (m):
          </note>
          <note>
            Herr talman! Man kan ha många synpunkter på om staten skall bedriva
            allemanssparandet.
          </note>
          <note>
            Allemansfondssparandet har en annan betydelse för att skapa större
            intresse för delägande i näringslivet via allemansfonder osv.
            Man kan ha många synpunkter på detta, men frågan gäller inte detta.
            Låt oss ta detta vid ett annat tillfälle.
          </note>
          <note>
            Det är klart att det går att hitta sparformer som i dag har högre
            förräntning än allemanssparandet.
          </note>
          <note>
            Men oftast -- inte alltid -- är de inte jämförbara sparformer.
          </note>
          <note>
            Exempelvis olika former av privatobligationer har kanske en högre
            räntesats, men det finns också kursrisker. Det är inte samma tillgänglighet.
            Man kan ju vinna på en fastränteobligation när räntan i övrigt
            går ner. Men man kan förlora när den går upp. Det finns alltså
            ett riskmoment i detta. Jag antar att Drosktrafikföreningens sparkassa
            inte fungerar med samma garantier som kan finnas i andra former
            av sparande, vilket i sin tur gör att riskerna kanske är större
            för den typen av sparande. Man kan inte riktigt jämföra de här
            räntesatserna.
          </note>
          <note>
            Jag har själv funderat på hur man skall se på uttagsavgiften
            i ett läge när man ändrar reglerna.
          </note>
          <note>
            Eftersom man tog hänsyn till uttagsavgiften vid den sammanvägning
            av olika räntesatser som man gjorde, när man bestämde vilken ränta
            allemanssparandet skulle ha, anser jag att det inte finns någon
            anledning att nu genomföra en förändring.
          </note>
          <note type="speaker">
            Anf. 21 INGER RENÉ (m):
          </note>
          <note>
            Herr talman! Jag tackar även för detta svar, men --
          </note>
          <note>
            här får man väl göra reklam för olika banker antar jag -- både
            SE-banken och Handelsbanken har sparformer som inte är bundna
            till sådant som höggradigt fluktuerar, utan det är rent banksparande.
          </note>
          <note>
            Det kan möjligen vara så att pengarna är bundna under ett år,
            men det kan också vara så att de inte är bundna alls. Och då räntenivån
            mycket väl kan jämföras med den som man får i allemanssparandet
            och t.o.m. överstiger den har man ju dessutom som lök på laxen
            en enprocentig uttagsavgift på allemanssparandet.
          </note>
          <note>
            Det känns inte som om detta sparande kan konkurrera med annat
            sparande. Jag undrar därför varför det finns kvar.
          </note>
          <note type="speaker">
            Anf. 22 Statsrådet BO LUNDGREN (m):
          </note>
          <note>
            Herr talman! Man kan, som jag sade tidigare, fråga sig hur man
            skall se på allemanssparandet, men det får vi återkomma till i
            ett annat sammanhang.
          </note>
          <note>
            De mycket förmånliga sparkonton som finns i olika banker -- utan
            att nämna någon speciell vid namn --
          </note>
          <note>
            har ofta krav på exempelvis ett, två eller högst fyra uttag per
            år. Vid uttag utöver detta tas vissa uttagsavgifter ut. Det finns
            den typen av konton.
          </note>
          <note>
            Vissa banker har konton som är rena avistakonton -- man kan göra
            uttag när som helst.
          </note>
          <note>
            De har betydligt lägre ränta än 9,5 %.
          </note>
          <note>
            Man får ju väga in de förmåner som man har haft tidigare på sitt
            sparande. Också förräntningen av ett gammalt kapital som har varit
            förmånligt behandlat under lång tid kan påverka bedömningen av
            uttagsavgiften.
          </note>
          <note>
            Vad gäller nyinsättningar har ju var och en möjligheten att bedöma
            var det är lämpligast att sätta in sina pengar.
          </note>
          <note type="speaker">
            Anf. 23 INGER RENÉ (m):
          </note>
          <note>
            Herr talman! Jo, men det irriterande är att jag då får betala
            1 % uttagsavgift om jag vill flytta mina allemanssparpengar till
            ett förmånligare konto.
          </note>
          <note type="speaker">
            Anf. 24 Statsrådet BO LUNDGREN (m):
          </note>
          <note>
            Herr talman! Som jag sade skall man komma ihåg att om man har
            sparat under litet längre tid så har man också dragit nytta av
            de fördelar som har funnits i systemet.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:411 om åtgärder för att förhindra sedelförfalskning
          </note>
          <note type="speaker">
            Anf. 25 Statsrådet BO LUNDGREN (m):
          </note>
          <note>
            Herr talman! Tage Påhlsson har frågat statsrådet
          </note>
          <note>
            Hellsvik vilka åtgärder regeringen avser att vidta för att eliminera
            skadeverkningar som uppkommer för handeln och enskilda genom den
            ökande förekomsten av falska sedlar.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Det pågår ständigt ett tekniskt utvecklingsarbete för att göra
            det svårare att använda förfalskade sedlar som betalningsmedel.
            Med anledning av de senaste förfalskningarna har Riksbanken och
            även polisen gått ut med information om olika sätt att skilja
            falska sedlar från äkta sedlar. Ytterligare informationsinsatser
            planeras av Riksbanken.
          </note>
          <note>
            Någon sådan åtgärd som Tage Påhlsson angett som exempel, såsom
            ändring och upptryckning av nya sedelmodeller, planeras för närvarande
            inte med hänsyn till den mycket stora kostnad detta skulle medföra.
          </note>
          <note type="speaker">
            Anf. 26 TAGE PÅHLSSON (c):
          </note>
          <note>
            Herr talman! Jag får tacka statsrådet för svaret och börja med
            att erkänna att det finns ett litet tryckfel i min fråga. Det
            står ''100- och 500-kronorssedlar''.
          </note>
          <note>
            Det skall vara ''1 000- och 500-kronorssedlar''. Det är framför
            allt tusenlappar som är ute i cirkulation.
          </note>
          <note>
            Jag vet inte om den uteblivna nollan har haft betydelse för statsrådets
            svar. Svaret var litet väl tunt, om jag får säga min mening.
          </note>
          <note>
            Det här är nämligen en fråga som börjar bli mycket allvarlig
            ute i vårt land. Det är tydligt att vi har drabbats av en förfalskningsvåg
            utan motstycke i landets historia. Det är möjligt att det är organiserad
            brottslighet med internationell förgrening som ligger bakom, men
            det vet man inte.
          </note>
          <note>
            Rikspolisstyrelsen och rikskriminalen är mycket oroliga. Man
            bedömer att det kan finnas uppemot
          </note>
          <note>
            20 miljoner kronor i falska sedlar ute i Sverige.
          </note>
          <note>
            Den nya tekniken är en orsak, eller åtminstone ett medel. Det
            gäller offsettryck och fyrfärgskopiering.
          </note>
          <note>
            Det är mycket svårt för handeln och framför allt för gemene man,
            den vanlige konsumenten, att skilja på en falsk och en äkta sedel.
            Jag tycker att statsrådet har tagit litet för lätt på frågan.
            Det är inte bara fråga om information. Informationen till handeln
            går nog an. Men man kan inte klara av detta problem bara genom
            information om man inte har en särskild apparat för att lysa igenom
            sedlarna. Den vanlige konsumenten kan inte klara sig enbart med
            informationen om hur man skiljer på falska och äkta sedlar.
          </note>
          <note>
            Herr talman! Jag skulle gärna vilja att statsrådet funderade
            över om man inte kan ta till ytterligare åtgärder för att klara
            av det här problemet.
          </note>
          <note type="speaker">
            Anf. 27 Statsrådet BO LUNDGREN (m):
          </note>
          <note>
            Herr talman! Om vi skulle trycka nya sedelmodeller skulle ett
            omfattande utbyte av sedlar ske. Det kommer att ta en viss tid
            innan det tränger igenom, och det kommer att kosta mycket pengar.
            Det är en åtgärd som man inte tar till förrän det finns mycket
            starka skäl för att göra det.
          </note>
          <note>
            Låt oss se på vilka möjligheter det finns. Det är uppenbart att
            det är skillnad på förfalskningarna och de äkta sedlarna. De äkta
            sedlarna är utformade på ett sådant sätt att man kan skilja dem
            från de förfalskningar som kan vara gjorda antingen med offsettryck
            eller i en färgkopiator.
          </note>
          <note>
            Frågan är -- vilket Tage Påhlsson tog upp -- hur situationen
            är för de vanliga konsumenterna. Jag tror att det är ganska sällan
            som man som enskild medborgare får den typen av stora sedlar annat
            än via bank. Om man får en falsk sedel av någon har man rätt att
            kräva ersättning. Om man får en sådan sedel från banken, kan man
            också räkna med att man skall få ersättning, såvitt jag kan bedöma.
            I
          </note>
          <note>
            handeln har man naturligtvis också en viss skyldighet att genomföra
            kontroller, lika väl som banker som tar emot sedlar har en sådan
            skyldighet. Man sätter i dag in resurser för att skapa förutsättningar
            för att noggrant kontrollera de sedlar som är utsatta för förfalskningsförsök.
            Det gäller att tala om hur man skall kunna avslöja en förfalskning.
          </note>
          <note type="speaker">
            Anf. 28 TAGE PÅHLSSON (c):
          </note>
          <note>
            Herr talman! Det är intressant att höra att statsrådet säger
            att man skall kunna få ersättning av t.ex. en bank om man har
            fått en falsk sedel. I
          </note>
          <note>
            praktiken fungerar det inte så. Jag har själv erfarenhet av att
            ha fått en, visserligen utländsk, falsk sedel i en bank, och jag
            hade sedan ingen möjlighet att bevisa det.
          </note>
          <note>
            Den som har fått en falsk sedel i sin hand kan känna sig blåst,
            som det står i en artikel i tidningen ICA-
          </note>
          <note>
            Nyheter. Problemet är att förfalskningarna är så oerhört välgjorda
            att de knappast går att avslöja annat än med den typ av genomlysningsapparater
            som nu säljs.
          </note>
          <note>
            Skulle man kunna tänka sig att den här typen av undersökningsapparatur
            skulle kunna ställas till förfogande för handel, bank och post
            så att även allmänheten skulle kunna gå in och belysa sina sedlar?
          </note>
          <note type="speaker">
            Anf. 29 Statsrådet BO LUNDGREN (m):
          </note>
          <note>
            Herr talman! De som operativt sysslar med att hantera problemet
            med sedelförfalskning får naturligtvis komma med förslag på åtgärder
            som behöver vidtas, så får vi ta ställning till det. Detta är
            svårt för mig. Jag sysslar inte med sedelförfalskning och jag
            sysslar inte heller dagligen med hantering av problemet med sedelförfalskning,
            så jag är inte så insatt i tekniken.
          </note>
          <note type="speaker">
            Anf. 30 TAGE PÅHLSSON (c):
          </note>
          <note>
            Herr talman! Vi är i samma båt. Jag sysslar inte heller med sedelförfalskning.
          </note>
          <note>
            Jag säger bara att det här är en fråga som faktiskt väcker stor
            oro, framför allt i handeln. Fler och fler konsumenter läser också
            om problemen och börjar bli oroliga. Man frågar sig om man törs
            ta emot en
          </note>
          <note>
            500-kronorssedel. Problemet med tusenlappar är ännu större.
          </note>
          <note>
            Jag har inget konkret förslag till lösning. Jag tycker bara att
            det är bra om man från regeringens håll uppmärksammar problemet.
            Vi kanske bara är i början av ett stort problem. Vi kanske bara
            ser toppen på ett isberg.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:403 om provanställning
          </note>
          <note>
            Anf. 31 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Göte Jonsson har frågat mig, med anledning av att
            det i dagens sysselsättningsläge är angeläget att underlätta nyanställningar,
            om jag är beredd att snarast öppna möjligheter till provanställning
            under ett år.
          </note>
          <note>
            Reglerna om provanställning är, som Göte Jonsson vet, för närvarande
            föremål för översyn inom ramen för Arbetsrättskommittén. Av direktiven
            till utredningen framgår att kommittén skall föreslå lagändringar
            som på olika sätt vidgar möjligheten till provanställning, t.ex.
            genom att tillåta längre prövotid. Kommittén avser att redovisa
            sina förslag i ett delbetänkande som omfattar anställningsskyddsfrågor,
            förslag om förbud mot blockad av enmans- eller familjeföretag
            samt frågan om avskaffande av den fackliga vetorätten vid entreprenad.
          </note>
          <note>
            Kommittén kommer att lägga sitt delbetänkande under april månad.
            Jag vill för egen del avvakta kommitténs förslag.
          </note>
          <note type="speaker">
            Anf. 32 GÖTE JONSSON (m):
          </note>
          <note>
            Herr talman! Jag ber att få tacka för svaret. Jag är medveten
            om att Arbetsrättskommittén har ett uppdrag. Det är i och för
            sig fint att det kommer ett betänkande under våren. Problemet
            är emellertid att vi så snabbt som möjligt behöver få till stånd
            förändringar som innebär möjligheter till ytterligare anställningar
            ute i näringslivet. Därför har jag ställt frågan om inte arbetsmarknadsministern
            skulle kunna tänka sig att tillfälligt komma med ett förslag till
            riksdagen som innebär att man under exempelvis ett år prövar möjligheten
            till provanställning just i det här skedet. Jag undrar om inte
            arbetsmarknadsministern skulle kunna överväga en sådan möjlighet,
            t.ex. i anslutning till kompletteringspropositionen.
          </note>
          <note>
            Det finns t.ex. många ungdomar som nu behöver komma ut på arbetsmarknaden.
          </note>
          <note>
            Ungdomspraktikplatserna har visat sig vara lyckade. Men nu är
            det många som lämnar sin ungdomspraktikplats. En sådan här möjlighet
            skulle kanske kunna lösa problemen för många ungdomar.
          </note>
          <note>
            De problem som har uppstått efter 1980-talets misslyckanden måste
            lösas med okonventionella åtgärder. Jag menar att en provanställning
            på ett år skulle vara en sådan okonventionell lösning.
          </note>
          <note>
            Jag tycker att man kan göra detta i avvaktan på
          </note>
          <note>
            Arbetsrättskommitténs betänkande. Det kommer att innefatta, som
            arbetsmarknadsministern har sagt, en rad andra åtgärder som på
            sikt skall underlätta möjligheten till anställningar.
          </note>
          <note>
            Arbetsmarknadsministern och jag är överens om att vi måste försöka
            skapa riktiga jobb i näringslivet för att komma till rätta med
            sysselsättningssituationen. Jag vill därför än en gång fråga arbetsmarknadsministern
            om han i avvaktan på kommitténs förslag inte kan tänka sig att
            komma med ett förslag om en möjlighet till tillfällig anställning.
            Om vi skall avvakta utredningen dröjer det till fram i höst innan
            vi har möjlighet att fatta beslut i frågan.
          </note>
          <note>
            Anf. 33 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Denna utredning skall normalt sett vara klar i månadsskiftet
            mars-april. Jag hoppas att de håller den tiden så att förslaget
            kommer tidigt i vår. Jag har ingen annan åsikt än att det är utomordentligt
            angeläget att alla vår små och mindre företag börjar våga anställa
            ordinarie arbetskraft. Jag vet att provanställningstiden betyder
            en del här. Man har en trygghet ett tag framöver. Man är fortfarande
            osäker på om högkonjunkturen håller på att komma tillbaka eller
            inte, och då finns en överförsiktighet.
          </note>
          <note>
            Jag har talat med ett par arbetsmarknadsparter om denna fråga.
            Jag tänker tala med ytterligare ett antal. Innan kommittén lägger
            fram förslaget vet man ungefär vad den kommer med och hur ståndpunkterna
            är i kommittén. Det är detta lilla jag vill ha rätt på innan jag
            börjar fundera på allvar.
          </note>
          <note type="speaker">
            Anf. 34 GÖTE JONSSON (m):
          </note>
          <note>
            Herr talman! Jag tackar statsrådet för detta ytterligare klarläggande.
            Också jag hoppas på en tidig vår. Jag tror ändå att det finns
            förutsättningar att fatta ett beslut under vårriksdagen. Det ser
            jag som angeläget, eftersom bl.a. våra ungdomar därigenom kan
            få en ökad möjlighet att komma ut på en ordinarie arbetsmarknad.
          </note>
          <note>
            Det är precis som arbetsmarknadsministern säger.
          </note>
          <note>
            Vi står här i avvaktan på en högkonjunktur. Många företag ser
            ljusningar. Men i stället för att nyanställa låter man i ett sådant
            läge den personal man har arbeta övertid just därför att man inte
            i en osäker situation vill dra på sig ytterligare framtida kostnader.
            Det är just i detta skede som jag menar att det skulle vara angeläget
            att få till stånd en utvidgad generell provanställningsmöjlighet.
          </note>
          <note>
            Jag tolkar arbetsmarknadsministerns svar så, att arbetsmarknadsministern
            är positiv till tanken och också prövar möjligheten att lägga
            fram ett förslag redan till vårriksdagen.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:372 om beredskap mot oljeutsläpp
          </note>
          <note>
            Anf. 35 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Kenneth Lantz har frågat mig om
          </note>
          <note>
            Sverige och de övriga nordiska länderna har beredskap inför,
            och om det finns kapacitet att klara, ett oljeutsläpp motsvarande
            det som hände på Shetlandsöarna.
          </note>
          <note>
            Sverige har en beredskap för insatser vid oljeutsläpp till sjöss,
            som byggts ut i enlighet med den inriktning som har lagts fast
            av riksdagen.
          </note>
          <note>
            Metod och teknik har förbättrats successivt.
          </note>
          <note>
            Ansvaret för insatserna till sjöss ligger på
          </note>
          <note>
            Kustbevakningen. Oljebekämpningsresurserna är fördelade utmed
            kusten så att begränsningsåtgärder alltid skall kunna påbörjas
            inom fyra timmar. Åtgärder för att ta upp oljan skall kunna vidtas
            inom åtta timmar.
          </note>
          <note>
            Den kommunala räddningstjänsten har ansvaret för insatser på
            stränderna. Vid behov kan särskild utrustning snabbt tillföras
            kommunerna från
          </note>
          <note>
            Statens räddningsverks regionala förråd.
          </note>
          <note>
            De nordiska ländernas beredskap för oljeutsläpp till sjöss ligger
            på en nivå som i förhållande till riskerna kan anses rimlig. Våra
            länder utgör på detta område i hög grad förebilder för andra länder
            i världen.
          </note>
          <note>
            Internationella överenskommelser om samarbete har träffats med
            de nordiska länderna och med övriga Nordsjö- och Östersjöländer
            så att resurser kan sammanföras vid stora utsläpp. Planer för
            denna samverkan har utarbetats, och ett tiotal sambands- och materielövningar
            genomförs varje år. Samarbetet har vid de gemensamma insatser
            som genomförts under senare år fungerat bra i praktiken.
          </note>
          <note>
            Enligt min bedömning har vi en tillfredsställande beredskap även
            för stora utsläpp, inte minst genom de internationella överenskommelser
            som gör det möjligt för oss att vid behov få resursförstärkningar.
          </note>
          <note>
            Det är emellertid viktigt att beredskapen även i fortsättningen
            successivt förbättras.
          </note>
          <note>
            Erfarenheterna av inträffade oljeutsläpp måste tas till vara.
            Sverige deltog således i förra veckan i den utvärdering av oljeutsläppen
            i Spanien och på
          </note>
          <note>
            Shetlandsöarna som genomfördes av de spanska och brittiska myndigheterna
            i samverkan med EG-
          </note>
          <note>
            kommissionen.
          </note>
          <note type="speaker">
            Anf. 36 KENNETH LANTZ (kds):
          </note>
          <note>
            Herr talman! Jag tackar försvarsministern för det relativt fylliga
            svar som nu givits här i eftermiddag.
          </note>
          <note>
            Vi har debatterat sjöfart förut, i synnerhet farligt gods. Men
            denna fråga är viktig inte bara för oss som bor utmed Östersjön
            utan för alla i regionen, i
          </note>
          <note>
            Europa och inte minst för livet i vattnet.
          </note>
          <note>
            Det känns tryggt för oss att försvarsministern ånyo påtalar att
            läget är under kontroll, vilket också intygas av Sjöfartsverket.
            Jag har i dag på förmiddagen talat med Bengt Erik Stenmark. Det
            är viktigt att vi förebygger risken för dylika katastrofer. Om
            detta bör vi vara överens, vilket också nämndes här.
          </note>
          <note>
            Jag vill ställa en fråga. Har regeringen några planer på att
            förekomma ytterligare risker genom exempelvis åtgärder av selektiv
            art, där man skulle kunna sortera bort de äldre fartygen? Det
            gäller här undermåliga fartyg. Man skulle också kunna tänka sig
            en trafikkontroll av något slag. Har regeringen någon avsikt att
            se över dessa frågor?
          </note>
          <note>
            Anf. 37 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag vill först säga att den fråga som här tas upp
            i första hand berör kommunikationsministern. Så sent som i januari
            uppdrog regeringen till Sjöfartsverket att bl.a.
          </note>
          <note>
            redovisa om det föreligger behov av och förutsättningar för restriktioner
            för trafik med fartyg med enkel botten som transporterar olja
            och andra skadliga ämnen i känsliga områden på svenskt vatten.
            Det är ett uppdrag som enligt regeringsbeslutet skall genomföras
            skyndsamt.
          </note>
          <note>
            Därigenom tror jag också att vi får en bedömning av läget när
            det gäller riskerna med den här typen av trafik.
          </note>
          <note>
            Därutöver håller vi på att intensifiera det internationella samarbetet
            på detta område. Vi är anslutna till ett antal avtal. Nu är också
            de baltiska länderna med. De betyder mycket för oss i sjöfartshänseende
            och kommer att betyda ännu mer. Den s.k Helsingforskonventionen
            har ratificerats av Estland och Litauen, och Lettland deltar som
            observatör. Detta är inte bara formalia.
          </note>
          <note>
            Här pågår också en hjälp med att bygga upp kustbevakningar, bl.a.
            med svenska och finländska kustbevakningsfartyg. Vi har från svensk
            sida skänkt ett fartyg till vardera baltiska land för att de skall
            kunna ha möjlighet att bygga upp en övervakningskapacitet på detta
            område.
          </note>
          <note>
            Jag vill slutligen säga att vi inom ramen för den s.k.
          </note>
          <note>
            Helsingforskonventionen har tagit initiativ till en kartläggning
            av transporter i Östersjön och risker i samband med dessa. Denna
            kartläggning beräknas vara genomförd under nästa år.
          </note>
          <note type="speaker">
            Anf. 38 KENNETH LANTZ (kds):
          </note>
          <note>
            Herr talman! Det som försvarsministern nämner och som vi har
            talat om tidigare är imponerande, dvs. den uppdelade verksamheten
            hos kustbevakningen och den kommunala räddningstjänsten. Jag skall
            inte här ta upp frågan om att den borde vara sammankopplad till
            en myndighet.
          </note>
          <note>
            EG:s transport- och miljöministrar har nyligen varit samlade
            till ett möte med anledning av de olyckor som har skett med färjor
            och tankfartyg.
          </note>
          <note>
            Man tog där upp ett antal önskemål. Hur tänker vår regering och
            försvarsministern agera för att om möjligt uppfylla några av dessa
            önskemål? Det gäller t.ex. översyn av avgifter som bestraffar
            de moderna fartyg som vi har i dag och ett gemensamt språk ombord.
            Man skulle också kunna se över lotsbestämmelser för dessa vatten.
          </note>
          <note>
            Anf. 39 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Vi har ännu inte haft möjlighet att utvärdera de
            förslag som har förts fram i samband med det möte som nämndes.
            Också här är vi delvis inne på kommunikationsministerns område.
          </note>
          <note>
            Försvarsministern och Försvarsdepartementet ansvarar för Räddningstjänsten
            inkl. oljeutsläpp, men däremot inte för exempelvis lotsväsende
            och liknande även om det här råder ett nära samarbete.
          </note>
          <note>
            Det har tagits initiativ bl.a. så sent som i förra veckan genom
            att en representant för
          </note>
          <note>
            Kustbevakningen utsågs att delta i det möte där en utvärdering
            gjordes av vad som hade hänt i samband med oljeutsläppet vid Shetlandsöarna.
          </note>
          <note>
            Jag kan försäkra att vi skall göra vad vi kan för att följa med
            i den internationella utvecklingen på området. Jag har som polis
            med ansvar för
          </note>
          <note>
            Kustbevakningen haft möjlighet att följa den på nära håll, och
            jag måste säga att jag är imponerad av den beredskap som finns
            där och de resurser och kunskaper som sedan länge existerar.
          </note>
          <note type="speaker">
            Anf. 40 KENNETH LANTZ (kds):
          </note>
          <note>
            Herr talman! Det är med ytterligare övertygelse som jag ser fram
            emot en sammanslagning av de olika departementens ansvarstagande
            vad gäller just farligt gods och Östersjöns risker.
          </note>
          <note>
            Det hade varit bra om försvarsministern eller något annat statsråd
            kunde säga: Jag ansvarar för hela detta område, och jag ser fram
            emot att vi skall kunna mötas på den punkten också så småningom.
          </note>
          <note>
            Det skulle inte bara gagna oss som debatterar här, utan också
            hela det ansvar som vi har att förvalta för kommande generationer.
          </note>
          <note>
            Anf. 41 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Här sker ändå en samordning, och jag tror inte att
            frågan om en sammanslagning av vissa verksamheter är det intressanta.
          </note>
          <note>
            Försvarsministern är ordförande i något som heter
          </note>
          <note>
            Rådet för räddningstjänst. Där ingår en lång rad myndigheter,
            inte minst från
          </note>
          <note>
            Kommunikationsdepartementets område, men också från olika delar
            av totalförsvaret samt andra myndigheter som t.ex. Polis och andra
            som kan bli berörda. Rådet för räddningstjänst har en verksamhet
            som just går ut på -- och jag kan försäkra att den är effektiv
            -- att se till att en samordning verkligen fungerar om något inträffar.
          </note>
          <note>
            Jag tror aldrig att en sammanslagning kan motverka alla tänkbara
            hotbilder på det här området.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:394 om utredning om sjuk- och arbetsskadeförsäkringarna
          </note>
          <note type="speaker">
            Anf. 42 Statsrådet BO KÖNBERG (fp):
          </note>
          <note>
            Herr talman! Nils-Olof Gustafsson har frågat mig varför direktiven
            till beredningen för en ny ordning för sjuk- och arbetsskadeförsäkringar
            dröjer.
          </note>
          <note>
            Eftersom jag uppfattar den ställda frågan så, att
          </note>
          <note>
            Nils-Olof Gustafsson i grunden vill veta när direktiven blir
            klara är mitt svar på den ställda frågan att direktiven beräknas
            vara klara inom kort. De kommer då att redovisas för riksdagen
            i form av en särskild skrivelse.
          </note>
          <note>
            När det gäller skälet till att direktiven har dröjt tror jag
            att jag är lika angelägen om att direktiven skall bli klara som
            Nils-Olof Gustafsson är. Jag anser emellertid att det är en komplicerad
            uppgift för den kommande beredningen att utreda och lämna förslag
            till ett system där sjuk- och arbetsskadeförsäkringarna har flyttats
            ut ur statsbudgeten. Det är mycket angeläget att direktiven utformas
            så precist och fullständigt som möjligt.
          </note>
          <note type="speaker">
            Anf. 43 NILS-OLOF GUSTAFSSON (s):
          </note>
          <note>
            Herr talman! Jag tackar statsrådet för svaret på min fråga. Jag
            anser att den överenskommelse som träffades i samband med den
            s.k. krisuppgörelsen om en reformering av sjuk- och arbetsskadeförsäkringarna
            var ett av de stora och viktiga inslagen. Frågan skulle beredas
            och direktiv skulle skrivas. Det har nu gått fem månader, och
            vi har ännu inte sett några direktiv. Jag tycker faktiskt att
            denna fördröjning är ganska anmärkningsvärd.
          </note>
          <note>
            Statsrådet säger att direktiven skall komma inom kort. Jag har
            därför två följdfrågor. Är det fråga om ett antal dagar eller
            veckor eller vilken tidsrymd avser statsrådet med inom kort?
          </note>
          <note>
            Då detta bygger på en överenskommelse var det underförstått att
            också Socialdemokraterna skulle vara med när direktiven skulle
            diskuteras.
          </note>
          <note>
            Eftersom direktiven skall vara klara inom kort och det, så vitt
            jag vet, inte har tagits några som helst kontakter, vill jag också
            fråga statsrådet hur man har tänkt att löftet om samråd skall
            fullföljas.
          </note>
          <note type="speaker">
            Anf. 44 Statsrådet BO KÖNBERG (fp):
          </note>
          <note>
            Herr talman! Låt mig först, beträffande de fem månader som har
            gått sedan överenskommelsen om det första krispaketet träffades
            i Rosenbad, ändå få nämna att det förmodligen är en av de intensivaste
            reformperioderna i svensk socialförsäkringshistoria. Jag skulle
            tro att varken
          </note>
          <note>
            Nils-Olof Gustafsson eller någon annan kan finna ett motsvarande
            halvår i svensk politisk modern historia då så mycket har förändrats
            genom förslag till riksdagen från regeringen och genom beslut
            av riksdagen på detta område. Detta kan möjligen ge en antydan
            till varför direktiven inte har blivit klara lika snabbt som Nils-Olof
            Gustafsson och flera andra kan ha önskat.
          </note>
          <note>
            Vad sedan gäller de två frågorna, vill jag besvara dem i omvänd
            ordning, eftersom den första har med den andra att göra. Det är
            alldeles klart att direktiven skall tas fram i samarbete med
          </note>
          <note>
            Socialdemokraterna. Som Nils-Olof Gustafsson påpekade ingick
            det ju i den uppgörelse som träffades mellan regeringen och den
            socialdemokratiska oppositionen. Min förhoppning är icke desto
            mindre att den färdiga produkten kommer att finnas inom kort.
            Men det beror litet grand på hur samtalen fungerar.
          </note>
          <note>
            Vad gäller den konkreta frågan om vad jag menar med inom kort,
            så är det min förhoppning att regeringen och Socialdemokraterna
            inom några veckor skall vara överens om direktiven. Men det beror
            således inte bara på regeringen.
          </note>
          <note type="speaker">
            Anf. 45 NILS-OLOF GUSTAFSSON (s):
          </note>
          <note>
            Herr talman! Naturligtvis inser jag att det har varit en jobbig
            period. Jag inser också att frågan är svår, och att det är kinkigt
            hur man skall utforma direktiven. Det är därför som det är så
            angeläget att få statsrådets medhåll i detta sammanhang.
          </note>
          <note>
            Eftersom det bygger på en överenskommelse mellan regeringen och
            oss socialdemokrater vill vi vara med och diskutera direktiven.
            Nu kvarstår ändå min kritik när det gäller den långsamma handläggningen
            av frågan. Men det är ju ingen mening att stå här och gneta på
            om det, utan jag ser med intresse fram emot de kontakter som statsrådet
            kommer att ta. Vi skall med energi ge oss in i diskussionen om
            direktiven.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:398 om
          </note>
          <note>
            Socialstyrelsens tillsynsverksamhet
          </note>
          <note type="speaker">
            Anf. 46 Statsrådet BO KÖNBERG (fp):
          </note>
          <note>
            Herr talman! Ingrid Andersson har frågat mig vilka åtgärder jag
            kommer att vidta för att likhet inför lagen skall råda när det
            gäller Socialstyrelsens tillsynsverksamhet.
          </note>
          <note>
            Ingrid Andersson ställer sin fråga mot bakgrund av att det i
            tidskriften Landstingsvärlden har redovisats att antalet anmälningar
            enligt lex Maria har ökat till Socialstyrelsens regionala tillsynsenhet
            i Umeå, men att inget fall har anmälts till Hälsooch Sjukvårdsnämndens
            ansvarsnämnd för bedömning av eventuell påföljd.
          </note>
          <note>
            Socialstyrelsen skall i första hand inrikta sitt arbete på tillsyn
            i form av uppföljning och utvärdering av den verksamhet inom socialsektorn
            som kommuner, landsting och enskilda huvudmän bedriver. En stor
            del av verkets uppgifter fullgörs vid de regionala tillsynsenheterna,
            som har inrättats under de senaste två åren. Ungefär samtidigt
            som de regionala tillsynsenheterna har tillkommit har andra stora
            organisatoriska förändringar genomförts. Jag tänker främst på
            den s.k. ÄDEL-reform som Ingrid Andersson också tar upp i sin
            fråga. Denna reform har som bekant inneburit att en del av den
            verksamhet riktad mot äldre och handikappade som tidigare bedrevs
            inom landstingen nu har överförts till primärkommunerna.
          </note>
          <note>
            Stora förändringar av de slag som jag här har nämnt medför automatiskt
            att nya rutiner för en rad åtgärder måste byggas upp. I samband
            med ÄDEL-
          </note>
          <note>
            reformen tillkom också en helt ny befattning nämligen medicinskt
            ansvarig sjuksköterska, som har ansvar för att anmälningar enligt
            lex Maria görs för patienter inom den primärkommunala verksamheten.
          </note>
          <note>
            Enligt vad jag har erfarit har det som Ingrid
          </note>
          <note>
            Andersson påtalar, skett en ökning av antalet anmälda fall enligt
            lex Maria de två senaste åren.
          </note>
          <note>
            En betydande andel av ökningen avser den kommunala sjukvården.
            Socialstyrelsen har också noterat att anmälningarna görs mycket
            ojämnt, vilket tyder på att olika kriterier tillämpas inom kommunerna.
          </note>
          <note>
            I enlighet med gällande intentioner har
          </note>
          <note>
            Socialstyrelsen under senare tid alltmer inriktat sin tillsynsverksamhet
            mot ett förebyggande arbete.
          </note>
          <note>
            Denna ändrade tyngdpunkt i verksamheten får självfallet inte
            hindra att ärenden som bör bli föremål för disciplinär bedömning
            anmäls till
          </note>
          <note>
            Hälso- och sjukvårdens ansvarsnämnd. Jag vill understryka att
            det inte finns något som hindrar att en fråga tas upp direkt med
            ansvarsnämnden även om den anmälts till Socialstyrelsen enligt
            lex Maria.
          </note>
          <note>
            Naturligtvis är det angeläget att samma bedömningsgrunder används
            i hela landet både vad gäller att göra anmälningar och att sedan
            vidta åtgärder med anledning av vad som har framkommit. Det är
            viktigt att åtgärder vidtas för att skapa en enhetlig hantering.
            Socialstyrelsen arbetar på olika sätt för att åstadkomma en större
            enhetlighet över landet i dessa avseenden. Dels arbetar de med
            aktiv uppföljning, där olika geografiska områden penetreras ur
            medicinska och sociala aspekter, dels arbetar styrelsen på uppdrag
            av regeringen med en uppföljning av ÄDEL-
          </note>
          <note>
            reformen. Detta uppdrag genomförs i nära samarbete med Svenska
            Kommunförbundet och
          </note>
          <note>
            Landstingsförbundet samt Socialvetenskapliga forskningsrådet.
          </note>
          <note>
            Inom ramen för den aktiva uppföljningen som för närvarande genomförs
            i Dalarna och Värmland görs en särskild studie av den medicinskt
            ansvariga sjuksköterskans verksamhet. Projektet beräknas slutrapporteras
            i april. Med detta projekts erfarenheter som grund kommer senare
            en riksomfattande studie att göras. Vidare träffas regelbundet
            ledningen för såväl det centrala verket som för de regionala enheterna
            för att diskutera gemensamma frågor bl.a. rörande policy.
          </note>
          <note>
            Mot bakgrund av att det inom Socialstyrelsen redan pågår flera
            aktiviteter för att åstadkomma en mera enhetlig och säker hantering
            av bl.a. lex Mariaärenden anser jag inte att jag för närvarande
            har anledning att vidta ytterligare åtgärder.
          </note>
          <note type="speaker">
            Anf. 47 INGRID ANDERSSON (s):
          </note>
          <note>
            Herr talman! Jag tackar statsrådet för svaret. Det var långt
            och detaljerat, och jag har fått klart för mig att vi båda tycker
            att det är viktigt med en enhetlig hantering. I övrigt tycker
            jag att det är tråkigt att statsrådet inte vill göra någonting
            åt det här problemet.
          </note>
          <note>
            Socialstyrelsen har tydligen ändrat sin praxis, trots att så
            mycket förändringsarbete pågår. Det har fått till följd att fel
            som begås av personal i sjukvården kan komma att få helt olika
            bedömning beroende på vem som anmäler. När en patient anmäler
            ett ärende direkt till Ansvarsnämnden görs det en bedömning, och
            en påföljd åläggs, om det är befogat. Anmäls ett ärende till Socialstyrelsen
            av sjukvårdspersonalen, enligt lex Maria, kan
          </note>
          <note>
            Socialstyrelsen välja att gå in med information, instruktion.
            Vi skall inte bortse från att det är en mycket viktig uppgift.
            Men Socialstyrelsen kan låta bli att föra ärendet vidare till
            Ansvarsnämnden, och påföljd kan utebli. Man är då inte säker på
            att en enhetlig bedömning har gjorts. Många likartade ärenden
            kan bedömas olika.
          </note>
          <note>
            Det är viktigt att man, både som patient och som personal, har
            förtroende för Socialstyrelsens tillsynsverkamhet. Ett sådant
            här förfaringssätt ger dubbla budskap. Ibland görs bedömningen
            att ett visst fel ger påföljd, medan ett annat liknande fel ibland
            bara raderas ut. Det är olyckligt. Det hoppas jag att vi är överens
            om.
          </note>
          <note>
            Socialstyrelsen har också haft en annan bedömning. Från Socialstyrelsens
            sida säger man att det kan vara förståeligt att det ibland begås
            fel vid dosering, eller vid val av rätt medicin, om man blir störd
            av telefonsamtal eller av någon anhörig som rusar in. Men sjukvården
            är ju full av oväntade händelser, och det är viktigt att man som
            patient kan förvänta sig att det går rätt till, trots att det
            ibland är hetsigt. Jag uppmanar statsrådet att engagera sig litet
            mer i den här frågan än vad svaret antyder är fallet.
          </note>
          <note type="speaker">
            Anf. 48 Statsrådet BO KÖNBERG (fp):
          </note>
          <note>
            Herr talman! Enligt min egen bedömning är jag klart engagerad
            i frågan att vi skall ha samma vård och regler över hela landet.
            I mitt konkreta svar har jag försökt att peka på att Socialstyrelsen
            gör insatser, framför allt inom de områden där vi har haft den
            största ökningen av antalet anmälningar, dvs. det som rör det
            primärkommunala ansvaret för sjukvården, som trädde i kraft den
            1 januari 1992.
          </note>
          <note>
            I mitt svar hänvisade jag till de undersökningar som nu görs
            i ett par av de svenska länen, undersökningar som kommer att ligga
            till grund för vidare diskussioner och för riksomfattande studier
            för hela landet. Det arbete som bedrivs inom
          </note>
          <note>
            Socialstyrelsen är värdefull bl.a. för att få en enhetlig bedömning
            över landet. I mitt svar redovisade jag bara att jag först vill
            avvakta de genomgångar som nu sker.
          </note>
          <note type="speaker">
            Anf. 49 INGRID ANDERSSON (s):
          </note>
          <note>
            Herr talman! De genomgångar som nu sker tar ju en del tid, och
            under den tiden kan sådana här skevheter fortsätta, samma typ
            av fel kan bli bedömda väldigt olika.
          </note>
          <note>
            Statsrådet har också påpekat att Ansvarsnämnden kan ta upp ärenden,
            även om de inte är anmälda enligt lex Maria. Men det förutsätter
            ju att en anmälan har inkommit från en patient. Om man som patient
            får vetskap om att ett fel har begåtts --
          </note>
          <note>
            jag förutsätter att man som patient får veta det, om felet är
            anmält enligt lex Maria -- och att ärendet har anmälts, låter
            man sig nog nöja. Man tycker att ärendet skall väga lika tungt
            om det är anmält till
          </note>
          <note>
            Socialstyrelsen av sjukvårdspersonalen, och därför låter man
            bli att själv anmäla. I slutändan blir det lika tokigt. Jag tycker
            därför att det finns väldigt starka skäl för en genomgång med
            Socialstyrelsen om att akta sig för att ändra praxis på en del
            områden innan man kommit överens om hur man skall åstadkomma en
            enhetlig bedömning.
          </note>
          <note type="speaker">
            Anf. 50 Statsrådet BO KÖNBERG (fp):
          </note>
          <note>
            Herr talman! Det är förvisso sant att det tar tid med olika studier.
            I mitt svar nämnde jag emellertid att den första studien, vilken
            görs regionalt, av den nya funktion som vi har sedan drygt ett
            år tillbaka i
          </note>
          <note>
            Sverige, nämligen ''Medicinskt ansvar av sjuksköterskor'', kommer
            att finnas klar i april. Det är månaden efter nästa månad! Så,
            i vad gäller tidsaspekten, tycker jag att Ingrid Andersson ställer
            litet stora krav när hon anser att det skall gå snabbare.
          </note>
          <note>
            Jag skall gärna titta över frågan om anmälan och om vad den enskilde
            patienten har anledning att tro sig förvänta, en gång till, för
            att ta reda på hur informationen till patienter är utformad. Det
            är viktigt att man känner till vilka regler som finns på den här
            punkten, så att man inte -- som Ingrid
          </note>
          <note>
            Andersson är inne på -- missuppfattar regelsystemet.
          </note>
          <note type="speaker">
            Anf. 51 INGRID ANDERSSON (s):
          </note>
          <note>
            Herr talman! Jag har engagerat mig i denna fråga därför att jag
            sitter med i Hälso- och Sjukvårdens ansvarsnämnd. Jag har sett
            otaliga exempel på att det finns väldiga skevheter här. Jag tycker
            att den här tillsynsverksamheten är väldigt viktig för förtroendet
            för själva tillsynsverksamheten och för patientens förtroende
            för sjukvården. Men också sjukvårdspersonalen upplever det som
            väldigt konstigt att olika bedömningar görs beroende på vem som
            anmäler.
          </note>
          <note>
            Det är oerhört viktigt att förebygga. Det är vi överens om. Jag
            kan informera om att
          </note>
          <note>
            Ansvarsnämndens utslag följs väldigt noga av sjukvårdspersonalen.
            Utslagen kan ge upphov till diskussioner, och det finns möjligheter
            att förebygga liknande situationer på andra ställen.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:392 om skolbetygen
          </note>
          <note type="speaker">
            Anf. 52 Statsrådet BEATRICE ASK (m):
          </note>
          <note>
            Herr talman! Alwa Wennerlund har frågat mig om jag tänker medverka
            till att ett betygssystem, som inte bara dokumenterar en elevs
            kunskap utan som tar hänsyn till elevens hela personlighet, kan
            komma till stånd.
          </note>
          <note>
            Regeringen kommer om några månader att lägga fram en proposition
            om ny läroplan och ett nytt betygssystem för grundskolan. Vi bereder
            således just nu betygsfrågorna i Utbildningsdepartementet.
          </note>
          <note>
            Bl.a. läser jag en mycket stor mängd remissvar med synpunkter
            på betygsberedningens förslag. Jag är inte beredd att nu föregripa
            mina och regeringens ställningstagande i propositionen, man jag
            kan försäkra Alwa Wennerlund att vi noggrant kommer att gå igenom
            alla tänkbara aspekter på hur ett nytt betygssystem bör se ut
            och fungera.
          </note>
          <note type="speaker">
            Anf. 53 ALWA WENNERLUND (kds):
          </note>
          <note>
            Herr talman! Jag tackar statsrådet för det positiva svaret. Jag
            har under de två senaste motionstiderna motionerat i frågan om
            ett betyg som präglas av en helhetssyn på eleven, dvs. att skolan
            skall försöka utveckla andra metoder för utvärdering som låter
            elevens hela personlighet komma till sin rätt.
          </note>
          <note>
            I min fråga till statsrådet skrev jag att många elever inte kan
            uppnå de höga betygen -- eller ens medelbetygen -- trots att de
            är verkligen flitiga och på alla sätt försöker klara sina skol-
            och hemuppgifter. Dessa elever tvingas att gång på gång konstatera
            att de inte är lika duktiga som de övriga eleverna. Det är en
            av anledningarna, tror jag, till att många elever slås ut, att
            de mister sitt självförtroende och att de inte orkar med, osv.
          </note>
          <note>
            Det är oerhört viktigt att skolan uppmärksammar och dokumenterar
            dessa elevers vilja till att vara ambitiösa. Dessa egenskaper
            är ju oerhört viktiga med tanke på de förväntningar som kommer
            att ställas på dem i arbetslivet; det kan gälla egenskaper som
            samarbetsförmåga, uppträdande, flit, framåtanda och förmåga att
            skapa trivsel.
          </note>
          <note type="speaker">
            Anf. 54 Statsrådet BEATRICE ASK (m):
          </note>
          <note>
            Herr talman! Jag delar uppfattningen att det är viktigt att skolan
            uppmärksammar och på olika sätt förmedlar synpunkter på hur eleven
            utvecklas utöver det som gäller själva kunskapsförmedlingen.
          </note>
          <note>
            Skolan har också en fostrande roll. Det är ett problem att flit
            och noggrannhet inte alltid uppmärksammas.
          </note>
          <note>
            Numera diskuteras ju betygen ofta när det gäller de högre årskurserna
            -- dess värre skulle jag vilja säga.
          </note>
          <note>
            Men det har funnits, och det finns, många olika sätt att dokumentera
            de här andra egenskaperna på.
          </note>
          <note>
            Föräldrar får då kunskap om situationen. Eftersom man i skolan
            har målsättningen att lära barnen inte bara att räkna och skriva
            utan också att arbeta noggrant och vara tålmodiga, delar jag uppfattningen
            att också denna del behöver utvärderas. Om så kommer att ske i
            samband med betygsförslaget eller inte vill jag inte uttala mig
            om.
          </note>
          <note>
            Men jag har samma grundinställning som Alwa
          </note>
          <note>
            Wennerlund. Det råder det ingen tvekan om.
          </note>
          <note type="speaker">
            Anf. 55 ALWA WENNERLUND (kds):
          </note>
          <note>
            Herr talman! Jag känner mycket starkt för dessa elever, eftersom
            jag själv under några år har haft klasser där jag har sett att
            det har varit problem just med detta. Jag har tyckt synd om dessa
            elever som har försökt och försökt och verkligen varit flitiga
            och ändå inte har kunnat klara av dessa betyg. Då har jag stått
            där och i ett betyg inte kunnat visa att de har varit flitiga
            och duktiga.
          </note>
          <note>
            Jag tycker att man som lärare skall kunna ge de ambitiösa elever
            som visar att de vill lära sig ett slags arbetsbetyg som vi vuxna
            får. I ett arbetsbetyg står det t.ex. inte att jag gör si och
            så många nedslag per minut på mitt tangentbord på dataterminalen
            eller att jag gör så och så många kopior per dag, utan där står
            det faktiskt hur jag är som person --
          </note>
          <note>
            om jag är samarbetsvillig och ambitiös och om jag är lätt att
            samarbeta med, osv. Även om man har kvartssamtal är detta inte
            någon skriftlig dokumentation som man får.
          </note>
          <note type="speaker">
            Anf. 56 Statsrådet BEATRICE ASK (m):
          </note>
          <note>
            Herr talman! Jag skall göra en kommentar. Jag delar uppfattningen
            att detta är något som behöver dokumenteras, eftersom dessa elever
            behöver få uppmuntran. Ett av skälen till att det råder viss osäkerhet
            om att man skall lägga in detta i betygssättningen är att man
            vill undvika subjektiva bedömningar. Det är ibland större risk
            för subjektiva bedömningar just när det gäller detta.
          </note>
          <note>
            Det är därför som dessa avvägningsfrågor är besvärliga.
          </note>
          <note>
            I direktiven till Betygsberedningen fanns det en del synpunkter
            som hade att göra med ordning och uppförande, som det kallades,
            men det kan vara ett vitt begrepp. Dessa frågor finns alltså med
            i det beredningsarbete som pågår, och vi får se hur långt vi kan
            komma när vi så småningom lägger fram ett förslag för riksdagen.
          </note>
          <note type="speaker">
            Anf. 57 ALWA WNNERLUND (kds):
          </note>
          <note>
            Herr talman! Jag vill tacka statsrådet för detta. Jag hoppas
            att man kan komma fram till något som är till hjälp för just dessa
            litet svagare elever, så att de också kan få ett betyg på att
            de är duktiga.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:412 om lärlingsutbildning
          </note>
          <note type="speaker">
            Anf. 58 Statsrådet BEATRICE ASK (m):
          </note>
          <note>
            Herr talman! Robert Jousma har frågat utbildningsministern när
            han avser att presentera ett förslag om att införa en lärlingsutbildning
            enligt tysk modell i Sverige. Arbetet inom regeringen är så fördelat
            att det är jag som skall svara på frågan.
          </note>
          <note>
            Vi har, genom de förslag som lades fram i regeringens proposition
            om vissa gymnasie- och vuxenutbildningsfrågor m.m. (1991/92:157),
            öppnat möjligheterna för yrkesutbildningar där skolan och företagen
            delar på ansvaret på så sätt att yrkesutbildning sker i ett företags
            regi, inom ramen för ett anställningsförhållande, och att studier
            av vissa ämnen sker i gymnasieskolan.
          </note>
          <note>
            Lärlingsutbildning är en samverkansmodell som måste följas av
            fler. Vi kommer aldrig att kunna klara framtidens kompetenskrav
            om inte företagen får ett helt annat och större ansvar än i dag.
          </note>
          <note>
            Riksdagens beslut i maj 1992 med anledning av den nyss nämnda
            propositionen innebär således att en lärlingsutbildning redan
            finns i Sverige.
          </note>
          <note>
            Utbildningen har formen av ett individuellt program.
          </note>
          <note>
            Företagen är huvudman för den företagsförlagda delen av lärlingsutbildningen
            och ansvarar för genomförandet av den. Lärlingarnas anställningsförhållanden
            under den tid de är i företagen är en fråga för parterna på arbetsmarknaden
            att komma överens om.
          </note>
          <note>
            Kommunen är huvudman för skolans del i utbildningen.
          </note>
          <note type="speaker">
            Anf. 59 ROBERT JOUSMA (nyd):
          </note>
          <note>
            Herr talman! Statsrådet Beatrice Ask! Detta handlar inte så mycket
            om att öppna möjligheterna för en utbildningsform. Jag kan hålla
            med om att man delvis har gjort det. Detta handlar mycket om att
            aktivt driva igenom ett lärlingssystem i Sverige, precis enligt
            den tyska modell som jag har eftersökt här.
          </note>
          <note>
            Det finns mängder av olika yrkesutbildningar. Och den tyska yrkesutbildningen
            är den absolut förnämsta i hela Europa. Det är nästan alla människor
            överens om. Det handlar om en lång tradition. Trots att detta
            är mycket dyrt för de tyska företagen, vill man inte överge denna
            modell.
          </note>
          <note>
            Det är även viktigt att företagen får yrkesutbildad arbetskraft,
            skräddarsydd efter de egna behoven.
          </note>
          <note>
            Samtidigt fyller detta en mycket viktig roll socialt, vilket
            även skulle behövas i Sverige.
          </note>
          <note>
            I dag går många svenska ungdomar arbetslösa. De får alla möjliga
            konstiga bidrag. Och det hela handlar om att företagen i Sverige
            inte kan, inte vill och inte har råd att anställa lärlingar. Man
            måste därför även ha differentierade löner.
          </note>
          <note>
            En svensk industriarbetare i 20-årsåldern har bara
          </note>
          <note>
            7 % lägre lön än en vuxen arbetare. Om det är rätt eller fel,
            vet jag inte, men detta är faktum. Det betyder inte att ungdomarna
            kompenserar sin kortare arbetslivserfarenhet med lägre löneanspråk.
          </note>
          <note>
            Jag tycker att detta är fel, både mot industrin och mot samhället
            i övrigt. Regeringen måste därför mer aktivt driva denna fråga,
            eftersom det kommer att bli en enorm brist på arbetskraft inom
            industrin under 90-talet. Det gäller därför att även höja statusen
            för industriarbetare. I Tyskland är det ett högstatusyrke att
            vara industriarbetare.
          </note>
          <note type="speaker">
            Anf. 60 Statsrådet BEATRICE ASK (m):
          </note>
          <note>
            Herr talman! Jag delar uppfattningen att den tyska yrkesutbildningen
            håller hög kvalitet. Jag tycker ändå att det är ett viktigt framsteg
            att vi har öppnat möjligheterna för lärlingsutbildning. Regelverket
            har tidigare varit något krångligt.
          </note>
          <note>
            Något som skiljer Sverige från Tyskland är att man i Tyskland
            har behållit en tradition i företagen att anordna denna utbildning
            inom ramen för företagets verksamhet. Den traditionen har försvunnit
            i Sverige, och den tar tid att bygga upp igen. Jag tror emellertid
            att det är mycket viktigt att man låter arbetsmarknadens parter
            arbeta fram dessa modeller. Det är först då som vi får lärlingsutbildning
            som verkligen fungerar.
          </note>
          <note>
            Vad vi från regeringens sida har försökt att göra är att undanröja
            de hinder som har funnits tidigare för att göra detta till en
            bra utbildningsväg. Det tycker jag är bra att riksdagen har ställt
            sig bakom.
          </note>
          <note>
            Jag tror att det även handlar om att sprida erfarenheter och
            goda idéer. Jag önskar att vi hade kommit längre än vi har gjort
            när det gäller möjligheterna att ge kommunerna chans att lägga
            ut delar av utbildningen på entreprenad i företagen.
          </note>
          <note>
            Skälet till det är att jag tror att detta är ett sätt att förbereda
            företagen för ett större ansvarstagande när det gäller specifik
            yrkesutbildning.
          </note>
          <note>
            En annan skillnad gentemot Tyskland, och som jag tycker att vi
            skall hålla litet grand på, är att vi har ställt något högre krav
            än tyskarna på bredd i den teoretiska utbildningen. Detta är alltid
            ett debattämne. Men det är inget tvivel om att arbetsmarknaden
            framöver kräver bl.a. bra språkkunskaper, åtminstone om svenska
            är ens modersmål, om man skall kunna hävda sig ute på den europeiska
            och internationella marknaden.
          </note>
          <note>
            Det gör att den kärna av ämnen som vi helst vill att lärlingarna
            skall läsa kan vara något större än den är i Tyskland. Men grundidén
            att detta är positivt, tror jag att vi är överens om.
          </note>
          <note type="speaker">
            Anf. 61 ROBERT JOUSMA (nyd):
          </note>
          <note>
            Herr talman! Jag har själv tio års erfarenhet från verkstadsindustrin
            och lika lång erfarenhet från byggnadsindustrin. I de absolut
            flesta fallen är det mänskliga materialet som kommer från yrkesinriktade
            linjer bedrövligt. Det är möjligt att de har litet större teoretiska
            kunskaper i vissa ämnen än de tyska lärlingarna. Däremot har de
            mycket stora brister när det gäller yrkeskunskap, praktiskt arbete.
          </note>
          <note>
            Jag tror, med min erfarenhet, att företagen själva hellre vill
            forma individerna efter företagets egen själ, efter befintlig
            maskinpark och efter praktiskt arbete. I dagens läge är maskinparken
            i företagen nämligen enormt avancerad. Inget företag kan därför
            i dag utbilda dålig arbetskraft med dåliga teoretiska kunskaper,
            eftersom de då inte har någon nytta av dem praktiskt. Jag tror
            därför att detta ger sig själv.
          </note>
          <note type="speaker">
            Anf. 62 Statsrådet BEATRICE ASK (m):
          </note>
          <note>
            Herr talman! Jag skall inte ifrågasätta bedömningen att eleverna
            från yrkesinriktade linjer inte har haft tillräcklig kompetens.
            Det är möjligt att det är riktigt. Ett av skälen till att riksdagen
            har beslutat om att införa en ny gymnasieskola är nämligen medvetenheten
            om att yrkesutbildningen i Sverige har varit föråldrad.
          </note>
          <note>
            Den nya gymnasieskolan och de yrkesförberedande programmen ger
            mer teori. Det låter sig sägas. Och man kan diskutera om det är
            bra eller dåligt. Men framför allt har man försökt att skapa ett
            ökat samarbete med moduler som går att ge undervisning i även
            ute i företagen, därför att skolorna och kommunerna inte kan hänga
            med i den mycket snabba utvecklingen.
          </note>
          <note>
            Det är självfallet långt kvar innan vi har gjort våra yrkesutbildningar
            perfekta. Jag tror att lärlingsutbildning är en utmärkt form,
            som vi har öppnat för. Möjligen får man tolka Robert Jousmas fråga
            som att det finns en önskan att regeringen inte skall ha så stort
            tålamod, utan driva på mer. Det får jag ta med mig tillbaka till
            departementet och fundera över om vi kan göra något mer.
          </note>
          <note type="speaker">
            Anf. 63 ROBERT JOUSMA (nyd):
          </note>
          <note>
            Herr talman! Det vore jag mycket tacksam för.
          </note>
          <note>
            Detta är ingenting som jag driver i eget syfte. Jag tror att
            detta är nödvändigt. Det är en av många små detaljer som behövs
            för att vi så sakta skall kunna jobba oss ur den ekonomiska kris
            som vi har i Sverige, för att vi skall få i gång industrin på
            ett vettigt sätt och för att den på ett billigt sätt skall kunna
            försörjas med rätt och framför allt kompetent arbetskraft. Jag
            tror att det handlar mycket om det.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:363 om den inrikes flygtrafiken
          </note>
          <note>
            Anf. 64 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Georg Andersson har med anledning av SAS/LIN:s uttalande
            om att lägga ned vissa av bolagets inrikes flyglinjer frågat mig
            vilka åtgärder regeringen är beredd att vidta för att bibehålla
            en väl fungerande flygtrafik i hela landet.
          </note>
          <note>
            Den 1 juli 1992 avreglerades svensk inrikes luftfart.
          </note>
          <note>
            Det är ännu för tidigt att fastslå samtliga effekter av avregleringen.
            De effekter som hittills framkommit är dock till övervägande del
            positiva. Ett antal nya flygförbindelser har tillkommit, och utbudet
            har ökat genom nya marknadsoperatörer, till gagn för konsumenterna
            genom sänkta priser och förbättrad service.
          </note>
          <note>
            Den nya avreglerade marknadssituationen innebär också att nya
            operatörer kan börja trafikera sträckor som andra slutar att trafikera.
            Detta gäller också de linjer som SAS nu aviserat en nedläggning
            av på grund av lönsamhetsskäl. Det finns ingen anledning att utesluta
            att flygbolag med andra förutsättningar än SAS skulle kunna trafikera
            linjerna utan förluster. Enligt vad jag har erfarit finns också
            redan nu ett sådant intresse för flera av linjerna.
          </note>
          <note>
            Regeringen har i årets budgetproposition uttalat att ett nationellt
            flygnät har betydelse för att nå regional balans och en tillfredsställande
            trafikförsörjning i landets olika delar och att samhällets infrastruktur
            förutsätter flygförbindelser mellan vissa orter. Regeringen har
            därför givit Luftfartsverket i uppdrag att beskriva de förändringar
            i flygtrafikförsörjningen i
          </note>
          <note>
            Norrlands inland som uppkommit sedan flygmarknaden avreglerades
            samt lämna förslag till åtgärder för att säkerställa en god transportförsörjning
            i denna del av landet. Verket skall även särskilt undersöka hur
            en tillfredsställande flygtrafikförsörjning mellan i första hand
            Östersund och Umeå kan upprätthållas för att även fortsättningsvis
            säkerställa snabba och bra kommunikationer mellan Jämtlands län
            och
          </note>
          <note>
            Umeå.
          </note>
          <note>
            Uppdraget skall genomföras i samråd med berörda intressenter
            och redovisas till regeringen senast den
          </note>
          <note>
            1 juli 1993. Beträffande flygtrafikförsörjningen till regionsjukhuset
            i Umeå skall dock redovisning ske senast den 15 mars 1993, och
            regeringen har för avsikt att återkomma till riksdagen i denna
            fråga redan under våren 1993.
          </note>
          <note>
            Mot denna bakgrund är jag nu inte beredd att vidta några ytterligare
            åtgärder i frågan.
          </note>
          <note type="speaker">
            Anf. 65 GEORG ANDERSSON (s):
          </note>
          <note>
            Herr talman! Jag vill tacka för svaret. Det andas ett mycket
            stort mått av tillförsikt till att marknadskrafterna skall lösa
            problemen. Min följdfråga är egentligen: Innebär svaret att kommunikationsministern
            utesluter någon form av subvention från statsmakternas sida för
            att upprätthålla regionalt motiverade flyglinjer som inte kan
            bedrivas på företagsekonomiska grunder?
          </note>
          <note>
            I och med att ensamrätten för SAS/Linjeflyg avskaffades har också
            deras trafikeringsplikt upphört. Nu har de annonserat att de inte
            anser sig kunna bedriva flygtrafik på ett antal
          </note>
          <note>
            Norrlandslinjer. Man har också nämnt Arlanda--
          </note>
          <note>
            Halmstad som en sådan linje som man aviserar att lägga ned. Isolerat
            räknat går den med förlust.
          </note>
          <note>
            Detta har naturligtvis skapat stor oro på många orter i landet,
            framför allt i Norrlands inland. Det är mot den bakgrunden jag
            har ställt frågan.
          </note>
          <note>
            Nu noterar jag att kommunikationsministern fortfarande räknar
            med att det finns andra som kan och vill trafikera sådana här
            linjer. Det förvånar mig litet grand, för det är mycket svårt
            att räkna med att en del av de här linjerna någonsin kan bedrivas
            utifrån kriterier om företagsekonomisk lönsamhet.
          </note>
          <note>
            Vi vet att en hel del av orterna i Norrlands inland redan i dag
            får subventionera flygtrafiken med betydande belopp kommunala
            medel.
          </note>
          <note>
            Konkurrenskommittén hade ett förslag om hur man skulle kunna
            komma till rätta med detta genom en solidarisk kostnadsfördelning
            inom flygtrafikens ram. Jag har aktualiserat det i en tidigare
            debatt.
          </note>
          <note>
            Då avvisade kommunikationsministern förslaget.
          </note>
          <note>
            Jag återkommer till frågan: Utesluter regeringen subventioner
            i någon form eller solidarisk fördelning av kostnaderna inom flygsektorn?
          </note>
          <note>
            Anf. 66 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Man har i praktiken haft en monopolsituation, där
            man har tillåtit att omotiverade vinster har uppstått på de trafikstarka
            linjerna. Sedan har man fördelat de vinsterna på mer trafiksvaga
            linjer och på så sätt löst problemet.
          </note>
          <note>
            Sverige är ett land som befinner sig i en mycket känslig situation
            när det gäller transportkostnader.
          </note>
          <note>
            Det beror på att vi är ett stort, glesbefolkat land och att vi
            har ett perifert läge i Europa. Därför är det vitalt, för att
            vi skall kunna upprätthålla och öka sysselsättningen och välfärden
            i Sverige, att vi kan nedbringa dessa kostnader. Därför tror jag
            att det var helt riktigt att genomföra avregleringen. Men det
            är, som jag har sagt i alla sammanhang, också viktigt att alla
            avregleringar har en eftervård, att man följer upp det som händer.
          </note>
          <note>
            Det som är viktigt här är att vi, vilket har utpekats av riksdagen
            och även i andra sammanhang, kan bibehålla en bra trafikförsörjning
            med flyg i exempelvis Norrlands inland. Det är vitalt för att
            man skall kunna upprätthålla en god service i den regionen.
          </note>
          <note>
            I regeringen har vi sagt: Låt oss nu först se hur avregleringen
            fungerar. Därefter har
          </note>
          <note>
            Luftfartsverket fått ett uppdrag, vilket jag redovisar i mitt
            svar. Därefter kan det finnas anledning att konstatera, om man
            inte får någon trafik, att vi måste vidta någon åtgärd.
          </note>
          <note>
            Där har vi möjlighet att gå in och göra en s.k.
          </note>
          <note>
            upphandling. Den kan mycket väl sluta med att man lämnar en ensamrätt
            utan att man behöver skjuta till någonting. Det är det ena scenariet.
            Det andra är att det krävs någon form av statligt eller annat
            tillskott för att få trafiken till stånd. Där är vi ännu inte.
          </note>
          <note>
            Men, för att svara på Georg Anderssons fråga, jag utesluter alltså
            inte att vi framöver får göra detta på flygsidan för att upprätthålla
            en service. Vi har, som
          </note>
          <note>
            Georg Andersson väl vet, satsat väldigt mycket under året på
            att handla upp järnvägstrafik som är olönsam. Det handlar om ca
            en halv miljard per år.
          </note>
          <note type="speaker">
            Anf. 67 GEORG ANDERSSON (s):
          </note>
          <note>
            Herr talman! Jag tackar för det avslutande svaret, där statsrådet
            inte utesluter -- även om det är en mycket smal springa han lämnar
            öppen -- statliga subventioner eller insatser i någon form för
            att garantera att flygtrafiken kan upprätthållas.
          </note>
          <note>
            Problemet är ju att det i det osäkerhetsmoment som nu har skapats
            också uppstår en väldig otrygghet för de här orterna. Dessa orter
            är helt beroende av att ha flyg för att kunna attrahera sitt näringsliv,
            för att kunna behålla sitt näringsliv. I och med att det nu har
            uppstått en osäkerhet om huruvida det över huvud taget kommer
            att existera flygförbindelser på de här orterna i Norrlands inland
            och på en del andra orter som har nämnts, är det klart att det
            redan nu skadar dessa orters och dessa regioners förutsättningar
            att hävda sig. Därför är det mycket viktigt att regeringen tidigt
            går ut och ger någon form av garanti, inte bara i allmänna ordalag.
          </note>
          <note>
            Anf. 68 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Vi har i årets budgetproposition föreslagit att
            bidraget till investeringar i och drift av kommunala flygplatser
            i skogslänen på ett tydligare sätt skall koncentreras till just
            Norrlands inland, av de skäl som Georg Andersson och jag är helt
            överens om. Vi har sagt att minst 10 av de 15,2
          </note>
          <note>
            miljonerna bör gå till dessa flygplatser.
          </note>
          <note>
            Dessutom föreslår vi att samtliga län för länstrafikanläggningsplanen
            skall ha möjligheter att prioritera även investeringar i kommunala
            flygplatser från och med budgetåret 1993/94.
          </note>
          <note>
            När det sedan gäller att SAS vill lägga ned vissa linjer nämnde
            Georg Andersson Trollhättan och
          </note>
          <note>
            Halmstad. I Halmstad har Skyways redan tagit upp
          </note>
          <note>
            SAS fallna mantel och startat flygtrafik. Samma sak gäller Trollhättan,
            där Golden Air har tagit över.
          </note>
          <note>
            Jag är övertygad om att företag med en annan kostnadsstruktur
            och en annan flygplansflotta, som är mera anpassad för trafikvolymerna
            under lågkonjunkturen, har bättre förutsättningar att klara denna
            trafik.
          </note>
          <note type="speaker">
            Anf. 69 GEORG ANDERSSON (s):
          </note>
          <note>
            Herr talman! Också jag utgår från att det finns olika förutsättningar
            mellan olika trafikföretag, men det finns också olika kvalitet
            i utbudet, och det kan ibland vara nog så kännbart. Om kvaliteten
            sänks, kan man visserligen hjälpligt upprätthålla en flyglinje,
            men det sänker också attraktiviteten i flygförbindelsen.
          </note>
          <note>
            När det gäller bidrag till flygplatser har de 15
          </note>
          <note>
            miljonerna varit oförändrade under ett antal år och förblir det
            fortfarande. Det hjälper föga att man då koncentrerar dem till
            ett mindre antal orter. Då får några mindre eller blir utan.
          </note>
          <note>
            Att man vidgar möjligheterna att använda länstrafikanslaget är
            en ringa tröst, om det inte tillförs mera pengar till länstrafikanslaget,
            och det har vi ännu inte sett något av.
          </note>
          <note>
            Vad jag nu särskilt vill understryka är vikten av att upprätthålla
            linjen Östersund--Umeå, som vi tidigare har diskuterat. Jag tackar
            för att det mycket snart kommer ett underlag för att bedöma den
            och för att regeringen skall återkomma när riksdagen bedömer att
            det blir möjligt, kanske i kompletteringspropositionen, att återkomma
            till de statliga insatser som behövs för att upprätthålla den
            linjen.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:362 om säkerheten på polska färjor
            som trafikerar svenska hamnar
          </note>
          <note>
            Anf. 70 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Carl Olov Persson har frågat mig om vad jag avser
            att vidta för åtgärder för att få en acceptabel säkerhet på de
            polska färjor som trafikerar svensk hamn.
          </note>
          <note>
            Sjöfart är i huvudsak en internationell verksamhet.
          </note>
          <note>
            Därför styrs fartygs säkerhetsstandard i stor utsträckning av
            internationella överenskommelser.
          </note>
          <note>
            Kontrollen av att fartygen håller denna standard utövas i första
            hand av de ansvariga myndigheterna i den stat vars flagg fartyget
            för.
          </note>
          <note>
            Sverige deltar aktivt i FN:s internationella sjöfartsorganisation
            IMO, där bl.a. internationella regler avseende sjösäkerhet utformas.
            Vidare deltar Sjöfartsverket, som ansvarig inspektionsmyndighet,
            i ett s.k.
          </note>
          <note>
            hamnstatskontrollsamarbete tillsammans med 14
          </note>
          <note>
            andra västeuropeiska stater. Hamnstatskontroll innebär att inspektionsmyndigheten
            i en stat som ett utländskt fartyg anlöper utför en säkerhetskontroll
            för att se till att fartyget håller den överenskomna säkerhetsstandarden.
            I
          </note>
          <note>
            praktiken innebär detta att Sjöfartsverket genomför noggranna
            kontroller av samtliga passagerarfartyg som regelbundet trafikerar
            svenska hamnar. I de fall brister upptäcks skall dessa åtgärdas
            på lämpligt sätt. Fartyg som inte är i tillfredsställande skick
            kan förbjudas att avsegla.
          </note>
          <note>
            Sverige lägger ner ett omfattande arbete både internationellt
            och nationellt på att öka fartygs sjösäkerhet. Regeringen har
            nyligen också gett
          </note>
          <note>
            Sjöfartsverket i uppdrag att redovisa förutsättningarna för och
            konsekvenserna av skärpta säkerhetsnormer för att ytterligare
            minska risken för fartygsolyckor. Därvid skall verket särskilt
            uppmärksamma säkerheten vid transporter med svenska färjor eller
            färjor som trafikerar svenskt vatten. Verkets bedömningar och
            slutsatser bör också kunna läggas till grund för det svenska arbetet
            i IMO.
          </note>
          <note>
            Jag vill avslutningsvis framhålla att arbetet med sjösäkerheten
            måste bedrivas med utgångspunkt i en helhetssyn. Sjösäkerheten
            kräver goda säkerhetsbestämmelser och sjövärdiga fartyg, men också
            säkra farleder, kompetenta lotsar och kvalificerade besättningar.
            Den internationella samordningen är också viktig för att arbetet
            skall få god genomslagskraft.
          </note>
          <note type="speaker">
            Anf. 71 CARL OLOV PERSSON (kds):
          </note>
          <u who="unknown" xml:id="i-b47f3990ca35281e-0">
            <seg>
              t
            </seg>
          </u>
          <note>
            Herr talman! Jag tackar kommunikationsministern för svaret. Denna
            fråga är mycket störande med tanke på att det gäller trafik på
            Sverige och att det inte bara är svenskar som har förolyckats
            i samband med den aktuella olyckan. Bl.a. omkom också nio österrikare,
            som var på väg till Sverige. De får alltså åka hem i kista, om
            de över huvud taget hittas. Det drar ned Sveriges anseende att
            vi inte har bättre kontroll över denna trafik.
          </note>
          <note>
            Kommunikationsministern säger att samarbetet med de 14 andra
            västeuropeiska staterna i praktiken innebär att det genomförs
            en noggrann kontroll och att man t.o.m. kan förbjuda färjor som
            skall avsegla från Sverige att göra det, om säkerheten inte är
            tillfredsställande.
          </note>
          <note>
            Jag har kunnat konstatera genom ett telefonsamtal i går med en
            åkare som kör denna väg att man fortfarande inte hittar några
            flytvästar i hytterna, utan att de påstås ligga i livbåtarna.
            I hytten hänvisas till räddningsstation 2, men det ges ingen upplysning
            om var räddningsstation 2 finns.
          </note>
          <note>
            Fordonen surras fortfarande bristfälligt, bara framtill och baktill
            när det gäller bil med släp. På färjor i annan trafik surras de
            också mitt på. Öglor finns på en del bilar, men det finns inget
            krav på att öglor skall finnas, och man sätter inte kedjorna genom
            öglorna. Det kan vara brist på pengar, men även, vilket jag anser,
            brist på disciplin på dessa färjor.
          </note>
          <note>
            Anf. 72 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! De iakttagelser som Carl Olov
          </note>
          <note>
            Persson nämner är säkerligen också föremål för bedömningar hos
            Sjöfartsverket och dess representanter som utför de här kontrollerna.
            Det är, som jag nämnde, så att regeringen nyligen har gett verket
            i uppdrag att redovisa förutsättningarna för och konsekvenserna
            av än mera skärpta säkerhetsnormer för att ytterligare minska
            risken för fartygsolyckor.
          </note>
          <note>
            Jag förutsätter att denna typ av iakttagelser rapporteras till
            Sjöfartsverket och att de kan ligga till grund för den rapport
            som skall ges till regeringen och därmed ge möjligheter till ytterligare
            skärpning av bestämmelserna.
          </note>
          <note type="speaker">
            Anf. 73 CARL OLOV PERSSON (kds):
          </note>
          <note>
            Herr talman! Jag tackar kommunikationsministern också för det
            svaret. Det har tydligen också varit så att Sjöfartsverket har
            haft stora svårigheter att över huvud taget få vara med på haveriutredningen.
          </note>
          <note>
            Jag tycker att denna fråga måste följas med största noggrannhet,
            och jag är tacksam för att man, som det sägs i slutet av svaret,
            har gett Sjöfartsverket i uppdrag att göra en ännu effektivare
            kontroll i fortsättningen.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:370 om arbetsplanen för E 18 vid Köping--Arboga
          </note>
          <note>
            Anf. 74 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Göran Magnusson har frågat mig om arbetsplanen för
            väg E 18 mellan Köping och
          </note>
          <note>
            Arboga blir fastställd i sådan tid att objektet kan tilldelas
            pengar i samband med vårens investeringsproposition.
          </note>
          <note>
            Vägverkets beslut om fastställelse av arbetsplan för objektet
            Köping--Arboga har överklagats till regeringen, och ärendet är
            under beredning i regeringskansliet. Tidpunkten för regeringens
            beslut i ärendet är inte avgörande för om medel skall avsättas
            för objektet. Möjligheten att anvisa medel till objektet är främst
            beroende av riksdagens ställningstagande till regeringens proposition
            om inriktningen och finansieringen av väginvesteringarna.
          </note>
          <note>
            Jag räknar dock med att ett beslut om den överklagade arbetsplanen
            skall kunna tas av regeringen under den allra närmaste tiden.
          </note>
          <note type="speaker">
            Anf. 75 GÖRAN MAGNUSSON (s):
          </note>
          <note>
            Herr talman! Jag vill tacka kommunikationsministern för svaret.
            Jag tycker att det i vad avser den begränsade frågeställning som
            det här är fråga om är bra.
          </note>
          <note>
            Den omständigheten att en arbetsplan saknades våren 1992 har
            spelat detta objekt ett spratt.
          </note>
          <note>
            Vägverkets plan blev klar under sommaren, och
          </note>
          <note>
            Kommunikationsdepartementet har, trots att det nu haft fem månader
            på sig, ännu inte fastställt den.
          </note>
          <note>
            Jag har i min lokala tidning vid flerfaldiga tillfällen kunnat
            läsa att denna plan, enligt uttalanden från pressekreteraren på
            departementet och andra, skulle komma att fastställas inom den
            närmaste tiden -- kanske redan på torsdag. Jag har så småningom
            blivit litet orolig för att den omständigheten att regeringen
            inte slutligt fastställer planen skulle kunna spela detta betydelsefulla
            objekt ett spratt, genom att det då inte kan räknas in bland de
            viktiga vägobjekt som kan få del av de pengar som både kommunikationsministern
            och jag hoppas att riksdagen kommer att så småningom på olika
            sätt anvisa.
          </note>
          <note>
            Jag vill än en gång säga att det är bra att kommunikationsministern
            nu säger att bristen på en slutligen fastställd arbetsplan inte
            kommer att spela någon roll vid bedömningen av vägprojekt i förhållande
            till andra vägprojekt. Vi tycker i vår region att det är viktigt
            att projektet kan komma i gång snabbt. Det skulle, enligt min
            uppfattning, ha varit möjligt att få i gång projektet redan nu
            med hjälp av en smartare handläggning.
          </note>
          <note>
            Anf. 76 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Göran Magnusson och jag är helt överens om att detta
            är ett viktigt objekt. Däremot är jag inte helt säker på att det
            senaste uttalandet om att projektet hade varit i gång om handläggningen
            hade varit smartare är riktigt.
          </note>
          <note>
            Arbetsplanen fick inte mindre än 26 olika överklaganden. Många
            av dem var undertecknade av flera personer. En del förordade en
            ombyggnad av den gamla vägen. Andra yrkade på att E 18 får en
            helt ny sträckning över Köping och Fellingsbro till Örebro. Vidare
            har en samordning med järnvägsbyggnad osv. diskuterats.
          </note>
          <note>
            Jag tror att den prövning som har gjorts av denna fråga är till
            gagn för rättssäkerheten för alla de människor som har haft invändningar
            mot planen.
          </note>
          <note>
            Frågan har belysts på ett riktigt sätt.
          </note>
          <note>
            Låt oss ändå konstatera att huvudfrågan är klart besvarad. Det
            kommer inte att diskvalificera objektet, även om själva fastställandet
            inte är klart i det ögonblick som man fattar beslut om den nationella
            planen för vårt vägnät.
          </note>
          <note type="speaker">
            Anf. 77 GÖRAN MAGNUSSON (s):
          </note>
          <note>
            Herr talman! Mitt resonemang om smartare eller annorlunda handläggning
            kan sträckas ut i tiden till före det att Mats Odell blev kommunikationsminister.
            Det är 20 år sedan det gjordes ett etappuppehåll på utbyggnaden
            av E 18
          </note>
          <note>
            från Västerås över Köping mot Arboga. Jag åsyftade närmast möjligheten
            att få i gång projektet runt årsskiftet, vilket var den tidigare
            tanken.
          </note>
          <note>
            Jag skall inte föra diskussionen om överklagandena i detalj.
            Låt mig konstatera att mestparten av dem som har klagat inte bor
            utefter den aktuella sträckan. De använder sin rätt att överklaga
            och skriva till regeringen inte för att diskutera denna sträckning
            utan i stället den sträckning som skall komma senare från Arboga
            bort mot Örebro. Jag menar att den omständigheten saknar betydelse
            för att fastställa denna vägplan. Här råder egentligen ingen oenighet
            mellan markägare och andra om var vägen skall gå.
          </note>
          <note>
            Anf. 78 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är inte alltid jag kan glädja en frågeställare.
            Men jag kan säga till Göran
          </note>
          <note>
            Magnusson att enligt den gällande investeringsplanen skulle denna
            väg inte påbörjas förrän vid sekelskiftet. Om propositionen om
            investeringar i infrastruktur, som regeringen kommer att lägga
            fram under veckan, kommer att antas av riksdagen, ser det ljust
            ut för att projektet kan komma i gång tämligen snart.
          </note>
          <note type="speaker">
            Anf. 79 GÖRAN MAGNUSSON (s):
          </note>
          <note>
            Herr talman! Jag vill uttrycka min tillfredsställelse dels över
            det sakliga innehållet i svaret, dels över den deklaration som
            Mats Odell nu har gjort. Vi skall göra vad vi kan för att lotsa
            igenom regeringens förslag i riksdagen utan att beslutet skall
            bli att en mindre mängd pengar skall anslås.
          </note>
          <note>
            Överläggningen var härmed avslutad.
          </note>
          <note>
            18 § Svar på frågorna 1992/93:376 och 377 om
          </note>
          <note>
            Teli:s verksamhet i Vänersborg
          </note>
          <note>
            Anf. 80 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Rune Evensson har frågat mig vad jag avser vidtaga
            för åtgärder för att stoppa nedläggningen av verksamheten vid
            Teli i
          </note>
          <note>
            Vänersborg. Ingvar Johnsson har frågat arbetsmarknadsministern
            om han avser att stoppa nedläggningen av verksamheten vid Teli
            i
          </note>
          <note>
            Vänersborg. Arbetet inom regeringen är så fördelat att det är
            jag som skall svara på frågorna.
          </note>
          <note>
            Jag har valt att svara på dessa frågor i ett sammanhang.
          </note>
          <note>
            Teli Företagssystem AB är ett dotterbolag till Telia
          </note>
          <note>
            AB som ingår i Televerkets bolagsgrupp,
          </note>
          <note>
            Teleinvestkoncernen. Att bedöma den affärsmässiga strategin för
            Teli Företagssystem AB
          </note>
          <note>
            är en sak för ledningen i bolaget och i Teli AB.
          </note>
          <note>
            Ytterst är det Televerkets ledning som beslutar om strategin
            för bolaget.
          </note>
          <note>
            Jag har informerat mig i denna fråga på plats i
          </note>
          <note>
            Vänersborg. Jag förutsätter att de bedömningar och beslut som
            rör Teli Företagssystem bygger på ett från affärsmässig synpunkt
            korrekt ställningstagande av Teli:s och Televerkets ledning.
          </note>
          <note>
            Jag har kallat till mig generaldirektören för
          </note>
          <note>
            Televerket i morgon för att höra vilka åtgärder han avser att
            vidta för att mildra effekterna av den nya inriktningen.
          </note>
          <note type="speaker">
            Anf. 81 INGVAR JOHNSSON (s):
          </note>
          <note>
            Herr talman! Jag får tacka för svaret, även om det var ganska
            intetsägande. Jag hoppas att det inte skall tolkas som att regeringen
            tänker svika de anställda på Teli. Fyrstadsregionen håller på
            att förblöda. Om också Teli skall läggas ned medverkar
          </note>
          <note>
            Televerket och regeringen till att förvärra situationen ytterligare
            alldeles i onödan.
          </note>
          <note>
            Att bli av med sitt jobb är naturligtvis alltid en mänsklig tragedi.
            Men att bli av med sitt jobb för att ett företag som går med vinst
            och har goda utvecklingsmöjligheter läggs ned upplevs dessutom,
            med all rätt, som ett övergrepp.
          </note>
          <note>
            Det finns anledning att säga att ledningen för
          </note>
          <note>
            Televerket har bedrivit ett ovärdigt spel med sina anställda
            i Vänersborg. Det kan aldrig frita kommunikationsministern, som
            ansvarig minister, och regeringen i övrigt från ansvaret för jobben
            på
          </note>
          <note>
            Teli.
          </note>
          <note>
            Jag skall inte här beskriva alla de goda utvecklingsmöjligheter
            som Teli har, eftersom kommunikationsministern redan känner till
            dem.
          </note>
          <note>
            Teli har ett mycket brett kunnande inom modern elektronik. Men
            Teli måste ges rådrum för att kunna ta vara på dessa möjligheter.
            Staten måste därför aktivt stödja arbetet för en ny produktionsinriktning.
            Regeringen måste ta ansvar för detta.
          </note>
          <note>
            De flesta är trötta på allt prat om ministerstyre och andra hinder.
            Man tror att ni i regeringen överdriver hindren för att kunna
            frita er från ansvar. Vill regeringen ge de anställda på Teli
            en chans, kan regeringen göra det. Väljer regeringen att inte
            ge dem den chansen, beror det på att viljan saknas. Då är det
            regeringens ansvar att de anställda lyfts ut i kylan.
          </note>
          <note>
            Hela Vänersborg, hela regionen, kräver att regeringen skall stoppa
            nedläggningen. Jag vädjar därför än en gång här i riksdagen till
            regeringen att inte svika de anställda på Teli.
          </note>
          <note type="speaker">
            Anf. 82 RUNE EVENSSON (s):
          </note>
          <note>
            Herr talman! Även jag vill tacka för svaret.
          </note>
          <note>
            Nedläggningen av Teli upprör alla i den del av
          </note>
          <note>
            Västsverige som berörs. Hur kan detta få ske?
          </note>
          <note>
            I ett läge där företag har problem med lönsamhet och därmed tvingas
            till nedläggning av den orsaken, kan ingen acceptera att Teli:s
            verksamhet skall upphöra när företaget går med vinst. Det var
            61
          </note>
          <note>
            miljoner kronor förra året.
          </note>
          <note>
            Det råder alltså stor upprördhet. I en region där stora problem
            råder inom bilindustrin finns ingen förståelse för nedläggning
            av lönsamma företag med stort kunnande och bra produkter. På kort
            tid har tiotusentals namn samlats in i protest. Det är en stor
            uppslutning i bygden mot detta upprörande beslut av Televerket
            att avveckla Telekoncernens tillverkning av företagsväxlar och
            att ge konkurrenten Ericsson monopol på dessa.
          </note>
          <note>
            Jag vill ändå tacka kommunikationsministern för att han kom till
            Vänersborg och tog del av de anställdas och kommunens åsikter.
          </note>
          <note>
            Kommunikationsminsterns uttalande på presskonferensen om att
            han skulle studera de fackliga organisationernas och kommunens
            förslag och att han skulle kalla till sig Televerkets generaldirektör
            ingav hopp om framtiden.
          </note>
          <note>
            Bygden, kommunen och de anställda sätter nu sitt hopp till kommunikationsministern
            och att den kontakt som ägaren -- dvs. staten, som representeras
            av kommunikationsministern -- skall ta med Tony Hagström skall
            leda fram till att det preliminära beslutet ändras vid Televerkets
            styrelsesammanträde den 25 februari. Alla inblandade vill att
            frågan bordläggs för utredning av de nya uppgifter som har kommit
            fram och att
          </note>
          <note>
            Vänersborgsfabriken får ett rådrum på två till tre år. Efter
            detta rådrum bör frågan slutligen avgöras.
          </note>
          <note>
            Det nya som har kommit fram är att de anställda har misstänkt
            att Teli:s öde i Vänersborg har varit avgjort sedan länge. Detta
            har förnekats av
          </note>
          <note>
            Televerket. Nu har de anställdas misstankar bekräftats av ett
            protokoll från 1988. Där framgår det att Vänersborgsfabriken skall
            läggas ned. Detta förklarar varför nödvändiga satsningar inte
            har gjorts under senare år. Det förklarar också varför
          </note>
          <note>
            Televerket inte har ansökt om de utvecklingspengar regeringen
            anslagit och som kommunikationsministern efterlyste vid sitt besök
            i
          </note>
          <note>
            Vänersborg.
          </note>
          <note>
            Tony Hagström har naturligtvis känt till det här nedläggningsbeslutet.
            Men jag vill fråga: Har kommunikationsministern haft kännedom
            om detta? Om svaret är nej undrar jag hur det kan få vara så,
            att kommunikationsministern inte fått kännedom om det här beslutet.
          </note>
          <note>
            Anf. 83 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Mitt besök i Vänersborg var mycket intressant. På
            ett mycket konstruktivt sätt har man gripit sig an sin situation.
            Det effektiviseringsarbete som genomförts inom verksamheten vittnar
            också om att man är beredd att vidta åtgärder i fråga om själva
            produktionen för att göra denna ännu effektivare.
          </note>
          <note>
            Som jag säger i mitt svar är detta ytterst en fråga för
          </note>
          <note>
            Televerkets styrelse. Televerkets styrelse träffas på torsdag
            och skall då ta ställning till det förslag från
          </note>
          <note>
            Televerkets ledningsgrupp som är framlagt.
          </note>
          <note>
            Det är rimligt att jag först får lyssna på generaldirektören
            och höra vilka åtgärder han avser att vidta för att mildra effekterna
            av den inriktning som Televerkets styrelse kan komma att fatta
            beslut om.
          </note>
          <note>
            Vad det handlar om är huruvida Televerket över huvudet taget
            skall vara producerande i sin verksamhet eller om man skall handla
            upp, i det här fallet, större företagsväxlar från olika producenter
            på marknaden. Det är ju inte enbart Ericsson som tillverkar företagsväxlar,
            utan det finns en stor marknad för sådana växlar.
          </note>
          <note>
            Sammanfattningsvis ser jag fram emot att få lyssna på vad generaldirektören
            har att säga i morgon i denna fråga. Vi på departementet följer
            den här frågan mycket noga.
          </note>
          <note type="speaker">
            Anf. 84 INGVAR JOHNSSON (s):
          </note>
          <note>
            Herr talman! När jag säger att svaret är intetsägande bygger
            jag mitt påstående litet grand på ministerns uttalande om att
            han skall höra vad generaldirektören har att säga. Nu säger ministern
            att han skall lyssna på vad generaldirektören har att säga.
          </note>
          <note>
            Men vad människorna i Vänersborg vill är att Mats
          </note>
          <note>
            Odell, mot bakgrund av vad han fick höra i
          </note>
          <note>
            Vänersborg, säger något till generaldirektören.
          </note>
          <note>
            Regeringen skall hävda åsikten att företaget inte får läggas
            ner under de omständigheter som man talat om.
          </note>
          <note>
            Jag har sagt att bl.a. Mats Odell har överdrivit när det sagts
            att regeringen inte kan ingripa. Jag har lyssnat på Radio Väst
            och har en avskrift här. Man ringde upp konstitutionsutskottets
            kanslichef och frågade om det verkligen är så här. Då blev svaret:
          </note>
          <note>
            Som minister har man knappast några möjligheter alls att agera.
          </note>
          <note>
            Men ministern kan agera via regeringen.
          </note>
          <note>
            Regeringen har möjlighet att påverka utvecklingen på Teli och
            att rädda människors jobb. Det är vad man förväntar sig.
          </note>
          <note type="speaker">
            Anf. 85 RUNE EVENSSON (s):
          </note>
          <note>
            Herr talman! De anställda på Teli känner sig naturligtvis som
            brickor i ett dolt spel om pengar, marknadsandelar, prestige och
            personer.
          </note>
          <note>
            Sedan i höstas jobbar vi med denna fråga. Det är glädjande att
            vi nu till slut har fått stöd av Stig
          </note>
          <note>
            Bertilsson, som är en av länets riksdagsledamöter.
          </note>
          <note>
            Redan i höstas när riksdagens arbete startade ställde jag en
            fråga till kommunikationsministern.
          </note>
          <note>
            Frågan handlade om Teli:s kvalifikationer. Det var i samband
            med att 150 personer varslades. Borde inte kommunikationsministern
            som ägare av
          </note>
          <note>
            Televerket redan då ha informerat sig om vilka planer för framtiden
            som fanns beträffande Teli?
          </note>
          <note>
            Mats Odell skall ju träffa Tony Hagström i morgon.
          </note>
          <note>
            Tänker kommunikationsministern då föreslå det rådrum som de anställda
            och Vänersborgs kommun har begärt?
          </note>
          <note>
            Anf. 86 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Som Rune Evensson och Ingvar
          </note>
          <note>
            Johnsson är medvetna om skall jag i morgon träffa
          </note>
          <note>
            Televerkets generaldirektör. Ni är också medvetna om vilka möjligheter
            att agera som jag som minister har. Det är lämpligt att jag först
            får höra vad generaldirektören har att säga i de här frågorna.
          </note>
          <note>
            Sedan får styrelsen ta ställning till ledningsgruppens förslag.
            Det är den tågordning som gäller.
          </note>
          <note>
            Jag tycker att det finns all anledning att avvakta både morgondagen
            och torsdagen innan ytterligare åtgärder vidtas.
          </note>
          <note type="speaker">
            Anf. 87 INGVAR JOHNSSON (s):
          </note>
          <note>
            Herr talman! Jag lägger mig naturligtvis inte i hur samtalet
            läggs upp. Men det krav från regionen som jag vill förmedla är
            att kommunikationsministern framför de synpunkter till Tony Hagström
            som man har krävt att kommunikationsministern skall föra fram,
            dvs. att man skall hitta en bra lösning för Teli.
          </note>
          <note>
            På tal om vad ministern kan göra och inte göra måste jag säga
            att jag nästan blir rörd över att höra statsministern, arbetsmarknadsministern,
            näringsministern och kommunikationsministern i rad säga: Vi kan
            inte göra någonting.
          </note>
          <note>
            Men så maktlösa är ni inte. Ni skall inte i den här situationen
            försöka säga att det är så.
          </note>
          <note>
            Dessutom skulle jag när det gäller de breda kunskaper i modern
            teknik som finns vilja fråga:
          </note>
          <note>
            Hur kan regeringen, som i går lade fram en proposition där spjutspetsen
            riktas mot satsningar på forskning inom t.ex. elektronikområdet,
            acceptera att ett av våra högteknologiska företag eventuellt läggs
            ner?
          </note>
          <note type="speaker">
            Anf. 88 RUNE EVENSSON (s):
          </note>
          <note>
            Herr talman! Om man nu skall tro på allt som sägs i pressen tänker
            Tony Hagström i morgon inte fästa något större avseende vid vad
            kommunikationsministern har att säga. Det är klart att han för
            länge sedan har bestämt sig. Jag hänsyftar till ett protokoll
            från 1988. Han uppträder nonchalant inte bara mot de anställda
            och kommunen utan även mot ägaren.
          </note>
          <note>
            Tänker i så fall kommunikationsministern finna sig i detta? Jag
            vill också säga att kommunikationsministern skall känna trycket
            från en hel bygd i Telifrågan. Man är våldsamt engagerad i den
            här frågan. Det bevisar inte minst de 10 000 namnunderskrifter
            som jag tidigare nämnde. Som ägare har kommunikationsministern
            faktiskt stora möjligheter att agera.
          </note>
          <note>
            Anf. 89 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag har, som sagt, varit i Vänersborg.
          </note>
          <note>
            Jag har informerat mig i denna fråga, och jag är väl medveten
            om vad bygden, kommunen och de anställda kräver. I morgon skall
            jag ha ett samtal med generaldirektören. Jag tror att det är till
            gagn för det samtalet att jag här inte exakt redogör för uppläggningen
            av mina diskussioner.
          </note>
          <note>
            Jag tror ändå att Rune Evensson och Ingvar
          </note>
          <note>
            Johnsson skall avvakta utfallet av styrelsens beslut i frågan.
          </note>
          <note type="speaker">
            Anf. 90 INGVAR JOHNSSON (s):
          </note>
          <note>
            Herr talman! Jag vill, precis som Rune Evensson gjorde, markera
            att jag hoppas att kommunikationsministern själv har en vilja.
            Det har inte sagts särskilt mycket i det avseendet.
          </note>
          <note>
            Jag utgår från att kommunikationsministern ändå har en vilja
            när det gäller att få till stånd en rimlig lösning för Teli. Vi
            får naturligtvis avvakta det samtal som skall föras. Sedan får
            vi se vilken påverkan kommunikationsministern kan ha på generaldirektören.
            Jag hoppas att det skall visa sig att en av landets regeringsledamöter
            har mera makt än vad generaldirektören vid ett av våra verk har.
          </note>
          <note>
            Lycka till i det samtal som skall föras!
          </note>
          <note type="speaker">
            Anf. 91 RUNE EVENSSON (s):
          </note>
          <note>
            Herr talman! Vi får lita på att Mats Odell i morgon når resultat
            i sina kontakter med generaldirektören. Vi liksom övriga i Vänersborg
            och alltså också de anställda har nu förhoppningar om att Mats
            Odell skall kunna göra något i den här situationen.
          </note>
          <note>
            Det positiva intryck som kommunikationsministern ändå lämnade
            efter sig i Vänersborg förtjänar att det blir en bra lösning i
            denna fråga.
          </note>
          <note>
            Anf. 92 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill trots allt erinra Ingvar
          </note>
          <note>
            Johnsson om att det är denna riksdag som har delegerat ansvaret
            till Televerkets styrelse och generaldirektör när det gäller att
            handlägga den här typen av frågor.
          </note>
          <note>
            Men om riksdagen bestämmer att enskilda statsråd framöver skall
            ta över det mera direkta ansvaret får väl motioner väckas i den
            delen. Sedan får dessa behandlas framöver. Men i dag är det alltså
          </note>
          <note>
            Televerkets styrelse som har ansvaret, och det är generaldirektören
            i den organisationen som har att lägga fram förslag till styrelsen.
          </note>
          <note>
            Överläggningen var härmed avslutad.
          </note>
          <note>
            Kammaren beslöt kl. 15.59 på förslag av förste vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            19 § Svar på fråga 1992/93:379 om barn som försvunnit från flyktingförläggningar
          </note>
          <note>
            Anf. 93 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ingbritt Irhammar har, mot bakgrund av uppgifter
            i massmedier om att barn försvinner från Invandrarverkets anläggningar,
            frågat mig vilka åtgärder regeringen avser att vidta för att förhindra
            att så sker.
          </note>
          <note>
            Under senare tid har i allt ökande omfattning barn och ungdomar
            under 18 år kommit till Sverige utan föräldrar eller annan vårdnadshavare.
            I slutet av år
          </note>
          <note>
            1992 var 1 165 ungdomar eller barn utan vårdnadshavare inskrivna
            i Invandrarverkets förläggningssystem.
          </note>
          <note>
            Många ungdomar har visserligen kommit tillsammans med släktingar
            eller bekanta till familjen men andra förefaller ha kommit helt
            ensamma. Gemensamt för dessa ungdomar och barn är att deras situation
            är otrygg och kräver särskild uppmärksamhet från såväl
          </note>
          <note>
            Invandrarverkets som socialnämndernas sida. De behöver någon
            som kan ta till vara dess rättigheter och ge dem stöd. Därför
            förordnas en god man så snart som möjligt efter ankomsten.
          </note>
          <note>
            Enligt Invandrarverket har ungefär 75 ungdomar utan vårdnadshavare
            avvikit från förläggning eller sluss under tiden den 1 januari
            1991 fram till i dag.
          </note>
          <note>
            Det rör sig med något undantag om ungdomar över
          </note>
          <note>
            15 år. Invandrarverket följer regelmässigt utvecklingen och har
            en särskild person avdelad för detta. Ingen av dessa ungdomar
            har lämnat förläggningen under mystiska omständigheter.
          </note>
          <note>
            Vistelsen på förläggning är i grunden frivillig för såväl vuxna
            som underåriga asylsökande, och det finns därför under normala
            omständigheter ingen grund för polisanmälan från Invandrarverkets
            sida när någon avviker. Om det finns misstanke om att den underårige
            lämnat förläggningen under hot eller att något annat brott begåtts
            i samband med försvinnandet, skall detta självfallet anmälas till
            polisen.
          </note>
          <note>
            En anmälan enligt socialtjänstlagen till socialnämnden görs alltid
            när en underårig avviker från en förläggning eller sluss. Det
            är sedan socialnämnden som har att besluta om erforderliga åtgärder
            om den befarar att den underårige far illa.
          </note>
          <note>
            Jag delar Ingbritt Irhammars oro för att underåriga avviker från
            förläggningar. Mot bakgrund av den lägesredovisning jag nyss lämnat
            och det intresse som frågan för närvarande ägnas av ansvariga
            myndigheter anser jag emellertid inte att några särskilda åtgärder
            från regeringens sida nu erfordras.
          </note>
          <note>
            Jag vill avslutningsvis understryka att det hittills inte har
            framkommit något som tyder på att det skulle finnas ett samband
            mellan de barn och ungdomar som avvikit från Invandrarverkets
            anläggningar och den pågående polisutredningen om barnprostitution
            eller uppgifter om att barn skulle ha mördats och blivit nedgrävda.
          </note>
          <note type="speaker">
            Anf. 94 INGBRITT IRHAMMAR (c):
          </note>
          <note>
            Herr talman! Jag vill tacka Birgit Friggebo för svaret. Jag ställde
            frågan av olika skäl -- dels därför att jag kände oro när jag
            läste om detta i tidningsartiklarna, dels därför att jag kände
            att jag behövde upplysning i dessa frågor. Svaret syftar faktiskt
            till att upplysa, och jag är tacksam för svaret, där många av
            de frågor klargörs som också ställts i pressen.
          </note>
          <note>
            Det är självklart att vi upplever oro, för vi känner ett ansvar
            för de flyktingbarn som kommer hit utan någon förälder eller någon
            annan som tar hand om dem. Vi får då uppträda i föräldrarnas ställe
            och ta hand om dem. Det är bra att det i svaret upplyses om att
            det utses en god man. Det är oerhört viktigt.
          </note>
          <note>
            Man kan fråga sig hur dessa goda män har lyckats.
          </note>
          <note>
            Har ändå 75 barn försvunnit av visserligen ett väldigt stort
            antal barn som har kommit hit, frågar man sig om kontakten är
            god nog, om det inte kan göras någonting för att förbättra kontakterna.
            Nu har man i efterhand undersökt av vilka skäl barnen har försvunnit
            och kommit fram till att vi i dag inte behöver känna oro för att
            de har utsatts för något våld, sexuellt ofredande eller i allra
            värsta fall mord. Det är möjligt att de ändå har utsatts för dåliga
            miljöer när de har avvikit från flyktingförläggningarna utan att
            vi har vetat vart de har tagit vägen.
          </note>
          <note>
            Finns det inga tankar på att förbättra kontrollen, förbättra
            den hjälp som en god man ändå skulle kunna vara?
          </note>
          <note>
            Anf. 95 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tror att man ger en litet felaktig bild av vad
            det handlar om när man säger att ungdomar -- oftast är det fråga
            om barn över 15 år --
          </note>
          <note>
            försvinner. De avviker från förläggningarna. Ibland har det varit
            fråga om ungdomar som frivilligt har åkt hem. Det har gällt väldigt
            många av kosovoungdomarna. De har packat sina väskor, de har talat
            med sina kompisar men inte meddelat förläggningsledningen. Det
            har då varit ganska lätt att kunna konstatera att de alltså åkt
            hem och därmed avvikit från förläggningen.
          </note>
          <note>
            Genom ett nytt samarbete mellan de nordiska länderna har det
            också visat sig att några ungdomar har gett sig i väg till Finland
            och Norge och där sökt asyl. Det finns nu upprättade kontakter
            mellan svenska och andra nordiska länders myndigheter.
          </note>
          <note>
            Godmannen har naturligtvis en viktig uppgift. Det är ofta människor
            som är djupt engagerade för dessa ungdomar. Jag skulle tro att
            de gör så gott de kan, men det är också viktigt att Invandrarverkets
            personal bevakar det här. De olika redovisningar som gjorts från
            Invandrarverkets sida visar ändå att man har situationen under
            ganska bra kontroll.
          </note>
          <note type="speaker">
            Anf. 96 INGBRITT IRHAMMAR (c):
          </note>
          <note>
            Herr talman! Det låter ganska betryggande.
          </note>
          <note>
            Det kan också bero på otillräcklig information till de barn som
            kommit hit. De har kanske inte förstått hur viktigt det är att
            myndigheterna får veta vart de tar vägen. Det är möjligt att sådan
            information skulle kunna förbättras.
          </note>
          <note>
            När jag först läste om detta i tidningarna tänkte jag att nu
            får vi väl snart en fråga från brasilianska parlamentet, där man
            oroar sig för hur barn försvinner i Sverige, eftersom vi tidigare
            har visat oro för hur barn försvinner i Brasilien. Men detta är
            ett problem i mycket mindre skala. När jag nu får veta att det
            finns vetskap om vart dessa barn har tagit vägen, är jag nöjd
            med svaret.
          </note>
          <note>
            Anf. 97 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Eftersom Ingbritt Irhammar tar upp detta med information,
            vill jag bara komplettera med att säga att Invandrarverket nu
            tar fram information för att ge till ungdomarna, så att de blir
            medvetna om att de självklart bör meddela vart de tar vägen när
            de avviker från förläggningarna.
          </note>
          <note type="speaker">
            Anf.98 INGBRITT IRHAMMAR (c):
          </note>
          <note>
            Herr talman! Det var väldigt positivt. Det finns många svenskar
            som undrat om det verkligen inte är nödvändigt för dem som kommer
            till vårt land och söker asyl eller uppehållstillstånd att tala
            om var de finns, när svenska medborgare måste vara mantalsskrivna
            och tala om vart man flyttar. Det är lika viktigt, och ändå viktigare,
            i dessa fall för att vi skall kunna stödja och hjälpa.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:389 om regler för handel med kulturellt
            värdefulla föremål
          </note>
          <note>
            Anf. 99 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Åke Gustavsson har frågat mig om vilka åtgärder
            regeringen vidtar i anledning av EG-
          </note>
          <note>
            kommissionens förslag till regler för handeln med kulturellt
            värdefulla föremål.
          </note>
          <note>
            Artikel 36 i Romfördraget ger EG:s medlemsländer rätt att upprätthålla
            nationella lagar om skydd mot utförsel av kulturföremål. De flesta
            av medlemsländerna har liksom Sverige sådan lagstiftning. Samtidigt
            medför avskaffandet av tullkontrollerna inom EG att efterlevnaden
            av de nationella skyddsreglerna inte som nu kan kontrolleras vid
            de inre gränserna. Därför har EG:s ministerråd nu beslutat om
            kompensatoriska skyddsregler i form av dels en förordning om exportlicens
            vid utförsel av kulturföremål till tredje land, dels ett direktiv
            om återlämnande av kulturföremål som olovligen förts från ett
            medlemsland till ett annat. Förordningen utfärdades den 1 januari
            1993. Direktivet kommer att behandlas i EG-parlamentet under denna
            vår.
          </note>
          <note>
            Förordningen och direktivet är tillämpliga på de föremålkategorier
            med värdegränser, som finns upptagna i en till reglerna fogad
            förteckning. För en rad föremålsslag, t.ex. äldre trä- och textilföremål,
            gäller sådana värdegränser att föremål som för närvarande är skyddade
            enligt svensk lag i vissa fall skulle falla utanför EG:s skydd.
          </note>
          <note>
            Under de nu inledda medlemskapsförhandlingarna finns således
            anledning att markera Sveriges intressen på ifrågavarande områden.
            Frågan bevakas av bl.a. den arbetsgrupp inom regeringskansliet
            som har regeringens uppdrag att utreda frågor om gränskontroller
            inför Sveriges inträde i EG. Arbetsgruppens konsekvensstudie utförs,
            vad gäller kulturföremål, under medverkan av Kulturdepartementet
            och i nära samråd med berörda kulturmyndigheter.
          </note>
          <note>
            Självfallet kommer man från svensk sida att kraftfullt verka
            för en modifiering av EG:s skyddsvillkor. Jag vill också erinra
            om att den svenska lagstiftningen kommer att finnas kvar även
            vid ett svenskt medlemskap i EG och att det finns möjligheter
            att säkra efterlevnaden med andra metoder än gränskontroll, t.ex.
            ökade informationsåtgärder och bilaterala överenskommelser med
            de största importländerna.
          </note>
          <note type="speaker">
            Anf. 100 ÅKE GUSTAVSSON (s):
          </note>
          <note>
            Herr talman! Jag tackar för svaret.
          </note>
          <note>
            I svensk lagstiftning sägs att föremål från bildkonstområdet
            som är 100 år gamla och representerar ett värde av 50 000 kronor
            eller mer bara får utföras om man har särskilt tillstånd. I EG-
          </note>
          <note>
            kommissionens förslag är motsvarande summa 1,3
          </note>
          <note>
            miljoner kronor, och här skall det inte gälla någon tidsgräns.
          </note>
          <note>
            När det gäller föremål som är 100 år gamla, såsom folkdräkter,
            möbler och musikinstrument, skall det inte finnas något förbud.
            Här har det enbart fastställts en penningsumma på 440 000 kronor.
          </note>
          <note>
            Samisk konst skyddas i Sverige till ett värde av
          </note>
          <note>
            2 000 kronor. I det här sammanhanget har det inte föreslagits
            något skydd över huvud taget.
          </note>
          <note>
            Det är ett understatement när kulturministern säger att en rad
            föremålsslag i vissa fall skulle falla utanför EG:s skyddsregler.
            Det innebär alltså att
          </note>
          <note>
            EG:s skydd är mycket dåligt.
          </note>
          <note>
            Jag ser naturligtvis allvarligt på detta. Det kan vara ett hot
            mot det folkliga materialet av historiskt värde, alltifrån allmogemiljö,
            arbetarmiljö till en lågborgerlig miljö. Däremot kommer dyrbara
            högreståndsartiklar att skyddas.
          </note>
          <note>
            Statsrådet Ulf Dinkelspiel sade den 21 januari här i kammaren
            när en liknande fråga diskuterades att
          </note>
          <note>
            ''vi argumenterar för revidering av reglerna, så att hänsyn tas
            till våra svenska bestämmelser''. I dag erinrar kulturministern
            om att den svenska lagstiftningen kommer att finnas kvar vid ett
            svenskt medlemskap i EG. Vilket av beskeden är det som gäller?
            Behöver vi argumentera eller kan vi ha lagstiftningen kvar?
          </note>
          <note>
            Vidare sade kulturutskottet i sitt yttrande över
          </note>
          <note>
            EES-avtalet att regeringen skulle kartlägga konsekvenserna på
            kulturområdet och att denna kartläggning skulle vara klar innan
            årsskiftet. Jag har inte fått någon information om huruvida denna
            kartläggning är slutförd. Min fråga till kulturministern är: När
            är regeringens kartläggning klar?
          </note>
          <note>
            Anf. 101 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det finns ingenting som är skiljaktigt i Ulf Dinkelspiels
            besked och mina besked. Som jag säger i mitt svar kommer vi självfallet
            att kraftfullt verka för en modifiering av EG:s skyddsvillkor.
            Vi kommer att argumentera för att försöka åstadkomma en förändring.
            Det bästa vore naturligtvis om man hade bra gemensamma regler
            över Europa. Men så länge det inte finns några gemensamma regler
            är det givetvis viktigt att vi behåller den svenska lagstiftningen
            och försöker att i avsaknad av en gränskontroll med andra metoder,
            s.k. kompensatoriska metoder, upprätthålla en sådan.
          </note>
          <note>
            Jag kan inte exakt svara på frågan om när konsekvensstudien är
            klar. Men det kommer den att bli ganska snart, eftersom dessa
            frågor förmodligen kommer upp på förhandlingsbordet redan under
            denna vår.
          </note>
          <note type="speaker">
            Anf. 102 ÅKE GUSTAVSSON (s):
          </note>
          <note>
            Herr talman! Statsrådet förespråkar en skärpt gränskontroll i
            avvaktan på att vi skall få gehör för våra bestämmelser. Men i
            det skrivna svaret säger statsrådet att svensk lagstiftning kommer
            att finnas kvar även vid ett svenskt medlemskap i EG. Det vore
            bra om man kunde klara det. Ulf Dinkelspiel säger däremot att
            han argumenterar för en revidering av EG:s regler för att man
            inom EG skall ta hänsyn till de svenska bestämmelserna. Därmed
            kan det ifrågasättas vilket som gäller i detta sammanhang.
          </note>
          <note>
            Jag är positiv till öppenhet och till att utveckla samarbetet
            i Europa. En annan sida av detta är att det är oerhört viktigt
            att slå vakt om det svenska kulturarvet. Det är en tillgång för
            Sverige, och jag tror faktiskt att det är en tillgång också för
            Europa.
          </note>
          <note>
            Därför är det viktigt att denna fråga bevakas.
          </note>
          <note>
            Slutligen vill jag tacka för att man nu äntligen kommer att redovisa
            kartläggningen av konsekvenserna på kulturområdet, något som skulle
            ha skett innan årsskiftet.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:366 om skolundervisningen för asylsökande
            barn
          </note>
          <note>
            Anf. 103 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Inger Lundberg har mot bakgrund av uppgifter i massmedier
            frågat mig om
          </note>
          <note>
            Kulturdepartementet avser att föreslå regeringen att asylsökande
            barn inte längre skall erbjudas en fullgod skolundervisning.
          </note>
          <note>
            Regeringen har den 17 december 1992 uppdragit åt
          </note>
          <note>
            Skolverket och Invandrarverket att undersöka hur kostnaden för
            undervisningen för asylsökande barn på förläggningar skall gå
            att minska med bibehållen tillfredsställande kvalitet.
          </note>
          <note>
            Bakgrunden till uppdraget är statens principiella ansvar för
            kostnader i samband med mottagande av asylsökande, införandet
            av ett nytt generellt statsbidragssystem till kommunerna samt
            det drastiskt ökade antalet asylsökande skolbarn och de ökade
            kostnader som detta medfört.
          </note>
          <note>
            Det nya statsbidraget till kommunerna som infördes den 1 januari
            1993 påverkas inte av antalet barn i skolan, vilket medfört att
            kommuner med många asylsökande barn inte får samma täckning av
            skolkostnaderna som genom tidigare statsbidragssystem.
          </note>
          <note>
            Därför har regeringen beslutat att Invandrarverket under vårterminen
            1993 skall ersätta sådana skolkostnader för asylsökande barn på
            förläggning som kommunerna tidigare fick ersättning för av staten
            i annan ordning.
          </note>
          <note>
            Avsikten är att förläggningskommunen också därefter skall få
            ersättning från Invandrarverket för sina kostnader för asylsökande
            barn. Samtidigt är ambitionen att söka nedbringa dessa kostnader
            utan att det går ut över kvaliteten i undervisningen.
          </note>
          <note>
            Uppdraget tar sikte på att det bör gå att hitta flexibla lösningar
            och andra former för undervisningen av barnen. Med de stora och
            enhetliga språkgrupper vi har i dag bör det finnas möjligheter
            att effektivisera och anpassa undervisningen utifrån barnens behov.
            I uppdraget ligger också att särskilt överväga i vilken utsträckning
            man kan engagera kompetenta lärare bland de asylsökande för viss
            undervisning och på så sätt ersätta eller biträda annan skolpersonal.
          </note>
          <note>
            Om utredningen inte skulle lyckas med ambitionen att åstadkomma
            besparingar i skolverksamheten utan att det går ut över kvaliteten
            i undervisningen skall besparingsmöjligheter sökas inom andra
            delar av förläggningsverksamheten.
          </note>
          <note>
            Svaret på frågan är följaktligen nej.
          </note>
          <note type="speaker">
            Anf. 104 INGER LUNDBERG (s):
          </note>
          <note>
            Herr talman! Vi har ett alldeles speciellt ansvar för barnen
            på flyktingförläggningarna. Dessa barn far oerhört illa. Deras
            föräldrar känner väldigt stor oro. Barnen befinner sig i en mycket
            osäker och ovan situation.
          </note>
          <note>
            Precis som alla andra barn har barnen på flyktingförläggningarna
            rätt till en god skolgång.
          </note>
          <note>
            Det förs nu en diskussion om invandrarpolitiken och dess kostnader.
            Riksdagens revisorer har krävt en översyn av invandrarpolitiken.
            Men man blir väldigt bekymrad när den första besparingsinsatsen
            gäller barnen. Det glöms bort att det är de som är mest utsatta.
            Dessa barn måste ha samma rätt till stöd som andra barn har.
          </note>
          <note>
            I svaret säger kulturministern att kostnaderna skall nedbringas
            utan att det går ut över kvaliteten.
          </note>
          <note>
            Enligt tidningsuppgifter skall kostnaderna skäras ned emot 60
            %. Det vore naturligtvis önskvärt om man kunde skapa denna tulipanaros.
            Men hur skall det gå till? De stora flyktingförläggningarna är
            ofta belägna i kommuner med svag ekonomi. Är det dessa kommuner
            som skall subventionera statens åtaganden på asylområdet?
          </note>
          <note>
            Invandrarministern talade om barn från stora språkgrupper. Men
            det är ändå fråga om barn som lever i en mer pressad situation
            än barn från den största språkgruppen i Sverige, nämligen de svenska
            barnen. Man talar om enkla lösningar.
          </note>
          <note>
            Måste barnen hela tiden vara kvar på förläggningarna med den
            press som det innebär?
          </note>
          <note>
            Det har ryktats om att barnen inte skall få ha gymnastik och
            slöjd. Är det den typen av besparingar som innebär en bibehållen
            kvalitet?
          </note>
          <note>
            Anf. 105 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är bra att Inger Lundberg har ställt den här
            frågan eftersom det har förekommit så många missförstånd, bl.a.
            i massmedierna.
          </note>
          <note>
            Detta är inte den första besparingsåtgärden, och det kan väl
            inte vara något fel att man använder pengarna på allra bästa sätt.
            Vi har dragit ner dagbidragen och det har skett förändringar när
            det gäller hälsoundersökningarna.
          </note>
          <note>
            Det är inte heller sant att utredningen skall minska kostnaderna
            med 60 %. Deras uppdrag är att se efter om det går att dra ner
            kostnaderna så att de blir 60 % av den genomsnittliga kostnaden
            i de svenska skolorna. Vi skall vara medvetna om att det i dag
            finns många kommuner som har skolkostnader som ligger ungefär
            på den nivån. Det är ofta kommuner där man inte har skolskjutsar.
          </note>
          <note>
            Det finns inget behov av skolskjutsar.
          </note>
          <note>
            Det kan t.ex. bli fallet när det gäller asylsökande barn. Det
            är en homogen grupp som ibland får sin skolundervisning på förläggningarna,
            men det kan också bli fråga om att ha skolundervisning i lokaler
            utanför förläggningarna. Så är det ju redan i dag.
          </note>
          <note>
            Inger Lundberg undrar om det är frågan om att fattiga kommuner
            skall subventionera staten.
          </note>
          <note>
            Utgångspunkten för den här utredningen är ju att när den kommunala
            påsen bildades avskaffades det riktade statliga stödet till kommunerna.
            Det är detta vi nu skall åtgärda och se till att kommunerna får
            pengar. Vad kan det då bli frågan om för besparingsförslag?
          </note>
          <note>
            Jag var i Kroatien för några veckor sedan. Där skötte flyktingarna
            själva hela skolundervisningen, hela hälsovården och matlagningen
            på ett alldeles utmärkt sätt. Det kan inte vara fel att undersöka
            om det bland de asylsökande föräldrarna finns sådana som är lärare
            och som på ett utmärkt sätt skulle kunna stödja i undervisningen.
          </note>
          <note>
            Det är ett exempel på en tänkbar besparingsåtgärd.
          </note>
          <note>
            Det skulle också innebära att de asylsökande fick en meningsfull
            sysselsättning.
          </note>
          <note type="speaker">
            Anf. 106 INGER LUNDBERG (s):
          </note>
          <note>
            Herr talman! Jag konstaterar att när regeringen talar om kostnader
            för skolorna säger man att 85 %
          </note>
          <note>
            av genomsnittskostnaden är ett absolut minimum för privatskolorna
            utan att de har några speciella behov för att stödja utsatta barn
            och inga behov av skolskjutsar m.m.
          </note>
          <note>
            Jag vill i alla fall tacka kulturministern för uttalandet om
            att de kommuner som gör insatserna skall få full kostnadstäckning
            för detta. Det är viktigt att det slås fast. Men än viktigare
            är att de barn som vi har ett ansvar för får full trygghet.
          </note>
          <note>
            Jag skulle vilja fråga om invandrarministern har varit ute och
            besökt de skolor där de asylsökande barnen går och sett vilken
            oerhört stor betydelse skolgången i den svenska skolan har. Detta
            sker många gånger i samarbete med asylsökande som biträder i jobbet.
          </note>
          <note>
            Anf. 107 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vi har precis samma uppfattning i grundfrågan. Det
            är oerhört viktigt att dessa barn får en bra skolgång. Det är
            naturligtvis särskilt viktigt med den bakgrund som många av de
            här barnen har. Det finns ingen som helst skillnad där.
          </note>
          <note>
            Detta handlar om den undervisning som sker på flyktingförläggningarna.
            Det finns också asylsökande barn från flyktingförläggningarna
            som går i de svenska skolorna. Dessa berörs över huvud taget inte
            av det här.
          </note>
          <note>
            Jag vill också svara på ytterligare några av de frågor som Inger
            Lundberg ställde i inledningen. Det gällde frågan om gymnastik
            m.m. Där kan man tänka sig att den kan ske inom ramen för den
            fritidsverksamhet som i övrigt finns på förläggningen. Då behöver
            man inte dubblera den.
          </note>
          <note>
            Antingen kan den fritidsaktivitet som nu finns minska ner eller
            också kan barnen delta i den vanliga fritidsverksamheten.
          </note>
          <note>
            Det finns alltså en rad sådana saker som Skolverket och Invandrarverket
            tillsammans skall titta på för att lägga fram ett förslag som
            ger oss en god kvalitet och använder de resurser vi har på bästa
            sätt.
          </note>
          <note type="speaker">
            Anf. 108 INGER LUNDBERG (s):
          </note>
          <note>
            Herr talman! Vid flera av flyktingförläggningarna i olika kommuner
            runt om i landet bedrivs skolundervisningen vid grundskolor. Det
            är alltså en del av flyktingförläggningarnas verksamhet. Om jag
            uppfattade kulturministern rätt menar Birgit
          </note>
          <note>
            Friggebo att den verksamheten skall finns kvar och det enda som
            kommer att beröras är den verksamhet som sker i lokaler på flyktingförläggningarna.
          </note>
          <note>
            Det är naturligtvis mycket skönt att få ett sådant besked för
            de barn som går i grundskolorna, men man kan undra om vi skall
            ha så olika standard för barn från olika flyktingförläggningar
            i landet.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:390 om budgetramarna och de nationella
            kulturinstitutionerna
          </note>
          <note>
            Anf. 109 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Lennart Fridén har frågat mig om vilka åtgärder
            jag är beredd att vidta så att de stora nationella kulturinstitutionerna
            sköter sin ekonomi så att ramöverskridanden inte sker.
          </note>
          <note>
            När det gäller Dramaten delar jag Lennart Fridéns uppfattning
            att signalen om Dramatens ekonomi är oroande. Det är därför som
            regeringen har tagit upp frågan i årets budgetproposition och
            redovisat att den utgår från att Dramaten vidtar de åtgärder som
            är nödvändiga för att successivt uppnå balans.
          </note>
          <note>
            Det kan heller inte bli fråga om att en tillfällig obalans i
            Dramatens ekonomi skall gå ut över bidragen till övriga landet.
          </note>
          <note>
            Jag har också haft anledning att tala med chefen för
          </note>
          <note>
            Dramaten i den här delen och vill uttala mitt förtroende för
            teaterns ambition och förmåga att bemästra svårigheterna. Under
            våren kommer också ett delårsbokslut att redovisas.
          </note>
          <note>
            Jag vill i det här sammanhanget påpeka att statens kulturpolitiska
            ambitioner på teaterområdet under många år har varit starkt koncentrerade
            på att främja uppbyggnaden av ett nätverk av länsteatrar i hela
            landet. Det har bl.a. inneburit att det regionala teaterstödet
            under den senaste femårsperioden ökat realt med ca 200 grundbelopp
            eller ca 10 %. Ambitionen att förstärka nätverket av länsinstitutioner
            har också kommit till klart uttryck i de två budgetförslag som
            jag har haft ansvaret för. Denna reformverksamhet i fråga om länsteaterstödet
            har ingen motsvarighet på de nationella institutionerna. Där har
            ambitionen främst gällt formerna för priskompensation.
          </note>
          <note>
            Grundbeloppssystemet är en stödform som i jämförelse med andra
            stöd inom kulturområdet har inneburit en mycket god kompensation
            för prisökningar. Grundbeloppen har inte heller varit föremål
            för de tvåprocentiga rationaliseringskrav som i övrigt har tillämpats
            på institutioner inom hela statsförvaltningen. Det finns således
            ingen grund för påståenden om en orättvis behandling av länsteatrarna
            -- snarare tvärtom.
          </note>
          <note type="speaker">
            Anf. 110 LENNART FRIDÉN (m):
          </note>
          <note>
            Herr talman! Jag vill tacka kulturministern för svaret på min
            fråga. När man läser i tidningar och även får påringningar där
            det talas om att de på
          </note>
          <note>
            Dramaten ägnar sig åt vad som kallas kreativ bokföring, att revisorerna
            varken har velat tillstyrka eller avstyrka ansvarsfrihet och där
            det konstateras att resultatutjämningsfonden i princip är borta,
            är det litet lustigt att läsa årets budgetproposition där ministern
            utgår från att man hanterar den här fonden på ett riktigt sätt.
            Den första fråga som man då ställer sig är: Vilken fond?
          </note>
          <note>
            Detta med tanke på att större delen av den har försvunnit.
          </note>
          <note>
            Det är riktigt som statsrådet påpekar att det har skett en otrolig
            uppbyggnad av länsteatrarna. Men även innan dessa reformer trädde
            till fanns det ett antal etablerade teatrar. Jag tänker då på
            stadsteatrarna i Helsingborg, Göteborg, Borås och
          </note>
          <note>
            Malmö. De kan inte sägas ha blivit särskilt väl gynnade sedan
            grundbeloppssystemet infördes.
          </note>
          <note>
            Jag upplever det ganska starkt som ordförande i det som vi kanske
            skulle kunna kalla västkustens
          </note>
          <note>
            Dramaten, nämligen Göteborgs stadsteater. Där har man inte fått
            ett enda grundbelopp till under åren sedan det systemet infördes.
            Det är inte utan att man förstår dem som arbetar vi dessa teatrar.
            De upplever en viss orättvisa när de ser hur mycket som har satsats
            centralt på olika institutioner.
          </note>
          <note>
            Det allra viktigaste är kanske det som fastslås i statsrådets
            svar, att detta inte kommer att gå ut över någon annan. Det är
            bra att få det fastställt. Man får tydligen ha piskan på Dramaten
            för att de skall kunna klara av sina ekonomiska problem. Jag tror
            att många med spänd förväntan ser fram emot delårsbokslutet, inte
            för att man vill illa åt
          </note>
          <note>
            Dramaten, utan därför att man vill ha kultur för pengarna. Då
            är det viktigt att de hanteras på ett riktigt sätt.
          </note>
          <note>
            Anf. 111 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag delar naturligtvis Lennart Fridéns uppfattning
            att vi skall ha kultur för pengarna. Det är också bakgrunden till
            behandlingen i budgetpropositionen, när vi säger att Dramaten
            måste vidta åtgärder för att komma i balans och att det måste
            finnas en resultatutjämningsfond.
          </note>
          <note>
            Detta är en fråga. Men när man med den utgångspunkten går ut
            och påstår att scenerna i andra delar av landet får en orättvis
            behandling jämfört med nationalscenerna i Stockholm, finns det
            anledning att reagera.
          </note>
          <note>
            Lennart Fridén nämnde t.ex. Göteborgs stadsteater och Malmö stadsteater.
            Göteborgs stadsteater fick
          </note>
          <note>
            20 nya grundbelopp budgetåret 1990/91 och Malmö stadsteater 35
            nya grundbelopp. Varje grundbelopp är värt ungefär 200 000 kronor.
            Någon motsvarande uppräkning beträffande nationalscenerna har
            över huvud taget inte skett. Där har diskussionen rört urgröpningen
            på grund av priskompensationen, som nationalscenerna under en
            rad av år inte fick och där vi förra året gjorde ett krafttag.
            Samtidigt fick länsteatrarna reformutrymme genom ett realt tillskott,
            som medförde att de kunde anställa mer personal.
          </note>
          <note type="speaker">
            Anf. 112 LENNART FRIDÉN (m):
          </note>
          <note>
            Herr talman! Jag missunnar inte på något sätt länsteatrarna vad
            de har fått. Men faktum kvarstår.
          </note>
          <note>
            Det är inte svårt att förstå att man blir rädd ute på länsteatrarna,
            när man för några år sedan kunde dölja flera tiotals miljoner
            på Operan. Vi kan nu se hur man på Dramaten skjuter ett stort
            underskott framför sig. Teatrarna ute i landet anser att de inte
            har fått vad de borde ha fått, och det är då inte konstigt att
            de reagerar.
          </note>
          <note>
            Vi kan ganska länge diskutera vad som har hänt med de regionala
            resp. centrala institutionerna. Vi kan konstatera att Europarådet
            ju har hävdat att vi bör göra mycket mer för de alternativa centrum
            som vi har i Sverige, t.ex. Malmö, Umeå och
          </note>
          <note>
            Göteborg. Vi kan återkomma till detta vid ett senare tillfälle.
            Det viktigaste för mig var att få svar på att man inte på något
            sätt skall belasta kulturinstitutionerna ute i landet och att
            Dramaten har fått i uppdrag att klara sitt. Det ser vi fram emot.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:375 om Sveriges
          </note>
          <note>
            Radios sjövädersrapporter
          </note>
          <note>
            Anf. 113 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Carl Olov Persson har frågat mig om jag avser att
            vidta några åtgärder för att Sveriges
          </note>
          <note>
            Radio, som public service-företag, skall uppfylla sin uppgift
            att sända sjövädersrapporter på för fiskarna lämpliga tider. Bakgrunden
            är, enligt Carl
          </note>
          <note>
            Olov Persson, att Sveriges Radio har ändrat tiderna för sjövädersrapporteringen.
          </note>
          <note>
            Enligt vad jag under hand har erfarit har sändningstiden för
            sjövädersrapporteringen i P1
          </note>
          <note>
            flyttats från kl. 16.35 dagligen till kl. 19.05 vardagar och
            till kl. 18.55 på lördagar och söndagar. Övriga dagliga sändningstider
            kvarstår, dvs. kl. 08.05, kl.
          </note>
          <note>
            13.00 och kl. 21.50. Sveriges Radio uppger att man har flyttat
            sändningstiden kl. 16.35 bl.a. på grund av relativt sett lågt
            lyssnarintresse. Sveriges Radio utreder för närvarande om de lokala
            P4-kanalerna kan komplettera P1:s sjövädersrapportering.
          </note>
          <note>
            Varje programföretag bestämmer enligt radiolagen ensamt vad som
            skall förekomma i dess sändningar.
          </note>
          <note>
            Företagen skall då iaktta bestämmelserna i radiolagen och i resp.
            företags avtal med staten.
          </note>
          <note>
            Radionämnden granskar i efterhand om programföretagen utövat
            sin sändningsrätt i enlighet med radiolag och avtal.
          </note>
          <note>
            Det avtal mellan staten och Sveriges Radio som trädde i kraft
            den 1 januari 1993 och som gäller för perioden 1993--1996 innehåller
            endast allmänna bestämmelser om Sveriges Radios programverksamhet.
            I övrigt har företaget självbestämmanderätt vad gäller programinnehåll,
            sändningstider m.m. Någon särskild uppgift att sända sjövädersrapporter
            finns inte.
          </note>
          <note>
            Jag förutsätter givetvis att programbolagen följer avtalen. Som
            statsråd kan jag däremot inte på annat sätt än via avtalens innehåll
            påverka programverksamhetens inriktning.
          </note>
          <note type="speaker">
            Anf. 114 CARL OLOV PERSSON (kds):
          </note>
          <note>
            Herr talman! Detta är en enkel men mycket viktig fråga. Att det
            är ett lågt lyssnarintresse tyder ju på att det inte finns så
            många fiskare längre. Men de försörjer oss trots allt med fisk.
            För dessa yrkesutövare är det viktigt att få sjövädersrapporter
            så att de kan ta upp sina nät i rätt tid, om det blir hårt väder.
          </note>
          <note>
            Jag skulle vilja veta om avtalet mellan staten och
          </note>
          <note>
            Sveriges Radio innehåller något om att Sveriges
          </note>
          <note>
            Radio skall svara för viss nyhetsförmedling, väderrapportering,
            ekonomisk rapportering osv.
          </note>
          <note>
            Anf. 115 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Någon specifikation av vad nyhetsrapporteringen
            skall innehålla finns inte.
          </note>
          <note>
            T.ex. sjövädersrapporter nämns inte. Jag delar naturligtvis Carl
            Olov Perssons uppfattning att detta är en viktig säkerhetsfråga
            för fiskare. Men
          </note>
          <note>
            Carl Olov Persson skall notera vad som sägs i svaret om att Sveriges
            Radio utreder om de lokala P4-
          </note>
          <note>
            kanalerna kan komplettera P1:s sjövädersrapportering. Jag har
            erfarit att det finns ett visst intresse från lokalradion på Gotland
            att delta i ett sådant programarbete. Om det kommer till stånd,
            tror jag att det blir en väsentlig förbättring på denna punkt.
            Det skulle t.o.m.
          </note>
          <note>
            kunna bli fler sändningar än man har i dag.
          </note>
          <note type="speaker">
            Anf. 116 CARL OLOV PERSSON (kds):
          </note>
          <note>
            Herr talman! Jag har med tacksamhet noterat dessa rader. Det
            gäller bara för oss att se till att det verkligen blir en bra
            service för fiskare.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1992/93:387 om principer som kan medföra att
            flyktingar från Peru utvisas
          </note>
          <note>
            Anf. 117 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Carl Olov Persson har frågat mig enligt vilka principer
            peruanska flyktingar kan komma att avvisas från Sverige.
          </note>
          <note>
            Samtliga asylärenden bedöms individuellt, sett bl.a. mot bakgrund
            av läget i det land den asylsökande kommer ifrån. Naturligtvis
            gäller samma regler för peruanska asylsökande som för alla andra.
            Gruppbeslut fattas aldrig i asylärenden, och frågeställarens uppgift
            att alla asylsökande peruaner kommer att avvisas är alltså grundlös.
          </note>
          <note>
            Regeringen har under 1992 och hittills under 1993
          </note>
          <note>
            fattat beslut i 28 ärenden rörande peruanska asylsökande. Av
            dessa beviljades uppehållstillstånd i sex fall.
          </note>
          <note>
            Peruanska asylsökande utgör en relativt stor grupp av de asylsökande
            i Sverige, och inströmningen har ökat under senare år. Såväl regeringen
            som myndigheterna följer utvecklingen i Peru mycket noga och har
            tillgång till omfattande material om situationen där.
          </note>
          <note>
            Invandrarverket och Utlänningsnämnden anser inte att det mot
            bakgrund av läget i Peru finns anledning att anta att samtliga
            asylsökande har skyddsbehov. Regeringen har inte funnit anledning
            att göra någon annan bedömning i de ärenden som överlämnats till
            regeringen för beslut.
          </note>
          <note>
            Jag vill också upplysa om att den europeiska kommissionen för
            mänskliga rättigheter nyligen har fattat beslut i två ärenden,
            i vilka peruanska asylsökande, som enligt beslut av regeringen
            skall avvisas från Sverige, hade klagat till kommissionen.
          </note>
          <note>
            De hade anfört att de skulle löpa risk att torteras om de avvisades
            till Peru. I båda fallen fann kommissionen att ärendena inte skulle
            tas upp till prövning, då klagandenas påståenden bedömdes vara
            uppenbart ogrundade.
          </note>
          <note>
            Kommissionen anförde att svenska myndigheter har omfattande erfarenhet
            av att bedöma asylansökningar från peruanska medborgare och att
            regeringen noggrant prövat omständigheterna i ärendena. Prövningen
            enligt svensk lag om en avvisning kan verkställas med hänsyn till
            risken för tortyr överensstämmer enligt kommissionen väl med de
            krav som ställs enligt den europeiska konventionen om mänskliga
            rättigheter.
          </note>
          <note>
            Kommissionen fann därför att det inte fanns anledning att anta
            att klagandena riskerar tortyr eller annan behandling som strider
            mot den europeiska konventionen om mänskliga rättigheter vid återsändande
            till Peru.
          </note>
          <note type="speaker">
            Anf. 118 CARL OLOV PERSSON (kds):
          </note>
          <note>
            Herr talman! Jag fick ägna en hel del av julhelgen till att åka
            till Fagersta och prata med dessa peruaner, som hade gått in för
            att hungerstrejka.
          </note>
          <note>
            Flera politiker från vårt län, bl.a. Hugo Bergdahl från Folkpartiet,
            var där. Vi förde flera intressanta samtal med peruanerna och
            människor omkring dem.
          </note>
          <note>
            Där påstods att statsministern hade sagt att alla peruaner var
            terrorister och att de är utvisade i grupp. Jag har analyserat
            detta och konstaterat att det är fel. Man kan inte säga på ett
            sådant sätt som statsminister i Sverige och få fortsätta att vara
            statsminister. Jag meddelade detta till flyktingarna och till
            pressen i Fagersta.
          </note>
          <note>
            Vi vet dock att läget i Peru inte är helt lätt att tyda.
          </note>
          <note>
            Efter det att ledaren för Sendero Luminoso hade gripits har det
            närmast uppstått en häxjakt. Man har det utsagda målet att gerillan
            skall var utplånad till 1995, antagligen genom arresteringar eller
            strid.
          </note>
          <note>
            Att i det här läget göra politiska bedömningar som skall ligga
            till grund för flyende människors rätt att få politisk eller humanitär
            asyl i Sverige är en grannlaga uppgift. Varje regering måste rimligen
            ha rätt att agera mot den typ av verksamhet som
          </note>
          <note>
            Sendera Luminoso har bedrivit. Det sägs att man lämnat travar
            av civila lik efter sig. Samtidigt måste vaksamheten vara stor
            när ett visst mått av oundvikligt våld från regeringens sida börjar
            visa tecken på att övergå i statsterrorism. Jag vill därför uppmana
            kultur- och invandrarministern att i detta läge mycket noga överväga
            peruanska flyktingars rätt till politisk asyl.
          </note>
          <note>
            Anf. 119 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag kan försäkra Carl Olov Persson om att det görs
            mycket noggranna överväganden.
          </note>
          <note>
            Varken regeringen, Invandrarverket eller
          </note>
          <note>
            Utlänningsnämnden är okunniga om situationen i
          </note>
          <note>
            Peru. Jag tycker att det är bra att Carl Olov Persson har ställt
            även denna fråga, eftersom det finns så många missförstånd. Ett
            exempel är att man säger att alla skall avvisas. Det är inte sant.
            Jag redovisade här regeringens beslut, men även efter
          </note>
          <note>
            Utlänningsnämndens och Invandrarverkets beslut har många peruaner
            fått stanna, t.o.m. som flyktingar och de facto-flyktingar.
          </note>
          <note>
            Ett annat exempel är att man säger att alla stämplas som terrorister.
            Det är också helt fel. Det finns en del personer som har en lös
            anknytning till Sendero
          </note>
          <note>
            Luminoso, och själva åberopar de inte terroristhandlingar. Det
            finns många peruaner som över huvud taget inte har någon koppling
            till
          </note>
          <note>
            Sendero Luminoso, och många av dem har helt öppet kunnat resa
            ut ur Peru utan användande av falska handlingar och liknande.
          </note>
          <note>
            Däremot är det riktigt att Sverige naturligtvis inte vill bli
            en bas för anhängare till Sendero Luminoso.
          </note>
          <note>
            I våra beslut har vi beskrivit att vi inte tycker om den här
            organisationen. Jag tror inte att det finns någon som egentligen
            gör det i Sverige. Men det hindrar inte att man ibland naturligtvis
            skall ta humanitära hänsyn.
          </note>
          <note>
            I ett visst avseende har vi gjort markeringar. Det gäller när
            personer från Peru, som har anknytning till Sendero Luminoso,
            har väntat länge här i
          </note>
          <note>
            Sverige. I sådana fall har anknytningen ansetts vara ett särskilt
            skäl för att de inte skall få uppehållstillstånd enligt de generella,
            schabloniserade väntetidsreglerna.
          </note>
          <note type="speaker">
            Anf. 120 CARL OLOV PERSSON (kds):
          </note>
          <note>
            Herr talman! Jag tackar kulturministern för det mycket gedigna
            svar jag har fått.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1992/93:400 om möjlighet till gymnasiestudier
            för asylsökande barn
          </note>
          <note>
            Anf. 121 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Berith Eriksson har frågat mig vilka åtgärder regeringen
            tänker vidta för att garantera att reglerna i FN:s barnkonvention
            om rätt till undervisning efter grundutbildning skall uppfyllas
            beträffande barn som sökt skydd i Sverige.
          </note>
          <note>
            Asylsökande barn i åldern 7--16 år skall enligt grundskoleförordningen
            tas emot i grundskolan i den kommun där de vistas.
          </note>
          <note>
            Någon motsvarande skyldighet för kommuner att erbjuda gymnasieplats
            för asylsökande ungdomar finns inte.
          </note>
          <note>
            Under normala betingelser kan ansökningar om uppehållstillstånd
            prövas inom en så kort tid att asylsökande ungdomar inte hinner
            få så goda svenskkunskaper att de kan tillgodogöra sig undervisningen
            i den reguljära gymnasieskolan, dvs. på de nationella programmen
            och deras motsvarigheter. Den fråga, som Berith Eriksson berör,
            är då av begränsad praktisk betydelse.
          </note>
          <note>
            För närvarande meddelas på grund av kriget inga beslut rörande
            asylansökningar av bosnier. Barn från Bosnien kan därför tvingas
            vänta på beslut om uppehållstillstånd under avsevärd tid och i
            vissa fall möjligen hinna tillägna sig tillräckliga svenskkunskaper.
          </note>
          <note>
            Berith Erikssons uppgift att det krävs permanent uppehållstillstånd
            för att tas in i gymnasieskolan är inte riktig. Enligt gymnasieförordningen
            får en sökande som inte är bosatt i Sverige tas emot som elev
            i gymnasieskolan om den sökande bl.a. har erforderliga förkunskaper
            och om det finns plats på den sökta utbildningen.
          </note>
          <note>
            Inom ramen för det som numera kallas individuella program i gymnasieskolan
            kan ges bl.a.
          </note>
          <note>
            undervisning som syftar till att stimulera eleverna att senare
            gå över till ett nationellt eller specialutformat program. Här
            finns utrymme för motsvarighet till de tidigare s.k.
          </note>
          <note>
            introduktionskurserna för invandrarelever. Kortare kurser av
            liknande karaktär kan anordnas för ungdomar i gymnasieåldern,
            t.ex. inom ramen för insatserna för Meningsfull Vistelse på förläggning.
          </note>
          <note>
            Regeringen kommer att under året förelägga riksdagen en proposition
            om mottagandet av asylsökande och flyktingar. Syftet är att åstadkomma
            ökad flexibilitet, bl.a. vad avser vistelse på förläggning. I
            det sammanhanget kommer frågan om ansvaret för barn som bor utanför
            förläggning att tas upp.
          </note>
          <note>
            Vad jag nu har redovisat ligger väl i linje med FN:s barnkonvention.
          </note>
          <note type="speaker">
            Anf. 122 BERITH ERIKSSON (v):
          </note>
          <note>
            Herr talman! Jag tackar kulturministern för svaret.
          </note>
          <note>
            Det är positivt att det inte stämmer att man måste ha permanent
            uppehållstillstånd. I min fråga berör jag ett fall med två barn.
            När pojkens god man ansökte till gymnasieskolan för pojkens räkning
            fick han nämligen svaret att det krävs permanent uppehållstillstånd.
            Det är konstaterat att pojken har tillräckliga förkunskaper. Han
            bor inte på förläggning. Man kan fråga sig varför han fick det
            här svaret och om rektorn för gymnasiet var okunnig.
          </note>
          <note>
            Barnkonventionen stadgar att vi skall göra vårt yttersta för
            att söka efter barns föräldrar. Det gäller ensamma barn. Jag dristar
            mig till att berätta om det här speciella fallet, även om jag
            inte har lyckats få en skriftlig bekräftelse på att det från
          </note>
          <note>
            Invandrarverket har gått ut till ambassaden att man skulle sluta
            att söka efter de här barnens föräldrar.
          </note>
          <note>
            Barnen har inte haft kontakt med sina föräldrar på ett halvår.
            Det uppstår problem även om de skall sändas tillbaka. Vart skall
            de sändas? Modern är från Serbien och fadern från Kroatien, och
            de är bosatta i Bosnien. Vem skall bestämma över de här barnens
            medborgarskap i framtiden?
          </note>
          <note>
            När det gäller ensamma barn anser jag verkligen --
          </note>
          <note>
            bortsett från problemet med skolgången -- att man inte kan hålla
            på och lägga fallen på hög hur länge som helst.
          </note>
          <note>
            Anf. 123 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Låt mig informera om ett samtal som jag hade i Zagreb
            för några veckor sedan då jag träffade internationella Röda korset,
            som är närvarande inne i Bosnien på olika platser. Man sade att
            det bästa sättet att underlätta återfinnandet av anhöriga är att
            kontakta svenska Röda korset, som då kontaktar Genève. Sedan förs
            ärendet ned till Jugoslavien. Det är förmodligen det allra bästa
            sättet att försöka få kontakt med sina anhöriga.
          </note>
          <note type="speaker">
            Anf. 124 BERITH ERIKSSON (v):
          </note>
          <note>
            Herr talman! Den vägen har god man i de här fallen använt för
            att försöka få tag i föräldrarna utan att lyckas.
          </note>
          <note>
            Även om en kommun inte har skyldighet att ta emot en gymnasieelev
            hoppas jag att den här debatten har gjort det lättare för den
            här pojken att få fortsätta i gymnasieskolan. Han hade utomordentliga
            avgångsbetyg, och det finns uttalanden från hans lärare i grundskolan
            om att han bör få fortsätta i skolan.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:406 om utvisning till tredje land
          </note>
          <note>
            Anf. 125 Kulturminister BIRGIT
          </note>
          <note type="speaker">
            FRIGGEBO (fp):
          </note>
          <note>
            Herr talman! Berith Eriksson har frågat mig om man, i det fall
            då det inte är möjligt att sända tillbaka personer till deras
            hemland, kan konstruera och påtvinga personerna ett annat hemland.
          </note>
          <note>
            Svaret är nej. Däremot kan det finnas fler än ett land till vilket
            asylsökande har sådan anknytning att de kan avvisas.
          </note>
          <note>
            Huvudregeln är att en asylsökande som skall avvisas skall återvända
            till sitt hemland, dvs. det land i vilket han eller hon är medborgare
            eller varit permanent bosatt, eller till det land från vilket
            han eller hon kom till Sverige enligt principen om första asylland.
            Den asylsökande har rätt att själv välja att åka till vilket land
            som helst om han eller hon kan visa att han eller hon tas emot
            där.
          </note>
          <note>
            Om det finns särskilda skäl kan en avvisning verkställas till
            ett annat land än hemlandet eller första asylland. Men avvisning
            till ett sådant land kan endast verkställas om den avvisade har
            någon anknytning till landet, t.ex. genom tidigare boende eller
            det faktum att personen har uppehållstillstånd i landet eller
            familj där.
          </note>
          <note>
            Som Berith Eriksson väl vet kan jag inte kommentera enskilda
            beslut i asylärenden.
          </note>
          <note type="speaker">
            Anf. 126 BERITH ERIKSSON (v):
          </note>
          <note>
            Herr talman! Jag tackar även för detta svar. Inget av de skäl
            som kulturministern här har nämnt stämmer på detta fall. Det är
            mycket tragiskt. Man får en känsla av att man nu till varje pris
            försöker att slänga ut människor.
          </note>
          <note>
            Om man skall anse att en människa har anknytning till ett land
            måste man se till när hon befann sig där, under vilka omständigheter
            och hur länge samt om hon själv anser att hon har anknytning till
            detta land. I detta fall har de varit här i Sverige i tre år.
          </note>
          <note>
            Den andra frågan i det här fallet gäller inlåsning.
          </note>
          <note>
            En mamma och hennes sextonårige son har nu varit inlåsta i fyra
            veckor, när det på alla sätt borde ha räckt med uppsikt. Också
            detta ger signalen att man tar till inlåsning i mycket större
            utsträckning än tidigare. Barnförvaret minskade exempelvis när
            polisen trodde att det skulle bli ett förbud, men under december
            månad fördubblades det. Denna sextonårige pojke är att betrakta
            som ett barn.
          </note>
          <note>
            Anf. 127 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är tyvärr förhindrad att diskutera ett enskilt
            fall. Det kan finnas andra omständigheter som det inte går att
            peka på i ett frågesvar.
          </note>
          <note>
            När det gäller frågan om förvar har Berith Eriksson och jag precis
            samma uppfattning. Riksdagen har där, i varje fall när det gäller
            förvar av barn, en annan uppfattning, vilket jag beklagar.
          </note>
          <note type="speaker">
            Anf. 128 BERITH ERIKSSON (v):
          </note>
          <note>
            Herr talman! Jag ser fram emot de utredningar som nu är på gång.
            Det behövs en annan överklagningsmyndighet i stället för den rundgång
            vi har i dag.
          </note>
          <note>
            Överläggningen var härmed avslutad.
          </note>
          <note>
            27 § Svar på frågorna 1992/93:405 och 409 om nödutfodring av
            renar
          </note>
          <note>
            Anf. 129 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Åke Selberg har frågat mig vilka åtgärder jag avser
            att vidta för att lindra effekterna av den svåra betessituationen
            för renarna i
          </note>
          <note>
            Västerbotten och Norrbotten. Berith Eriksson har frågat mig om
            regeringen kommer att tillföra ytterligare medel för nödutfodringen.
          </note>
          <note>
            Jag besvarar frågorna i ett sammanhang.
          </note>
          <note>
            Riksdagen har beslutat att användningen av de medel som anvisas
            under anslaget Främjande av rennäringen skall fördelas på användningsområden
            efter överläggningar mellan Statens jordbruksverk och Svenska
            samernas riksförbund. I beslutet framhölls att det är viktigt,
            om så befinnes angeläget, att parterna fortlöpande reserverar
            önskade medel för katastrofskadeskyddet. Under de åtta år detta
            system har tillämpats har överläggningarna omfattat drygt 100
            miljoner kronor. För katastrofskadeskyddet har under denna tid,
            på samernas begäran, reserverats endast nio miljoner kronor, medan
            utgifterna för staten varit närmare 45 miljoner kronor. De senaste
            sex åren har kostnaderna varje år vida överstigit de medel som
            har reserverats enligt samernas önskemål.
          </note>
          <note>
            Den nu uppkomna situationen är således en kombination av regelbundet
            återkommande betesproblem och en för låg avsättning av medel till
            katastrofskadeskyddet. Det var mot den nu angivna bakgrunden som
            regeringen den 11
          </note>
          <note>
            februari avslog en ansökan från Svenska samernas riksförbund
            om ytterligare medel till rennäringens katastrofskadeskydd.
          </note>
          <note>
            Förbundet har begärt att beslutet omprövas med hänsyn till den
            allvarliga betessituationen.
          </note>
          <note>
            Regeringen kommer att ta ställning till denna begäran på torsdag.
          </note>
          <note type="speaker">
            Anf. 130 BERITH ERIKSSON (v):
          </note>
          <note>
            Herr talman! Jag tackar jordbruksministern för svaret. Den första
            fråga man ställer sig är vad som har hänt med den fond som inrättades
            1973 för katastrofskadeskyddet och som åren 1973--1983
          </note>
          <note>
            årligen tillfördes pengar. Om man sedan ser till den nya ordningen
            upptäcker man allt som skall rymmas inom denna budgetpost Främjande
            av rennäringen. Tittar man i årets budgetproposition ser man att
            nästan halva potten på 11 miljoner skall gå till att upprätthålla
            stängsel mot Norge. Sedan skall den räcka till betesinventeringar
            och en rad andra budgetposter.
          </note>
          <note>
            Jag hörde att jordbruksministern vid den förra uppvaktningen
            sade att samerna har katastrof varje år. En orsak till att det
            blir så är att det har varit speciella vintrar. Men det beror
            också på att det inte längre finns skogar med hänglav. Det gör
            att det inte fungerar som det har gjort förut, dvs. att det finns
            bete för renarna i sådana situationer som vi har i dag.
          </note>
          <note>
            Nu säger jordbruksministern att regeringen skall ta ställning
            till detta på torsdag. Jag förutsätter att vi inte återigen skall
            låta en massa renar svälta ihjäl.
          </note>
          <note>
            Om man ser till vad som har hänt enbart i
          </note>
          <note>
            Lainovuoma kan man räkna ut att det skiljer ungefär 4 000 renar
            mellan fjolårets och årets renräkning.
          </note>
          <note type="speaker">
            Anf. 131 ÅKE SELBERG (s):
          </note>
          <note>
            Herr talman! Också jag får tacka jordbruksministern för svaret.
            Anledningen till att jag ställt frågan är att vi både i Norrbotten
            och i
          </note>
          <note>
            Västerbotten upplever att läget för närvarande är allvarligt
            i vissa områden. Det gäller inte alla områden.
          </note>
          <note>
            Den uppvaktning som SSR gjorde den 2 februari ledde till ett
            avslag från regeringen. Vi tycker att detta var felaktigt i den
            situation som man nu befinner sig i. Man säger att det är katastrof
            varje år. Jordbruksverket säger i sin skrivelse att det inte är
            någon extraordinär situation just nu, men det är felaktigt. Det
            kan jag vittna om, eftersom jag bor mitt i ett område där det
            verkligen är bekymmersamt. Renarna dör redan i dag i mycket stor
            utsträckning. Det hade därför varit välgörande om hjälpen hade
            kommit vid det tillfälle då man uppvaktade regeringen. Då hade
            den gjort största verkan, och man hade säkert heller inte behövt
            lika stora resurser.
          </note>
          <note>
            Jag tycker att det svar som jordbruksministern gav ändå inger
            vissa förhoppningar om en omprövning.
          </note>
          <note>
            Om summorna som nu har presenterats stämmer har jag ingen kompetens
            att verifiera. Men att det behövs hjälp är helt klart, och jag
            hoppas att det blir en positiv bedömning nästa gång.
          </note>
          <note>
            Anf. 132 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Låt mig först besvara Berith
          </note>
          <note>
            Erikssons fråga om 1973 års fond. Under den tiden avsattes varje
            år 330 000 kronor som en särskild delpost i budgeten. Men utbetalningarna
            uppgick i genomsnitt till ungefär 800 000 kronor per år. Det innebar
            att någon fond aldrig bildades, utan möjligen skapades i stället
            något slags hål med brist på pengar som finansierades över statsbudgeten.
          </note>
          <note>
            Det var därför beslutet 1985--1986 kom till och som innebär att
            av de medel som ställs till rennäringens förfogande för främjande
            av rennäringen skall man avsätta pengar och vara beredd på vad
            som eventuellt kan inträffa. Som jag tidigare nämnde har effekten
            av detta nu blivit att man också här har behövt mycket mer pengar
            än vad som har avsatts.
          </note>
          <note>
            Jag har förståelse för synpunkten att det inte är lätt att rymma
            in allting i de 11 miljoner kronor som den här posten i budgeten
            innehåller. Det är dock inget isolerat problem i just detta sammanhang.
          </note>
          <note>
            Det finns väldigt många poster i budgeten som det inte är lätt
            att rymma in allting i.
          </note>
          <note>
            Sedan är det fråga om hur fallet är. Man kan konstatera att det
            varje år har behövts och även har beviljats ersättningar för katastrofskador.
            Det är naturligtvis angeläget att fundera över om det är fråga
            om en katastrof eller om situationen har förändrats, vilket kanske
            är beroende av det som
          </note>
          <note>
            Berith Eriksson påpekade, nämligen att skogarna ser annorlunda
            ut i dag, att vissa renhjordar i viss mån är något för talrika
            eller att klimatet t.o.m. har förändrats så att mildväder har
            blivit oftare förekommande, vilket gör att det blir en hårdare
            skare som försvårar renarnas bete. Detta är ett bekymmer.
          </note>
          <note>
            Jag vill gärna referera till en uppvaktning av samer som gjordes
            före beslutet den 11 februari. Jag sade då att jag inser att det
            är nödvändigt att renarna stödutfodras, men frågan är bara vem
            som skall betala detta. Generellt är det djurägarna som har huvudansvaret
            för att djuren får ett foder, vilket också gäller för renägarna.
            Å andra sidan är det, vilket Åke Selberg säger, bekymmersamt.
            Det är därför ärendet på nytt har tagits upp till prövning.
          </note>
          <note type="speaker">
            Anf. 133 BERITH ERIKSSON (v):
          </note>
          <note>
            Herr talman! Då hoppas jag också att jordbruksministern inser
            att det behövs forskningspengar för att få klarhet i dessa frågor.
          </note>
          <note>
            Dels behövs en översikt över vad som har hänt under ett antal
            år, dels en beredskapsplan med stöd för förebyggande åtgärder
            och stöd för inträffade skador. Detta bör göras klart för att
            man inte med förvåning år efter år skall ta emot meddelanden om
            att nödutfodring behövs. Man bör då också beakta exempelvis aktuella
            extrema väderförhållanden eller andra förhållanden som har förändrats.
          </note>
          <note type="speaker">
            Anf. 134 ÅKE SELBERG (s):
          </note>
          <note>
            Herr talman! Jag är naturligtvis medveten om det som jordbruksministern
            säger, nämligen att det är en kärv budget och att det gäller att
            vända på slantarna. När beslut fattades om en ny djurskyddslag
            var vi helt överens. Djurskyddslagen har också ett gott anseende.
            Därför kan det knappast vara i linje med den att låta renarna
            gå mot en massdöd. Visst, det finns naturligtvis också ett ansvar
            som ligger hos djurägarna.
          </note>
          <note>
            Det är riktigt som Berith Eriksson här säger, att det i högsta
            grad är nödvändigt med forskning och översyn för att inte samma
            situation skall dyka upp varje år -- det är ju inte katastrof
            varje år. Men med litet längre framförhållning går nog problemen
            att klara på ett bättre sätt. Jag syftar då på utfodringen.
          </note>
          <note>
            Anf. 135 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det finns medel anslagna för renforskning. Det är
            viktigt att vi försöker få klarhet i vad som är normalt resp.
            onormalt. Det är också viktigt att ta reda på och bestämma sig
            för vem som har ansvaret i de olika situationerna. Det kan naturligtvis
            vara så att regeringen, när den fattade sitt förra beslut, inte
            uppskattade att problemen var så stora som de verkligen var. Men
            vi får se om det blir någon ändring nästa gång regeringen tar
            ställning.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1992/93:407 om offentligt ägande av mark
          </note>
          <note>
            Anf. 136 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Carl Olov Persson har frågat mig vilka åtgärder
            jag avser vidta för att förhindra att det offentliga ägandet av
            mark ökar.
          </note>
          <note>
            Carl Olov Persson hänvisar till att det har skett en förändring
            av policyn så att Svenska kyrkan och
          </note>
          <note>
            Akademin inte längre behöver förvärvstillstånd för förvärv av
            jord och skog.
          </note>
          <note>
            Såvitt jag har erfarit finns det i dag inga tecken som tyder
            på att det offentliga ägandet av mark skulle öka. Tvärtom minskar
            det t.ex. genom
          </note>
          <note>
            Domänverkets pågående utförsäljningar. Vid införandet av den
            nya jordförvärvslagstiftningen
          </note>
          <note>
            1979 eftersträvades en utvidgning av lagens tillämpningsområde
            i fråga om statliga förvärv.
          </note>
          <note>
            Dessa bestämmelser har sedan dess inte ändrats utan gäller alltjämt.
            Tillämpningen av jordförvärvslagstiftningen indikerar inte heller
            någon ökning av offentligt ägande av mark.
          </note>
          <note>
            Mot bakgrund av det anförda anser jag att de farhågor som Carl
            Olov Persson framför i sin fråga saknar grund. Jag har därför
            i dagsläget inte för avsikt att vidta några åtgärder.
          </note>
          <note type="speaker">
            Anf. 137 CARL OLOV PERSSON (kds):
          </note>
          <note>
            Herr talman! Jag tackar jordbruksministern för svaret. Det här
            är en ganska viktig principfråga.
          </note>
          <note>
            Bonden har tillståndsplikt vid köp medan staten inte har det.
            Om man då utsträcker statens ägande till offentliga organisationer
            över huvud taget såsom exempelvis kyrkan, högskolan eller annan
            offentlig förvaltning, kan det hända att man ganska snabbt får
            en ändring i ägarstrukturen. I dag är ca
          </note>
          <note>
            50 % privatägt, 25 % är bolagsägt och 25 % ägs av offentlig sektor.
            Jag har trott att nuvarande regering skulle se positivt på privat
            ägande, och det kan jag nog fortsätta att tro.
          </note>
          <note>
            Tidigare fattade Lantbruksstyrelsen dessa beslut, och där ingick
            fackmänniskor såsom jägmästare och agronomer som hade känsla för
            näringen. I dag är det jurister vid Jordbruksverket som tolkar
            lagen. Man anser där att staten, oberoende av hur långt ifrån
            ägandet organisationerna finns, inte behöver få något förvärvstillstånd
            prövat. Det handlade tidigare bara om statliga köp där man använde
            äskade anslagsmedel. Jag tror att man nu måste hålla ögonen på
            detta och verkligen se till att det inte sker en förändring. Jag
            är tacksam för att det finns en viss utförsäljning av Domän, och
            den kanske kan medverka positivt till ett ökat privat ägande,
            vilket är viktigt för bibehållandet av en levande landsbygd, för
            möjligheten att skapa försörjning i glesbygd och för en satsning
            på småföretag över huvud taget.
          </note>
          <note>
            Anf. 138 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Carl Olov Persson och jag är överens om den grundläggande
            principen, dvs. att privat ägande av mark är att föredra framför
            statligt ägande. Det har funnits en praxis sedan länge när det
            gäller frågan om hur man skall betrakta kyrkan och universiteten,
            nämligen som juridiska personer.
          </note>
          <note>
            Som Carl Olov Persson vet skedde det förändringar i jordförvärslagen
            1987 och 1991. På den punkten har i och för sig inte lagtexten
            ändrats. Men samtidigt har det skett lättnader i jordförvärvslagen
            när det gäller fysiska personer. Det står i jordförvärvslagen
            att lagen gäller inte om egendomen förvärvas av staten genom annan
            myndighet än statens affärsdrivande verk. Vid de principiella
            överväganden som har gjorts i departementet, och som inte rör
            det specifika fall som har åsyftats, har det framkommit att man
            inte kan betrakta kyrka och universitet som juridiska personer.
            Därför skulle det inte behövas ett förvärstillstånd i dessa fall.
          </note>
          <note>
            Men det här förändrar inte min grundläggande inställning, nämligen
            att man skall vara restriktiv med det statliga ägandet.
          </note>
          <note type="speaker">
            Anf. 139 CARL OLOV PERSSON (kds):
          </note>
          <note>
            Herr talman! Det här gäller inte bara privat ägande i relation
            till statligt ägande utan även bolagssidan.
          </note>
          <note>
            För att få en levande landsbygd är det bra om det går att få
            mer privat ägande.
          </note>
          <note>
            I samband med att propositionen om Domänverket antogs, skrev
            jag en liten artikel som publicerades i
          </note>
          <note>
            Land och en del andra tidningar. Jag har fått ett otal telefonsamtal
            och brev från folk som vill förvärva mark av Domän. Det har inte
            varit helt lätt att förvärva mark. Jag kan inte tänka mig att
            det har varit några större förändringar när det gäller ägare av
            mark på den kanten. Men jag bevakar den frågan på annat sätt.
          </note>
          <note>
            Anf. 140 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det som nu är viktigt i den gällande jordförvärvslagen
            är att fysiska personer har en favör jämfört med juridiska personer.
            Om man hade betraktat staten som en juridisk person skulle det
            utgöra en skillnad som är till nackdel för staten i det här sammanhanget.
          </note>
          <note>
            Om man inte betraktar staten som juridisk person utan bara som
            staten, kan det innebära att staten inte på samma sätt har hinder
            i jordförvärvslagen.
          </note>
          <note>
            Å andra sidan finns det inga ambitioner från statens sida att
            för närvarande öka sitt innehav av mark.
          </note>
          <note>
            Jag tror att det löser problemet i det här sammanhanget.
          </note>
          <note type="speaker">
            Anf. 141 CARL OLOV PERSSON (kds):
          </note>
          <note>
            Herr talman! Jag tackar för svaret. Jag hoppas att vi tillsammans
            kan bevaka att det sker en positiv utveckling på den här fronten.
          </note>
          <note>
            Överläggningen var härmed avslutad.
          </note>
          <note>
            29 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:169 till utbildningsutskottet
          </note>
          <note>
            Förslag
          </note>
          <note>
            1992/93:RFK3 till konstitutionsutskottet
          </note>
          <note>
            30 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1992/93:KU15
          </note>
          <note>
            Lagutskottets betänkanden 1992/93:LU23, LU26
          </note>
          <note>
            och LU28
          </note>
          <note>
            Socialutskottets betänkanden 1992/93:SfU10 och
          </note>
          <note>
            SfU11
          </note>
          <note>
            Näringsutskottets betänkande 1992/93:NU18
          </note>
          <note>
            Arbetsmarknadsutskottets betänkande
          </note>
          <note>
            1992/93:AU6
          </note>
          <note>
            31 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:115 Ändringar i jordabalkens hyresregler
          </note>
          <note>
            1992/93:137 Gränsdragningen mellan handels bolag och enkla bolag
          </note>
          <note>
            1992/93:166 Vissa punktskattefrågor
          </note>
          <note>
            1992/93:170 Forskning för kunskap och framsteg
          </note>
          <note>
            1992/93:171 Forskning i frontlinjen
          </note>
          <note>
            32 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 19 februari
          </note>
          <note type="speaker">
            1992/93:88 av Ulf Kristersson (m) till kommunikationsministern
            om det planerade tredje järnvägsspåret genom Stockholm:
          </note>
          <note>
            I likhet med många andra stockholmare blir jag arg och besviken
            vid tanken på hur mycket av vår gemensamma stadsmiljö som har
            gått förlorad under de senaste decennierna. 1950-, 60- och 70-
          </note>
          <note>
            talen innebar på sina håll i Stockholm en besinningslös rovdrift
            på kulturmiljöer som aldrig går att ersätta eller återställa.
          </note>
          <note>
            För snart ett år sedan visades några av de allvarligaste missgreppen
            på nytt i TV-programmet
          </note>
          <note>
            ''Staden i mitt hjärta'', som blev mycket uppmärksammat. Programmet
            öppnade ögonen för en ny generation stockholmare -- vi som var
            för unga för att ha upplevt det själva. Många -- inte minst just
            unga människor -- blev chockade av vad de såg, och av vad de ser
            i staden i dag. Det fattades beslut i stad och stat under de här
            decennierna som byggde på en ofattbar tro att man kunde riva,
            bygga och göra om helt utan respekt för vare sig historia eller
            framtid.
          </note>
          <note>
            Det finns exempel på kvarter, byggnader och trafikleder som närmast
            har karaktären av politisk kriminalitet i sin totala brist på
            respekt för harmoni, historia och stadsmiljö. Klarakvarteren,
            ''plattan''
          </note>
          <note>
            och Centralbron är bara tre exempel på stadsmiljöbrott som kommande
            generationer aldrig kommer att förlåta.
          </note>
          <note>
            Stadsmiljö är inte en privatsak. Det är en politisk angelägenhet
            -- ibland på gott, ibland på ont. Det manifesteras inte minst
            i alla de regler, påbud, förbud, lagar och föreskrifter som varje
            villaägare möter när han vill bygga till, eller när sommarstugeägare
            vill bygga uthus eller bastu. Då tycks politikens skyddsmekanismer
            fungera med en nästan löjeväckande noggrannhet. Ingen hänsyn tycks
            vara för liten för att stoppa ett bygge vid någon av våra sjöar
            eller andra projekt som vi vill genomföra som privatpersoner.
          </note>
          <note>
            Men att stadsmiljö inte är en privatsak -- utan en i grunden
            mycket gemensam upplevelse -- borde innebära att inte heller politiker
            har rätt att göra som de vill. Mycket vackert och oersättligt
            har gått förlorat i de demokratiska politiska beslutens namn i
            Sverige. Det gör dock inte kommande generationer lyckligare att
            det rådde enighet i en eller annan politisk församling.
          </note>
          <note>
            En av de allra fulaste och mest störande skapelserna är just
            Centralbron och den sexfiliga trafikleden genom Gamla stan/Riddarholmen.
            I en av Sveriges mest unika stadsmiljöer -- som varenda svensk
            någon gång stolt har berättat om -- har ett brutalt ingrepp lämnat
            sår efter sig som mänskligt att döma ingen enda person längre
            vill försvara.
          </note>
          <note>
            Landshövdingen Ulf Adelsohn sade t.ex. i en intervju att ''om
            jag hade haft något inflytande då den (trafikleden på Centralbron)
            projekterades på
          </note>
          <note>
            50-talet hade jag med all kraft verkat för en tunnel.
          </note>
          <note>
            Så ser jag det i varje fall i dag. Nu med facit i hand förfasas
            vi och ser vad som gick snett.''
          </note>
          <note>
            Så visst finns det inslag av ''retroaktiv ilska'' över de protester
            vi nu möter mot tanken på att kanske förvärra eländet genom ett
            tredje spår bredvid de gamla spåren tvärs genom Riddarholmen.
            Och jag förstår dem som protesterar. Man måste inte ha bott i
            Gamla stan för att dela oron över vad som kommer att hända om
            vi nu går vidare i den gamla dåliga traditionen att göra ingreppen
            först och ångra oss sedan. Blir ilskan mindre värd för att den
            är retroaktiv? Är det inte tvärtom just detta man alltid har sagt
            i de här sammanhangen: ''Det är ju en sådan liten försämring.
            Om det nu ändå ser ut som det gör, kan väl inte detta vara så
            farligt . . .''
          </note>
          <note>
            Var går gränsen? frågar jag mig.
          </note>
          <note>
            Jag är moderat. Jag brukar -- i likhet med många andra moderater
            -- vara för utveckling, för att bygga nytt, inte vara så rädd
            för det nya. Jag brukar tänka att varje generation måste kunna
            få sätta sina goda spår i en ständig utveckling av staden. Jag
            vill alltså inte konservera Stockholm eller göra om staden till
            något slags hembygdsmuseum. Jag är inte bekymrad över Stockholms
            ''horisontlinje''
          </note>
          <note>
            efter Globen. Jag tycker att man gott kan bygga en vacker ''Japan-skrapa''
            på den tråkiga tomten vid
          </note>
          <note>
            Norrtull, bara några hundra meter från mitt hem.
          </note>
          <note>
            Jag tillhör alltså inte dem som i största allmänhet vill protestera
            mot det nya eller är rädd för vad tekniken har att erbjuda.
          </note>
          <note>
            Men jag har blivit betänksam av att sätta mig in i frågan om
            tredje spåret i Stockholm.
          </note>
          <note>
            De argument som brukar föras fram för att bygga det tredje spåret
            i ytläge är följande:
          </note>
          <note>
            1. Tredje spåret i ytläge kostar ca 1,5 miljarder kronor, medan
            en tunnel kostar mellan 4 och 6
          </note>
          <note>
            miljarder. Dessutom tar en tunnel längre tid att bygga och vi
            har bråttom.
          </note>
          <note>
            2. Det är så små ingrepp som görs på
          </note>
          <note>
            Riddarholmen. Det handlar om litet grand av
          </note>
          <note>
            Nordstedtska huset och ett antal 1600-talskällare.
          </note>
          <note>
            Sådana finns det väl egentligen ganska gott om i
          </note>
          <note>
            Stockholm.
          </note>
          <note>
            3. Byggs inte tredje spåret så krånglar vi till hela trafiksituationen
            i Stockholm. Staten kommer att prioritera fjärrtågen om det blir
            trångt.
          </note>
          <note>
            Dennisöverenskommelsen kräver att vi nu blundar och sväljer.
          </note>
          <note>
            Det ligger naturligtvis en del sanningar i detta. Men det finns
            också mycket seriösa invändningar mot tredje spåret:
          </note>
          <note>
            För det första:
          </note>
          <note>
            Gör inte ont värre i Gamla stan/Riddarholmen. Det handlar om
            vatten och hus i en miljö som bokstavligt talat är oersättlig.
            Gamla synder går inte att göra ogjorda, men motiverar inte heller
            att vi fortsätter på den inslagna vägen. Eller är
          </note>
          <note>
            Byggnadsstyrelsens och Riksantikvarieämbetets kritik helt grundlös?
          </note>
          <note>
            För det andra:
          </note>
          <note>
            Tredje spåret är kortsiktigt. Redan en liten bit in på
          </note>
          <note>
            2000-talet vet vi att det kan komma att krävas ett fjärde spår,
            och ett femte är inte osannolikt om utvecklingen inom spårbunden
            trafik går vidare i den riktningen. Ska vi då -- i början av 2000-talet
            --
          </note>
          <note>
            säga att det är en sådan liten ytterligare försämring att bygga
            vidare nu när vi ändå har börjat? Det fjärde och femte spåret
            tar ju bara några hus, kommer man att säga, och de allra flesta
            husen förblir ju ostörda . . . Eller skall vi säga redan nu att
            en tunnel för tågtrafiken nog blir oundviklig, och därför i dag
            ta den extrakostnad det innebär att bygga en tunnel? På köpet
            får vi då utrymme för två nya spår på en gång.
          </note>
          <note>
            För det tredje:
          </note>
          <note>
            Måste all trafik utgå från Stockholms central? Kan vi inte likt
            andra huvud- och storstäder ha flera resecentrum? All godstrafik
            t.ex. måste väl rimligen inte slussas in via en getingmidja som
            redan i dag är en trång passage? Med tunnelbana som anslutning
            måste det gå att förlägga en växande del av trafiken till en annan
            central än den på
          </note>
          <note>
            Vasagatan.
          </note>
          <note>
            För det fjärde:
          </note>
          <note>
            Det är inte tider att vara släpphänt med pengar just nu. Men
            det är faktiskt inte heller tider att låta förhållandevis små
            summor locka oss att göra ingrepp som vi -- och framför allt kommande
            generationer -- senare får ångra. Ytterligare några miljarder
            för att bygga en tunnel i stället för ett tredje ytspår är mycket
            pengar, men kan komma att löna sig i längden -- även ekonomiskt.
            Tågtrafik är bra, men även tåget måste bära sina kostnader. Och
            en fundamental del av de kostnaderna är att investeringarna i
            infrastruktur som görs, måste ta hänsyn till vår gemensamma kulturhistoria.
            Om man inte gjorde det skulle förvisso många projekt bli billigare
            i pengar än vad de blir i dag. På det
          </note>
          <note>
            ''billigare'' viset tänkte vi möjligen i samband med de stora
            rivningarna för länge sedan. Är inte det skäl nog att tänka annorlunda
            i dag ?
          </note>
          <note>
            Jag tycker alltså att det finns seriösa skäl att ifrågasätta
            tredje spåret i den form som nu är huvudalternativet. Samtidigt
            begriper jag att det inte är en lätt fråga. Bollen ligger nu hos
            regeringen som har fått tillbaka den från Stockholms stad.
          </note>
          <note>
            Regeringen har deklarerat att det råkar finnas precis så mycket
            pengar som krävs för ett ytspår, och inte mer. Staden har sagt
            att man helst vill se en tunnel. Dennis vilar ovanpå alltihop.
          </note>
          <note>
            Jag medger att detta inte är en helt enkel fråga.
          </note>
          <note>
            Men om begreppet ''försiktighetsprincip'' någon gång är giltigt,
            så är det väl i frågan om hur vi gör fortsatta ingrepp i Stockholm
            -- och Gamla stan.
          </note>
          <note>
            Låt oss därför tänka en gång till.
          </note>
          <note>
            Jag har sex frågor till kommunikationsministern:
          </note>
          <note>
            1. Har statsrådet försäkrat sig om att det inte får några miljöeffekter
            alls att förlägga ett tredje spår bredvid de två tidigare på Riddarholmen?
          </note>
          <note>
            2. Regeringen ville inte göra den noggrannare miljöprövning av
            tredje spåret som hade begärts.
          </note>
          <note>
            Varför?
          </note>
          <note>
            3. På vilka grunder har statsrådet kommit fram till att det finns
            ekonomiskt utrymme för ett spår i ytläge, men inte i tunnel?
          </note>
          <note>
            4. Vilket ekonomiskt värde har statsrådet åsatt tredje spårets
            miljöpåverkan på Riddarholmen?
          </note>
          <note>
            5. Vilka omständigheter skulle få statsrådet att ompröva beslutet
            att inte ställa medel till förfogande för ett tunnelbygge redan
            nu?
          </note>
          <note>
            6. Av vilken anledning kan inte Banverket få i uppdrag att skjuta
            byggandet av tredje spåret på framtiden, tills en tunnellösning
            kan finansieras?
          </note>
          <note type="speaker">
            1992/93:89 av Åke Selberg (s) till miljöministern om miljösituationen
            på Kolahalvön:
          </note>
          <note>
            Miljökatastrofen på Kolahalvön blir alltmer uppenbar i takt med
            att information som tidigare varit sekretessbelagd blir offentlig.
          </note>
          <note>
            Det rör den stora koncentrationen av kärnreaktorer och den bristande
            säkerheten både när det gäller reaktorernas tillstånd och avfallets
            hantering.
          </note>
          <note>
            Det rör industrierna som släpper ut ofattbara mängder svavel
            och tungmetaller.
          </note>
          <note>
            Det rör orenat avloppsvatten från halvmiljonstaden
          </note>
          <note>
            Murmansk.
          </note>
          <note>
            Det rör sjön Imandra som är vattentäkt trots att den tar emot
            stora mängder giftigt avfall.
          </note>
          <note>
            Den ekologiska katastrofen som vi nu ser på
          </note>
          <note>
            Kolahalvön sträcker sig långt utanför Rysslands gränser. Som
            exempel kan nämnas att en kärnkraftsolycka kommer att inverka
            på ett område på 1 000 km radie, dvs. till i höjd med
          </note>
          <note>
            Sundsvall.
          </note>
          <note>
            Ryssland kommer inte att klara av att lösa problemen på egen
            hand, bistånd från bl.a. vårt land måste till.
          </note>
          <note>
            Mot bakgrund av ovanstående vill jag fråga miljöminister Olof
            Johansson följande:
          </note>
          <note>
            Vilka åtgärder är miljöministern beredd att vidta för att medverka
            till en förbättring av miljösituationen på Kolahalvön?
          </note>
          <note>
            33 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 19 februari
          </note>
          <note type="speaker">
            1992/93:413 av Margareta Israelsson (s) till socialministern
            om äldrereformen:
          </note>
          <note>
            Tidningen Kommun-Aktuellt har i en enkät i
          </note>
          <note>
            Malmöhus län sökt svar på frågan: ''Vart tog
          </note>
          <note>
            ÄDEL-pengarna vägen?'' Svaren ger en skrämmande inblick i hur
            ekonomiskt pressade kommuner använder pengar, som var tänkta för
            riktade insatser på äldrevården, till att täppa igen hål i den
            egna kassan. ÄDEL-pengarna täcker minusposten socialbidrag eller
            hjälper till att klara extra sparbeting.
          </note>
          <note>
            Mycket talar för att den statliga betalningsansvarskommittén
            får liknande svar när de skickar ut sin enkät för att följa upp
            ÄDEL-
          </note>
          <note>
            reformen.
          </note>
          <note>
            Jag vill mot denna bakgrund fråga socialministern:
          </note>
          <note>
            Vilka åtgärder avser socialministern vidta för att garantera
            de äldre den vård och omsorg de skulle garanteras genom ÄDEL-reformen?
          </note>
          <note>
            34 § Kammaren åtskildes kl. 19.14.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
