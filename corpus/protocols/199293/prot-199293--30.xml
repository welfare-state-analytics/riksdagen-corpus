<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--30</head>
          <docDate when="1992-11-24">1992-11-24</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 18 november.
          </note>
          <note>
            2 § Svar på fråga 1992/93:215 om illegal invandring från Ryssland
            m.m.
          </note>
          <note>
            Anf. 1 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ian Wachtmeister har frågat Carl
          </note>
          <note>
            Bildt vilka åtgärder regeringen ämnar vidta för att göra det
            möjligt att hantera en situation med omfattande illegal invandring
            från eller via
          </note>
          <note>
            Ryssland och Baltikum. Arbetet i regeringen är så fördelat att
            det är jag som skall svara på frågan.
          </note>
          <note>
            Jag vill först påpeka att det inte alls är en ovillkorlig rättighet
            för någon att få visering för besök i
          </note>
          <note>
            Sverige. Det är tvärtom så, att man ibland använder en restriktiv
            viseringspolitik för att stävja ett oönskat inflöde av personer
            från ett visst land. Det är därför inte korrekt, som frågeställaren
            antar, att den svenska ambassaden i t.ex. Moskva måste utfärda
            viseringar till alla som har ryskt pass och inbjudan från Sverige.
            Svenska myndigheter prövar varje enskild viseringsansökan individuellt.
            Man uppmärksammar misstänkta passförfalskningar och mindre seriösa
            inbjudare, liksom annat som kan tyda på att viseringsansökan egentligen
            är ett försök att kringgå svenska lagar om invandring.
          </note>
          <note>
            Om det i ett enskilt fall på grund av omständigheterna framstår
            som uppenbart att avsikten med besöket är en annan än den som
            har uppgetts, skall visering inte beviljas. I praktiken är dessutom
            beviljade besöksviseringar oftast utfärdade för betydligt kortare
            tid än 90 dagar.
          </note>
          <note>
            Jag är minst lika upprörd som Ian Wachtmeister över de hänsynslösa
            personer som utnyttjar andra människors nöd för egen vinning genom
            att kräva stora summor i betalning för att smuggla in asylsökande.
            Men jag håller inte med om att den svenska politiken uppmuntrar
            människosmuggling.
          </note>
          <note>
            Detta är ett brott enligt svensk lag och det beivras också av
            svenska myndigheter. Jag anser att det är viktigt att människosmugglare
            lagförs och straffas samt att vi visar att samhället inte tolererar
            deras beteende.
          </note>
          <note>
            Jag har tidigare här i kammaren haft anledning att informera
            om det samarbete på migrationsområdet som regeringen och berörda
            myndigheter inlett gentemot främst Baltikum. I detta ingår omfattande
            kontakter mellan den svenska polisen och bl.a. gränspolis i Estland.
            Vi hoppas att kunna utöka samarbetet och även erbjuda viss utbildning
            i Sverige och i Baltikum. Ett av syftena med dessa kontakter är
            just att tillsammans komma till rätta med problem som människosmuggling,
            förfalskade handlingar och liknande.
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Herr talman! Jag tackar så mycket för kulturministerns svar.
            Jag ställde frågan till statsministern med en aning om att det
            var kulturministern som skulle få obehaget att besvara den. Hon
            får de flesta av de svåra frågorna.
          </note>
          <note>
            Men jag ställde också frågan för att den är mycket stor och övergripande
            för Sverige. Vi har hittills inte hjälpt så många riktiga flyktingar,
            utan vi har haft en flyktingpolitik som har varit ganska misslyckad,
            enligt min åsikt.
          </note>
          <note>
            Frågan gäller alltså att vi vet att det finns ungefär
          </note>
          <note>
            1,7 miljoner ryssar som gärna åker till Sverige. Det är fastställt.
            Det är också ytterst sannolikt att de undersökningar som har gjorts
            är riktiga. Vi vet också att det är mycket lätt att få eller köpa
            visum.
          </note>
          <note>
            Har man svarta pengar är det extra lätt. Vi vet att människosmuggling
            pågår i dag. Vi vet att den förväntas bli värre. Vad gör vi åt
            detta? Räcker de vidtagna åtgärderna?
          </note>
          <note>
            Jag vill inte påstå att vi uppmuntrar någonting att ske, men
            på något sätt förenklar vi så att det skall kunna ske. Det är
            hårda bud. Har vi, vill jag gärna fråga, folk på andra sidan vattnet,
            så att vi kan stämma i bäcken i stället för i ån? Att vi har ett
            samarbete låter trevligt, men har vi verkligen folk där?
          </note>
          <note>
            Ingriper vi kraftfullt mot maffian? Det finns en maffia här i
            Sverige. Jag har förvarnats om detta av polisen för ett år sedan.
            De var oroade redan då.
          </note>
          <note>
            Hur kommer det sig, att på tio-i-topp-listan över vart ryssarna
            vill åka finns Sverige, men inga andra nordiska länder? De måste
            ha sänt signaler som inte vi har gjort. Där kanske vi har något
            att lära.
          </note>
          <note>
            Ytterligare en fråga: Vad gör en turist som kommer hit och i
            själva verket inte har några pengar? Jo, antingen jobbar den personen
            svart eller också blir vederbörande kriminell. Jag skall be att
            få svar på de här frågorna.
          </note>
          <note>
            Anf. 3 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ian Wachtmeister säger nu att han inte vill påstå
            att regeringen uppmuntrar till människosmuggling. Men det står
            faktiskt i frågan att svenskar är dumma, att flyktingpolitiken
            är dum och att det hela därför uppmuntras. ''Med regeringens goda
            minne.''
          </note>
          <note>
            Jag tycker att det är en onödig insinuation, eftersom vi har
            lagar och regler som skall förhindra detta beteende och eftersom
            regeringen anser att dessa lagar skall användas.
          </note>
          <note>
            Dessutom ger Ian Wachtmeister en felaktig upplysning till människor
            om att ambassaden i
          </note>
          <note>
            Moskva är tvingad att ge viseringar även när man inser att det
            inte står rätt till. Så är det inte. De skall göra en individuell
            granskning när det gäller viseringar.
          </note>
          <note>
            Vi vet att trycket är hårt. Många människor vill komma till den
            utvecklade världen. Detta är inte ett isolerat problem för Sverige
            eller Norden, utan för hela Europa. Det pågår många diskussioner
            i olika fora om hur gränskontroll och annat skall skötas med ökat
            samarbete, ökat utbyte av uppgifter för att stävja denna typ av
            verksamhet.
          </note>
          <note>
            Det är inte heller sant att Sverige är ensamt i
          </note>
          <note>
            Norden om detta problem. Det var inte så länge sedan människor
            smugglades till Danmark via
          </note>
          <note>
            Bornholm. Därför krävs det ett internationellt samarbete. Vi
            har detta. Samarbetet har under senare år intensifierats med Baltikum
            och även med
          </note>
          <note>
            Ryssland. Vi har också för avsikt att ha en permanent närvaro
            i detta område, för att vi skall kunna stävja människosmuggling.
            Regeringen har ingen önskan att på något sätt se genom fingrarna
            med denna typ av verksamhet.
          </note>
          <note type="speaker">
            Anf. 4 IAN WACHTMEISTER (nyd):
          </note>
          <note>
            Herr talman! Det jag sade om uppmuntran var att jag inte tror
            att kulturministern, statsministern eller någon annan avsiktligt
            vill uppmuntra till detta.
          </note>
          <note>
            Men politiken man för uppmuntrar till detta. Jag tycker faktiskt
            att det är inkompetent. I praktiken innebär det att det förenklar
            för människor att komma hit, och det är fel sorts människor som
            kommer hit. Detta är mycket allvarligt.
          </note>
          <note>
            Man kan vifta bort det här och säga att vi gör vad vi kan. Jag
            påstår att vi inte gör vad vi kan. Jag skulle vilja fråga: Anser
            kulturministern att detta är en mycket allvarlig fråga? Anser
            kulturministern att vi skall ingripa nu, och inte göra som i fallet
          </note>
          <note>
            Jugoslavien, vakna upp så småningom, ungefär 10
          </note>
          <note>
            miljarder kronor i onödan för sent? Det är de stora frågorna.
          </note>
          <note>
            Många fler människor kommer hit än till de andra nordiska länderna.
            Det är ett faktum. Men det är klart att människor kommer dit också.
          </note>
          <note>
            Vår politik är alltså inte särskilt lyckad. Jag frågar nu: Hur
            skärper man den?
          </note>
          <note>
            Anf. 5 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Egentligen skulle jag inte behöva svara på den här
            frågan, eftersom jag redan tidigare har understrukit att vi ser
            mycket allvarligt på detta. Det är därför vi har lagar och regler.
            Detta är en brottslig verksamhet som därför skall stävjas. Vi
            har också vidtagit, och vidtar, åtgärder för att komma bort från
            problemet. Vi har kontakter med framför allt Ryssland och Baltikum.
          </note>
          <note>
            Jag kan inte hjälpa att Ian Wachtmeister egentligen alltid anser
            att det är fel sorts människor som kommer hit. Detta uttryck används
            bara för att misstänkliggöra att vi över huvud taget försöker
            ge skydd åt de människor som faktiskt behöver skydd.
          </note>
          <note>
            Den svenska regeringens hela politik har under senare tid gått
            ut på att rikta in tillståndsgivning och annat på de människor
            som faktiskt behöver skydd, som är flyktingar. Andra regler, som
            har möjliggjort för människor att stanna här trots att de inte
            har varit flyktingar, har tagits undan. Det vore bra om Ian Wachtmeister
            någon gång också framhöll detta faktum.
          </note>
          <note type="speaker">
            Anf. 6 IAN WACHTMEISTER (nyd):
          </note>
          <note>
            Herr talman! Jag tycker inte alls att det alltid är fel människor
            som kommer hit. Tvärtom har vi mycket tydligt framfört att det
            gäller att hjälpa rätt människor. Det har vi inte gjort. Vi vill
            hjälpa hundra gånger fler. Vi vet alla att den politik som gör
            att människor kommer hit -- jag talar nu om flyktingar -- kanske
            kostar 150 000 kronor per person och år. För den summan kan vi
            hjälpa etthundra personer på plats. Vi har föreslagit alla möjliga
            sådana insatser, katastrofbrigader osv. Det är kulturministern
            väl medveten om. Det handlar inte om det. Det handlar om saker
            som är ytterst allvarliga.
          </note>
          <note>
            Får jag dra slutsatsen av det svar jag har fått, att man kommer
            att agera på ett annat sätt i den här frågan än man gjorde i fråga
            om Jugoslavienkrisen?
          </note>
          <note>
            Man kommer alltså att försöka stämma i bäcken och inte 10 miljarder
            kronor senare, när vi har stora problem i Sverige. Tänker man
            alltså ingripa i ett tidigt skede i detta fall? Det är min fråga.
          </note>
          <note>
            Anf. 7 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är inte så enkelt, som Ny demokrati alltid vill
            göra det till, att man kan döma alla länder och alla människor
            över en kam och göra jämförelser mellan än det ena landet, än
            det andra. Illegal smuggling av människor skall beivras, oavsett
            från vilket land smugglingen utgår och vilka personer som begår
            dessa brottsliga handlingar.
          </note>
          <note>
            En annan sak är att vi från tid till annan bedömer hur situationen
            i olika länder är. Vi bedömer behovet av skydd, när människor
            söker skydd hos oss. Det går inte att ge något slutgiltigt besked.
            Om det uppstår en katastrofal situation i länderna österut, med
            inbördeskrig, hungersnöd eller miljökatastrofer, bör vi självklart
            rikta in oss på att hjälpa dessa människor i närområdet, så nära
            deras bostäder som möjligt. Det är precis så vi gör i dag när
            det gäller Jugoslavien. Det är egentligen en mycket omfattande
            hjälp som vi ger via UNHCR.
          </note>
          <note type="speaker">
            Anf. 8 IAN WACHTMEISTER (nyd):
          </note>
          <note>
            Herr talman! Det är just av det skälet, att det inte är så enkelt,
            som jag säger att man måste skärpa sig väldigt mycket. Man måste
            ha planering för olika scenarion, varav inget är särskilt trevligt.
            Man kan inte än en gång upprepa det som hände förra gången, säger
            jag.
          </note>
          <note>
            Har ni verkligen den förhandsplanering som inte fanns för ett
            år sedan? Finns den? jag har frågat olika instanser, men jag har
            inte fått till svar att det finns någon. Finns det en planering
            som tar hand om olika scenarion, i betydelsen att det kommer
          </note>
          <note>
            200 000 människor? Vad gör vi då för någonting?
          </note>
          <note>
            Anf. 9 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Detta glider vid sidan av den fråga som handlade
            om människosmuggling och illegal invandring österifrån. Men för
            att inte lämna den frågan hängande i luften tänker jag ändå svara.
            Det finns en beredskapsplanering för att hantera en sådan situation,
            vilken vi hoppas aldrig skall uppkomma. Den leds av Invandrarverket.
          </note>
          <note>
            En annan sak är att det i dagarna har lämnats ett utredningsförslag
            beträffande den beredskapslagstiftning som eventuellt kan behövas
            i en sådan situation.
          </note>
          <note type="speaker">
            Anf. 10 IAN WACHTMEISTER (nyd):
          </note>
          <note>
            Herr talman! Kulturministern och jag är säkerligen överens på
            en punkt, nämligen att vi hoppas att allting skall gå bra. Det
            jag efterlyser är de konkreta planer och åtgärder som måste till
            i förväg, om det inte går så bra som vi två hoppas.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1992/93:209 om framtida regler om förvartagande
            av barn
          </note>
          <note>
            Anf. 11 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat mig om de i proposition
            1991/92:138 föreslagna reglerna för förvar. Hans fråga avser en
            situation då en kvinna, som efter avtjänat fängelsestraff skall
            utvisas enligt domstols beslut om utvisning på grund av brott,
            under fängelsevistelsen föder ett barn. Sten Andersson frågar
            om kvinnan och barnet enligt de föreslagna reglerna kommer att
            kunna tas i förvar i avvaktan på verkställighet av utvisningen.
          </note>
          <note>
            Jag vill först påpeka att avseende barns vistelse i fängelse
            gäller regler som helt faller utanför mitt ansvarsområde och ämnet
            för frågan. Utvisning på grund av brott beslutas av domstol och
            utgör en särskild rättsverkan av brott. Domstolens utvisningsbeslut
            gäller givetvis endast den person som har dömts för brottet. Ett
            sådant beslut kan aldrig omfatta den dömdes barn eller andra familjemedlemmar.
            I ett sådant fall som Sten
          </note>
          <note>
            Andersson beskriver måste följaktligen frågan om barnets uppehållstillstånd
            och eventuella avvisning i vanlig ordning beslutas av Invandrarverket,
            som har att pröva barnets anknytning till Sverige.
          </note>
          <note>
            Invandrarverket utgår från grundprincipen att familjer inte skall
            delas. Om barnet skall avvisas planeras normalt avvisningen till
            samma tidpunkt som då moderns utvisning verkställs. I sådana fall
            som det här beskrivna är det vanligt att polismyndigheten planerar
            verkställigheten till den dag då den dömde friges från fängelset,
            eftersom ju detta datum är känt i förväg. Det finns ingen anledning
            att tro att ändrade regler om förvartagande av barn har någon
            som helst inverkan på detta förhållande.
          </note>
          <note>
            Anf. 12 STEN ANDERSSON i Malmö (m):
          </note>
          <note>
            Herr talman! Jag tackar för svaret på min fråga.
          </note>
          <note>
            Bakgrunden är den proposition som statsrådet refererade till,
            som går ut på att barn inte skall tas i förvar i avvaktan på en
            utvisning. Även om det fall jag har tagit upp handlar om en direkt
            utvisning efter att ett fängelsestraff är avtjänat, måste förmodligen
            kvinnan och barnet tas i polisbil från fängelset direkt till någon
            gränsstation. Enligt vad jag har fått mig sport, och som jag har
            fått frågor om från jurister och poliser, hamnar detta i kant
            med den lagstiftning som nu är ute på remiss. Det är inte heller
            någon hemlighet att både
          </note>
          <note>
            Invandrarverket coh Rikspolisstyrelsen har varit kritiska mot
            propositionen.
          </note>
          <note>
            Skall en brottslings barn kunna tas i förvar i avvaktan på att
            han eller hon utvisas? Gäller någon annan regel för en asylsökande
            som skall avvisas eller utvisas, dvs. en person som har blivit
            utredd och där man har kommit fram till att skälen inte är tillräckligt
            starka för att få stanna i Sverige?
          </note>
          <note>
            Anf. 13 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Hela frågan bygger på en missuppfattning. Om en
            människa begår ett brott, är det den människan som domstolen dömer
            till att utvisas, och det är den utvisningen som skall verkställas.
            Det finns ingen annan människa som kan utvisas på grund av den
            förstnämndes brott.
          </note>
          <note>
            Därför uppstår aldrig den fråga som Sten
          </note>
          <note>
            Andersson i Malmö nu för tredje gången har tjatat om i olika
            frågedebatter. Barnet kan inte utvisas för att modern har begått
            ett brott, lika väl som andra familjemedlemmar inte heller kan
            avvisas eller utvisas.
          </note>
          <note>
            Detta följer grundläggande rättsregler i Sverige, nämligen att
            ingen skall dömas för någon annans brott.
          </note>
          <note>
            Anf. 14 STEN ANDERSSON i Malmö (m):
          </note>
          <note>
            Herr talman! Jag noterar med viss förvåning att den uppfattning
            som jag har, som i och för sig kan vara fel, har stöd hos erfarna
            jurister och höga polischefer. Jag är inte helt ensam om denna
            uppfattning.
          </note>
          <note>
            Vi har en kvinna som har fått ett fängelsestraff.
          </note>
          <note>
            Under tiden i fängelset föder hon ett barn. Efter det att fängelsestraffet
            är avtjänat skall hon utvisas.
          </note>
          <note>
            Men kvinnan vill inte att barnet skall transporteras i en polisbil.
            Statsrådet säger att familjerna inte skall skingras.
          </note>
          <note>
            Då hänger fortfarande frågan i luften: Kan mamman och barnet
            utvisas?
          </note>
          <note>
            Anf. 15 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö konstruerar ett fall där
            en moder har ett barn med sig i fängelset helt frivilligt. Myndigheter
            får inte placera barn i fängelser. Kriminalvårdsstyrelsen får
            ge tillstånd till en moder som vill ha med sig sitt lilla barn
            om det t.ex. är fråga om att amma barnet. Det är ett frivilligt
            åtagande från moderns sida.
          </note>
          <note>
            Jag hävdar fortfarande att det fall som Sten
          </note>
          <note>
            Andersson tar upp är teoretiskt och förekommer inte i verkligheten.
          </note>
          <note>
            Anf. 16 STEN ANDERSSON i Malmö (m):
          </note>
          <note>
            Herr talman! Jag har noterat detta påpekande än en gång. Men
            jag lovar att jag skall återkomma till frågan när propositionen
            skall behandlas i riksdagen med skrivna inlagor från höga jurister
            och polischefer. Jag är inte säker på att den som då skall försvara
            propositionen kommer att vara lika klar i sin uppfattning som
            statsrådet nu är.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:225 om utländska medborgare och verkställighet
            av brottmålsdomar
          </note>
          <note>
            Anf. 17 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Wiggo Komstedt har frågat mig vilka åtgärder jag
            avser att vidta för att utländska medborgare skall kunna kvarhållas
            i landet i avvaktan på att brottmålsdomar kan verkställas.
          </note>
          <note>
            En brottmålsdom kan i princip inte verkställas förrän den har
            vunnit laga kraft, dvs. normalt tre veckor efter domen. Några
            regler som tar särskilt sikte på utländska medborgare finns inte
            i detta sammanhang. I fråga om dem som tillfälligt vistas i
          </note>
          <note>
            Sverige finns däremot olika regler som gör det möjligt att säkerställa
            verkställigheten innan de lämnar landet.
          </note>
          <note>
            En sådan regel är att den som saknar hemvist i
          </note>
          <note>
            Sverige kan häktas oavsett brottets beskaffenhet om det finns
            risk för att han genom att lämna landet undandrar sig straffet.
            Häktning kan alltså bli aktuell även om man kan förutse att den
            tilltalade bara skall bli dömd till böter.
          </note>
          <note>
            Om den tilltalade är häktad och han döms till fängelse får han
            normalt bli kvar i häkte fram till dess fängelsestraffet kan verkställas.
            Döms den tilltalade däremot till böter skall han i de flesta fall
            släppas fri vid domen. Den tid den dömde varit frihetsberövad
            skall dock regelmässigt räknas av mot bötesstraffet. Ofta har
            frihetsberövandet varit så långt att bötesstraffet kan anses helt
            verkställt genom domen.
          </note>
          <note>
            Vid ringa bötesbrott kan häktning framstå som en alltför ingripande
            åtgärd. För sådana fall gäller att den tilltalade i första hand
            uppmanas att deponera pengar till det belopp som kan beräknas
            komma att utdömas. Om personen i fråga inte vill betala frivilligt
            kan åklagaren hos domstol begära att dennes egendom skall beläggas
            med kvarstad till ett värde som svarar mot de böter som kan komma
            att utdömas. I avvaktan på kvarstadsbeslutet får polis och åklagare
            ta egendom i förvar. Kvarstad kan också beslutas i samband med
            domen.
          </note>
          <note>
            Om den tilltalade inte har egendom som kan beläggas med kvarstad
            kan indrivning av böterna i vissa fall ske i den dömdes hemland.
            Det sker då med stöd av internationella överenskommelser om verkställighet
            av brottmålsdomar. Sverige har ingått denna typ av överenskommelse
            med bl.a. de andra nordiska länderna.
          </note>
          <note>
            Den ordning som gäller ger enligt min mening goda möjligheter
            att säkerställa verkställigheten av domar som meddelas mot den
            som tillfälligt vistas i
          </note>
          <note>
            Sverige. Jag avser därför inte att vidta några åtgärder.
          </note>
          <note type="speaker">
            Anf. 18 WIGGO KOMSTEDT (m):
          </note>
          <note>
            Herr talman! Jag ber att få tacka justitieministern för svaret.
          </note>
          <note>
            Vi har i Sverige många lagar som folk i allmänhet tycker är mycket
            konstiga, ibland rent av skrattretande.
          </note>
          <note>
            Människosmuggling är ett allvarligt brott, som borde bestraffas
            därefter. Men vad händer i Sverige när en utländsk medborgare
            ertappas med att begå brott? I förra veckan kunde vi ta del av
            ett aktuellt fall där smugglarna fick tillbaka båten, pengarna
            och naturligtvis champagnen -- så att de kunde fira avresan från
            de dumma svenskarna. Sedan lotsades de ut på internationellt vatten.
          </note>
          <note>
            Våra lagar borde vara sådana att dessa personer kan hållas kvar
            till dess att domen har vunnit laga kraft. Tror någon att en dömd
            brottsling som fått lämna Sverige återvänder hit frivilligt för
            att betala böter eller avtjäna ett fängelsestraff? Möjligen skulle
            det vara för att svenska fängelser är rena lyxhotellen för vissa
            internationella brottslingar jämfört med vad som finns i deras
            hemländer.
          </note>
          <note>
            När de aktuella människosmugglarna har fått sin dom kommer de
            förmodligen att göra så som en
          </note>
          <note>
            TV-reporter uttryckte det hela: De öppnar det bruna kuvertet,
            skrattar och konstaterar att Sverige är fantastiskt.
          </note>
          <note>
            Det justitieministern sade i sitt svar är motsägelsefullt och
            ger tyvärr inte stor tilltro till vårt rättsväsende. Man kan fråga
            sig: Om de fick ett bötesstraff utdömt, varför smugglarna inte
            fick deponera pengar i stället för att ta med sig dem hem?
          </note>
          <note>
            Tänk om det nu kommer en armada av fartyg från öststaterna som
            sätter i land tiotusentals flyktingar och sedan uppenbarligen
            kan återvända hem utan åtgärd! Det är definitivt inte bra signaler.
          </note>
          <note>
            Justitieministern säger att hon inte avser att vidta några åtgärder.
            Jag är besviken, och jag är dess värre inte ensam om det.
          </note>
          <note>
            Anf. 19 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tror att Wiggo Komstedt och jag talar förbi
            varandra. Vi utgår från specifika fall, som massmedialt kanske
            inte har redovisats på ett korrekt sätt. Jag var kanske inte heller
            tillräckligt tydlig i mitt svar.
          </note>
          <note>
            Som jag sade har vi speciella regler när det gäller människor
            som tillfälligt vistas i Sverige. Det innebär att om dessa människor
            begår brott kan de häktas, även om den häktningsgrund som skulle
            gälla personer som vistas permanent i Sverige --
          </note>
          <note>
            exempelvis sådana som Wiggo Komstedt och jag --
          </note>
          <note>
            inte föreligger. Så sker för att själva domstolsförhandlingen
            skall kunna säkerställas.
          </note>
          <note>
            Som också har skett i ett av de på senare tid aktuella fallen,
            släpps en person som dömts till fängelse inte fri, utan hålls
            kvar i häkte till dess att domen vunnit laga kraft. Därigenom
            ges möjlighet att verkställa fängelsedomen. Den person som dömts
            till böter har helt i enlighet med våra generella regler rätt
            att avräkna den tid som avsuttits i häkte. Det var just vad som
            skedde i det aktuella fallet där böter utdömdes.
          </note>
          <note>
            Man kan naturligtvis diskutera huruvida vi har rätt påföljder,
            dvs. om det är tillräckligt med böter. Vi kommer då emellertid
            in på en annan diskussion.
          </note>
          <note>
            Det som gäller i det här fallet är i princip detsamma som när
            en person inte frivilligt betalar sina böter, och vi i vissa situationer
            har möjlighet att omvandla böterna till ett frihetsberövande.
            Här har frihetsberövandet ägt rum. Den tid som gäller enligt reglerna
            har med marginal suttits av, men några pengar skall däremot ej
            återbetalas.
          </note>
          <note type="speaker">
            Anf. 20 WIGGO KOMSTEDT (m):
          </note>
          <note>
            Herr talman! Det är svårt att förstå det här resonemanget, justitieministern.
            Situationen är egentligen inte sådan som den har skildrats.
          </note>
          <note>
            Det sägs att den som begår brott och som tillfälligt vistas i
            Sverige kan dömas. Men hur definieras den person som kommer hit
            som människosmugglare och som ertappas, sedan han någonstans har
            satt i land ett antal människor. Anses han vara en person som
            tillfälligt vistas i landet -- brottet begås ju i och med att
            han kommer hit? Jag tycker att det kanske är en annan definition
            på brott än justitieministern ger i sitt svar.
          </note>
          <note>
            Sedan kan man alltid diskutera straffpåföljden. Jag tycker också
            att straffen vid människosmuggling är för lindriga. Justitieministern
            säger: Vi kanske har fel lagstiftning? Det är precis vad jag tycker
            att vi har. Om vi är överens om det förstår jag inte justitieministerns
            sista mening: att hon inte avser att vidta några åtgärder.
          </note>
          <note>
            Anf. 21 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! När jag använder uttrycket ''vistas tillfälligt
            i landet'' talar jag om personer som inte har hemvist i Sverige.
            Vistelsen är inte kopplad till medborgarskapet, utan till hemvisten.
          </note>
          <note>
            Sedan svarade jag på själva frågan som gällde verkställighet
            av brottmålsdomar. Vi har där regler som gör det möjligt för oss
            att verkställa brottmålsdomarna. I det aktuella fallet är bötesstraffet
            verkställt enligt våra regler med den tid som personerna i fråga
            har varit frihetsberövade.
          </note>
          <note>
            I många andra sammanhang har jag däremot pekat på den översyn
            av straffrätten över huvud taget som genomförs. Det är en stor
            och omfattande utredning som pågår när det gäller hela vårt straffsystem
            och som är en för mig viktig fråga.
          </note>
          <note>
            Dessutom ses möjligheterna till utvisning av icke svenska medborgare,
            som gör sig skyldiga till brott, över. Jag har uttalat och håller
            fortfarande fast vid att ribban här ligger alldeles för högt.
          </note>
          <note type="speaker">
            Anf. 22 WIGGO KOMSTEDT (m):
          </note>
          <note>
            Herr talman! Jag vet inte om vi kommer mycket längre i den här
            diskussionen. Uppenbarligen har justitieministern och jag inte
            riktigt samma uppfattning, fast vi borde ha det. Den korta tid
            som man på grund av brottets art satt häktad i Sverige var ju
            ganska få dagar. Det förhållandet skulle då jämföras med att man
            inte behövde få något påföljdsstraff, som böter. Man kunde återvända
            till hemlandet med den kassa som införskaffats genom att smuggla
            människor hit, och därutöver hade man tillgång till båt, osv.
          </note>
          <note>
            Jag tror inte att jag är ensam i min uppfattning. Att man genom
            att sitta häktad i Sverige några få dagar skulle ha avtjänat straffet
            för brottet att ta hit 50--
          </note>
          <note>
            60 människor och sätta dem i land på det här sättet kan inte
            överensstämma med det svenska folkets uppfattning. När vi diskuterar
            utländska medborgares brott, vill jag betona att det är dålig
            hjälp för de människor som sköter sig i vårt land att vi har ett
            så liberalt synsätt -- tyvärr.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:227 om vapenlagen och EG:s s.k. vapendirektiv
          </note>
          <note>
            Anf. 23 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! John Andersson har anfört att det av
          </note>
          <note>
            EG:s ministerråd i juni 1991 beslutade vapendirektivet träder
            i kraft den 1 januari 1993
          </note>
          <note>
            och att det kommer att gälla för Sverige i samma ögonblick som
            EES-avtalet träder i kraft. Enligt
          </note>
          <note>
            John Andersson kommer Sverige då att ha dels ett vapendirektiv
            och dels vår egen vapenlag. Mot denna bakgrund har John Andersson
            frågat mig hur regeringen kommer att hantera den uppkomna situationen.
          </note>
          <note>
            Det är riktigt att EG:s ministerråd i juni 1991
          </note>
          <note>
            utfärdade ett direktiv om kontroll av bl.a. förvärv och innehav
            av skjutvapen. Direktivet föreskriver att EG:s medlemsstater senast
            den 1 januari 1993
          </note>
          <note>
            skall anpassa sin nationella lagstiftning så att den uppfyller
            vissa i direktivet angivna minimikrav för kontroll av enskildas
            befattning med vapen inom medlemsstaterna och i samband med överföringar
            av vapen mellan staterna.
          </note>
          <note>
            Genom EES-avtalet kommer vissa av EG:s rättsakter att gälla även
            för Sverige. Dessa rättsakter, som finns särskilt angivna i en
            bilaga till avtalet, omfattar emellertid inte det aktuella direktivet
            om kontroll av vapen.
          </note>
          <note>
            Den konfliktsituation som John Andersson beskriver kommer således
            inte att uppkomma, och några omedelbara åtgärder från regeringen
            krävs därför inte med anledning av EES-avtalet. Jag kan däremot
            upplysa om att det inom
          </note>
          <note>
            Justitiedepartementet nu förbereds en översyn av vapenlagstiftningen,
            för att dels utreda vilka ändringar av lagen som krävs vid ett
            fullt medlemskap i EG, dels ta upp vissa spörsmål som väckts av
            riksdagen och dels göra regelverket mer överskådligt och lättillgängligt.
          </note>
          <note type="speaker">
            Anf. 24 JOHN ANDERSSON (v):
          </note>
          <note>
            Herr talman! Jag tackar justitieministern för svaret på min fråga.
            Anledningen till frågan var att vi förra veckan hade en minidebatt
            om detta, och vi lyckades inte sprida något ljus över hur det
            egentligen förhöll sig.
          </note>
          <note>
            Nu tycker jag att jag har fått ett rakt besked:
          </note>
          <note>
            Vapendirektivet kommer inte att beröra Sverige i och med EES-avtalet.
          </note>
          <note>
            En sista fråga för kontrollens skull.
          </note>
          <note>
            Grundprincipen för vapendirektivet är ju att gränskontrollen
            för resande med vapen upphör.
          </note>
          <note>
            Enligt de uppgifter som jag har fått blir det fritt för medborgarna
            i de tolv EG-länderna och för medborgarna i de genom EES-avtalet
            anslutna länderna -- jag tänker då på Sverige -- att resa med
            vapen i bagaget mellan dessa länder. Vissa formaliteter måste
            uppfyllas, men gränskontrollen upphör. Är detta alltså felaktigt?
          </note>
          <note>
            Anf. 25 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! John Andersson blandar ihop två saker, nämligen
            frågan om gränskontroll och frågan om vapenlagen och vapendirektivens
            innebörd för innehav och kontroll av vapen.
          </note>
          <note>
            Om det var gränskontrollfrågorna som avsågs skulle frågan ha
            ställts till Finansdepartementet, som handlägger den typen av
            frågor. Frågan om vapenlagen som sådan och dess koppling till
            vapendirektiven hanteras av oss på
          </note>
          <note>
            Justitiedepartementet. Det är alltså två olika diskussioner.
          </note>
          <note type="speaker">
            Anf. 26 JOHN ANDERSSON (v):
          </note>
          <note>
            Herr talman! I så fall återstår en hel del frågor, och jag upprepar
            det som jag sade i debatten förra veckan: Man är väldigt sent
            ute, om det skall träffas ett EES-avtal -- det är endast en månad
            kvar till den
          </note>
          <note>
            1 januari.
          </note>
          <note>
            Vad jag har förstått har direktivet, med denna grundprincip,
            varit tämligen okänt på departementet. Enligt uppgift fanns det
            ingen som hade kännedom om detta direktiv så sent som i september
            i år. Detta trots att direktivet är ett och ett halvt år gammalt.
          </note>
          <note>
            Då återstår intressanta spörsmål när det gäller frågan om gränskontrollen.
            Vi har en rigorös vapenlagstiftning i Sverige, där man formligen
            jagar ärliga medborgare som har lyckats få licens för ett gevär.
            Vad kommer att hända när vi får fri rörlighet att resa med vapen
            i bagaget?
          </note>
          <note>
            Anf. 27 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det är inte rätt att säga att vi är sent ute. Redan
            i våras, när jag i ett annat sammanhang fick en fråga om vapenlagen,
            informerade jag kammaren om att jag på Justitiedepartementet hade
            tagit initiativ till översyn av vapenlagen med tanke på EG-reglerna.
            Det är ingen nyhet.
          </note>
          <note>
            Gränskontrollen ligger i första hand hos
          </note>
          <note>
            Finansdepartementet, som jag sade. Även där är ett arbete på
            gång, och även där togs initiativet i våras. Men eftersom jag
            inte är departementschef på Finansdepartementet, har jag inte
            aktuell kunskap om vad detta arbete har givit. Det har mycket
            tidigt funnits en medvetenhet om detta. Jag vet att initiativ
            togs redan i januari innevarande år när det gäller gränskontrollfrågorna.
          </note>
          <note type="speaker">
            ANf. 28 JOHN ANDERSSON (v):
          </note>
          <note>
            Herr talman! Då får jag väl vända mig åt ett annat håll för att
            forska ytterligare i frågan. Jag tackar än en gång för svaret.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:182 om förslaget om arbetslivsutveckling
          </note>
          <note>
            Anf. 29 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Hans Karlsson har i sin fråga redogjort för att
            allt fler riskerar att utförsäkras från arbetslöshetsförsäkringen.
            Mot bakgrund härav har han frågat mig om jag är beredd att verka
            för att åtgärden arbetslivsutveckling omedelbart kommer till stånd
            när riksdagen fattat sitt beslut.
          </note>
          <note>
            Svaret är att jag verkar för att arbetslivsutveckling skall komma
            i gång i så stor omfattning och så snabbt som möjligt, dvs. fr.o.m.
            det datum som åtgärden enligt riksdagens beslut skall införas.
          </note>
          <note type="speaker">
            Anf. 30 HANS KARLSSON (s):
          </note>
          <note>
            Herr talman! Jag tackar arbetsmarknadsministern för svaret. Jag
            kan samtidigt konstatera att jag inte är nöjd med det, även om
            jag vet att tiden är knapp.
          </note>
          <note>
            Vi har en lavinartad utveckling av arbetslösheten.
          </note>
          <note>
            Vi har nått nivåer som vi inte kunde föreställa oss för ett år
            sedan. Den mycket kraftiga ökningen av arbetslösheten har nu pågått
            under ganska lång tid.
          </note>
          <note>
            Det innebär att många tiotusentals människor har blivit eller
            står i begrepp att bli utstämplade från arbetslöshetskassan. Vi
            kan ju till någon del föreställa oss vad detta betyder för den
            enskilde.
          </note>
          <note>
            Man står utan ekonomi och tvingas till socialkontoret för att
            hålla nöden från dörren och klara livets nödtorft.
          </note>
          <note>
            Därför tycker jag, och många med mig, att arbetslivsutveckling
            är en bra åtgärd i den situationen. Men problemet är att den kommer
            för sent. Många människor har redan hamnat i en besvärlig situation.
          </note>
          <note>
            Eftersom arbetsmarknadsministern menar att arbetslivsutveckling
            inte kan komma till stånd förrän efter årsskiftet, vill jag fråga
            vilka initiativ arbetsmarknadsministern är beredd att ta för att
            de tiotusentals människor som nu är på väg att stämpla ut inte
            skall behöva göra detta. Det finns ju möjligheter till en lösning
            efter årsskiftet.
          </note>
          <note>
            Anf. 31 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag vet inte exakt vilken dag riksdagen fattar sitt
            beslut. Men jag vet att arbetsmarknadsutskottet troligtvis justerar
            slutgiltigt i morgon.
          </note>
          <note>
            Vi jobbar parallellt inom departementet med de förordningar som
            behövs. Jag kan lova att om riksdagen fattar beslut en viss dag
            i december, skall regeringen fatta beslut om förordnandena på
            regeringssammanträdet därefter.
          </note>
          <note>
            Jag har talat med AMS-ledningen. De har all anledning att vara
            beredda och aktivt jobba ute på arbetsförmedlingarna för den här
            åtgärden, så att de vet ett antal människor som omedelbart kan
            gå in i åtgärden när det blir lagligt tillåtet. Jag tror inte
            att Hans Karlsson kan begära att jag arbetar mycket fortare än
            så.
          </note>
          <note>
            I övrigt försöker man nu att hålla ställningarna med olika beredskapsarbeten.
            Men de ökar inte så snabbt. Det har jag sett.
          </note>
          <note type="speaker">
            Anf. 32 HANS KARLSSON (s):
          </note>
          <note>
            Herr talman! Jag tackar för det och för ansträngningarna att
            skapa beredskapsarbeten i väntan på beslutet. Jag har signaler
            från länsarbetsnämnden hemma och från arbetsförmedlingarna som
            tyder på att de har akut brist på pengar till beredskapsarbeten.
            Om de skulle få mycket snabba signaler från
          </note>
          <note>
            Arbetsmarknadsdepartementet och regeringen skulle det vara möjligt
            att förhindra att tiotusentals människor stämplar ut. Jag skulle
            vilja ha en kommentar från arbetsmarknadsministern när det gäller
            möjligheten att ge dessa signaler.
          </note>
          <note>
            Anf. 33 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Min signal är mycket klar, rakt ut till alla arbetsförmedlingsorganisationer,
            kommuner och parterna på arbetsmarknaden: Förbered er nu och kör
            i gång när beslutet är fattat!
          </note>
          <note>
            I beräkningarna har det sagts att man skall kunna ha 20 000 i
            åtgärden. I den arbetslöshetssituation som råder ser jag gärna
            att det blir hela 50 000. Det är många som står utanför den ordinarie
            arbetsmarknaden i dag. Den här åtgärden är viktig och riktig för
            att göra något för de pengar som annars enbart går till kontanta
            ersättningar.
          </note>
          <note type="speaker">
            Anf. 34 HANS KARLSSON (s):
          </note>
          <note>
            Herr talman! Jag tror att dessa 50 000 platser gott och väl behövs.
            Det är bra att den signalen kommer.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:187 om deltidsarbetslösheten
          </note>
          <note>
            Anf. 35 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Berit Andnor har frågat mig om jag avser vidta någon
            åtgärd för att lösa de deltidsarbetslösas problem.
          </note>
          <note>
            Som jag tidigare framhållit i denna kammare många gånger pågår
            ett utredningsarbete vad gäller arbetslöshetsförsäkringen. Uppdraget
            innebär att en allsidig översyn skall göras av det nuvarande regelverket.
            I detta sammanhang kommer den av
          </note>
          <note>
            Berit Andnor upptagna frågeställningen att behandlas.
          </note>
          <note>
            Jag vill även framhålla att i det nyligen framlagda förslaget
            om arbetslivsutveckling ingår att den förlängning av ersättningsperioden
            som sker när man deltar i denna åtgärd även skall gälla för de
            deltidsarbetslösa.
          </note>
          <note type="speaker">
            Anf. 36 BERIT ANDNOR (s):
          </note>
          <note>
            Herr talman! Jag tackar ministern för svaret. Det framgår mycket
            tydligt av det att arbetsmarknadsministern inte tänker göra något
            åt de deltidsarbetslösas problem.
          </note>
          <note>
            I dag är det en miljon människor som arbetar deltid. Av dem är
            ungefär 80 % kvinnor. Många deltidsanställda vill ju jobba deltid,
            men man beräknade i oktober att ungefär 330 000 människor skulle
            vilja arbeta mer tid om den möjligheten fanns. Detta är en ökning
            med 59 000 eller 34 %
          </note>
          <note>
            jämfört med för ett år sedan.
          </note>
          <note>
            De som är deltidsarbetslösa är färre. De är 83 000.
          </note>
          <note>
            Av dem är ungefär 80 % kvinnor. Reglerna för deltidsstämplingen
            innebär att man bara får stämpla i 150 dagar. Därefter ställs
            man inför valet att säga upp sin anställning och stämpla på heltid
            eller fortsätta att arbeta på deltid och inte klara sin försörjning.
            Då blir man hänvisad till socialbidrag.
          </note>
          <note>
            Just nu står 8 000--10 000 kvinnor inför denna situation. Det
            är i sig ett omöjligt val. Det är nu det behövs insatser. Det
            är nu regeringen måste göra något. Vi kan inte vänta på en utredning
            som inte ens har detta med i sina direktiv.
          </note>
          <note>
            Begränsningsregeln om 150 dagar finns i en förordning som kan
            ändras av regeringen. Har inte ministern tänkt på det? Det är
            nu som regeringen måste göra någonting åt de deltidsarbetslösas
            situation.
          </note>
          <note>
            Anf. 37 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Utredningen blir klar i mars nästa år.
          </note>
          <note>
            Socialdemokraterna tog bort 150-dagarsregeln
          </note>
          <note>
            1987. Då ökade deltidsarbetslösheten, trots goda konjunkturer.
            Jag kommer mycket väl ihåg debatten och argumenteringen då.
          </note>
          <note>
            Nu finns ett annat problem som gör att det måste tas ett samlat
            grepp på arbetslöshetsfrågan.
          </note>
          <note>
            Inkomsterna till arbetsmarknadsfonden räcker i dag till att täcka
            kostnaderna för 2 % öppen arbetslöshet. Varje procentenhet därutöver
            kostar
          </note>
          <note>
            5,5 miljarder kronor. Jag tänker kalla parterna till mig för
            att diskutera den här frågan, för underskottet i denna fond riskerar
            att under överblickbar tid öka i omfattning så att inkomsterna
            -- egenavgifter och arbetsgivaravgifter -- troligtvis bara kommer
            att räcka till räntor. Så kan vi inte ha det.
          </note>
          <note>
            Här krävs stort ansvarstagande. En regering med
          </note>
          <note>
            160 miljarder kronor i budgetunderskott kan inte gå in, utan
            parterna måste resonera hur vi skall klara det här med egenavgifter
            och arbetsgivaravgifter. Man kan inte gå in i nya åtaganden i
            den budgetsituation som nu råder.
          </note>
          <note>
            Det här är en stor och viktig diskussion, som jag tar på stort
            allvar. Jag känner också till hur jobbigt det kan vara för dem
            som arbetar deltid och riskerar att inte få de jobb som de vill
            ha.
          </note>
          <note type="speaker">
            Anf. 38 BERIT ANDNOR (s):
          </note>
          <note>
            Herr talman! Ministern tar upp den ändring som gjordes 1987 i
            regeln. Jag vill påminna om att den ändringen genomfördes i en
            annan arbetsmarknadssituation. Det var kanske riktigt att göra
            den då. Men det vi nu talar om är situationen just nu. Utredningen
            om arbetslöshetsförsäkringen har faktiskt inte i sina direktiv
            fått i uppdrag att se över denna fråga. Det finns inget sådant
            uppdrag.
          </note>
          <note>
            Jag har all förståelse för problemen med budgeten, att få ekonomin
            att gå ihop. Med i dag står 8 000--
          </note>
          <note>
            10 000 kvinnor inför ett omöjligt val att antingen säga upp sig
            och stämpla på heltid eller att arbeta på deltid och inte klara
            sin försörjning utan bli hänvisad till socialbidrag. Regeringen
            skulle faktiskt mycket enkelt kunna göra någonting åt situationen
            genom att ändra regeln. Det finns även andra insatser som skulle
            kunna göras.
          </note>
          <note>
            Anf. 39 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag får väldigt många brev om alla delfrågor i arbetslöshetsförsäkringsfrågan.
            Jag sänder över en del av dem, de principiellt viktiga, till utredaren
            och hans grupp. Jag vet att de ser på alla delfrågor. Det måste
            man göra när man diskuterar finansieringen i slutomgången.
          </note>
          <note>
            Det finns mer än en åtgärd.
          </note>
          <note>
            Arbetslivsutvecklingen, som riksdagen kommer att fatta beslut
            om i december, ger möjlighet att med eget initiativ skaffa en
            bredd och en vidd så att man dels arbetar under en viss period,
            dels gör någonting annat under den påtvingade arbetslöshetsperioden.
          </note>
          <note type="speaker">
            Anf. 40 BERIT ANDNOR (s):
          </note>
          <note>
            Herr talman! Men den här åtgärden, arbetslivsutvecklingen, löser
            inte problemen. Vi har från socialdemokratisk sida sagt att här
            är det viktigt att ta ett helhetsgrepp när det gäller de deltidsarbetslösas
            situation. Det är just nu som situationen är aktuell, inte senare
            då vi eventuellt har ett utredningsresultat.
          </note>
          <note>
            Här finns en möjlighet för regeringen att nu göra någonting som
            drastiskt skulle förbättra situationen för i första hand de kvinnor
            som drabbas av deltidsarbetslöshet på grund av den begränsningsregel
            som finns i förordningen.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:206 om arbetsmarknadsstödets fördelning
          </note>
          <note>
            Anf. 41 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Alf Wennerfors har frågat mig om arbetsmarknadsstödets
            fördelning. Han undrar varför stödet per arbetslös är större i
            Norrland än i
          </note>
          <note>
            Stockholm.
          </note>
          <note>
            Som Alf Wennerfors väl känner till är det AMS som fördelar de
            arbetsmarknadspolitiska medlen till länsarbetsnämnderna. Fördelningen
            grundas på en utarbetad modell. Att i detalj beskriva detta fördelningsarbete
            skulle ta åtskillig tid, så jag får begränsa mig till att ange
            några övergripande principer.
          </note>
          <note>
            Det finns tre kriterier som styr fördelningen. De är storleken
            på den målgrupp som anslaget är avsett för, svårigheten att lösa
            uppdraget och -- fast i mindre utsträckning -- resultat som tidigare
            uppnåtts.
          </note>
          <note>
            Det innebär att antalet öppet arbetslösa och antalet personer
            i åtgärder i ett län påverkar den fortsatta tilldelningen av medel.
            Men fördelningen påverkas också av svårigheten att lösa uppgiften,
            och denna svårighetsgrad utgörs, enkelt uttryckt, av hur många
            arbetssökande det finns i procent av befolkningen. Resultatmåttet
            slutligen påverkas av hur antalet långtidsarbetslösa utvecklas.
          </note>
          <note>
            Den procentuella fördelningen är inte låst en gång för alla utan
            justeras med hänsyn till utvecklingen på arbetsmarknaden. I oktober
            redovisade AMS en preliminär fördelning av de medel som föreslås
            i stabiliseringspropositionen, och utfallet blev då annorlunda
            än vid den fördelning som gjordes i somras inför det nya budgetåret.
            I Stockholms län är arbetslösheten procentuellt sett relativt
            låg, men den förhållandevis stora ökningen av arbetslösheten kom
            att påverka fördelningen på så sätt att Stockholms andel ökade.
          </note>
          <note>
            Ambitionen med fördelningsmodellerna är att uppnå ett effektivare
            resursutnyttjande och bättre kostnadsmedvetande hos länsarbetsnämnderna
            och arbetsförmedlingarna samt -- framför allt -- att vi för landet
            som helhet får bästa möjliga arbetsmarknadspolitiska resultat.
            Självfallet är det också viktigt att fördelningen upplevs som
            rättvis, och jag tror, med hänsyn till den grannlaga uppgift den
            här fördelningen är, att AMS
          </note>
          <note>
            fördelningsmodell fungerar tämligen väl.
          </note>
          <note type="speaker">
            Anf. 42 ALF WENNERFORS (m):
          </note>
          <note>
            Herr talman! Jag ber först att få tacka arbetsmarknadsministern
            för svaret.
          </note>
          <note>
            Just nu är ca 45 000 öppet arbetslösa i Stockholms län. Ca 45
            000 är öppet arbetslösa i Norrland.
          </note>
          <note>
            Norrland får drygt 5 miljarder kronor, Stockholms län 2,8 miljarder.
            Jag tycker att det är en felaktig fördelning. Den är orättvis.
            Jag har ingenting emot norrlänningar, och jag är inte ute efter
            dem på något vis, men jag tycker att fördelningen borde vara annorlunda.
          </note>
          <note>
            I svaret redovisas de principer som gäller för fördelningen.
            Dem är jag någorlunda medveten om. Men jag menar att dessa principer
            kanske var bra under 80-talet när arbetslösheten var annorlunda
            i Stockholms län och i Norrland.
          </note>
          <note>
            Framför allt var det längre arbetslöshetsperioder i
          </note>
          <note>
            Norrland, mycket kortare i Stockholms län, till en viss del.
            Nu är det annorlunda, inte minst i de trakter där jag bor, nämligen
            Roslagen. Vi har väldiga problem vid Hallstavik. Egentligen skulle
          </note>
          <note>
            Börje Hörnlund ha varit på ett möte där för ett par dagar sedan,
            men arbetsmarknadsministern kunde dess värre inte komma.
          </note>
          <note>
            Jag undrar om inte dessa regler borde ses över. Det sägs i svaret
            att det blev en litet annorlunda fördelning i somras. Men det
            var en väldigt liten ändring. Jag undrar om inte arbetsmarknadsministern
            kan hålla med mig om att principerna i det här läget och med tanke
            på det läge som vi ser framför oss borde ses över och ändras.
          </note>
          <note>
            Anf. 43 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Var jag än är i landet får jag höra från alla län
            att de är orättvist behandlade. Det finns något enstaka undantag
            där man har sagt att man är nöjd med den fördelning som har skett.
          </note>
          <note>
            Jag bevistar i denna svåra arbetsmarknadssituation alla träffar
            som länsarbetsnämndsdirektörerna har för att lyssna av dem. De
            för en omfattande debatt med AMS ledning om fördelningsnycklar
            m.m.
          </note>
          <note>
            För egen del behåller jag ca 50 miljoner kronor av de snart 40
            miljarder kronor som fördelas till arbetsmarkmnadsåtgärder. Om
            fördelningsnyckeln är helt korrekt eller inte är svårt att säga,
            för det finns inga perfekta fördelningssystem. Men jag tror att
            jag kan säga att man blir efter när arbetslösheten ökar hastigt.
            Det är vad som har hänt i Stockholm.
          </note>
          <note>
            Det var därför som Stockholms län nu fick en mycket större andel,
            närmare bestämt 950 miljoner kronor.
          </note>
          <note type="speaker">
            Anf. 44 ALF WENNERFORS (m):
          </note>
          <note>
            Herr talman! Jag har den allra största förståelse för svårigheten
            att vara arbetsmarknadsminister i dagens läge. Men jag är mycket
            imponerad över det sätt på vilket arbetsmarknadsministern sköter
            sysslan. Men jag skulle vilja ha arbetsmarknadsministern med på
            min tankegång att fördelningsprinciperna för närvarande och i
            det kommande läget inte är lika tillämpliga som de var under 80-talet.
          </note>
          <note>
            De 950 miljoner som arbetsmarknadsministern betraktar som en
            väldigt stor andel betraktar vi som en inte särskilt stor andel
            för Stockholms län. Men vi ser naturligtvis olika på det. Om jag
            åtminstone kunde få en liten öppning mot att principerna bör ses
            över, så att vi kunde komma till rätta med den svåra arbetslöshetssituation
            som vi har i
          </note>
          <note>
            Stockholms län. Det är ändå 45 000 människor som är öppet arbetslösa.
            Tyvärr ser vi framför oss en stor ökning.
          </note>
          <note>
            Anf. 45 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Arbetsmarknadsverket har som myndighet denna uppgift
            i dag. Den debatt som jag har mött runt om i landet, i alla län,
            gör att jag nu har begärt att få en mycket gedigen föredragning
            om alla möjliga delproblem som finns i det här, för att på ett
            bra sätt kunna delta i debatten med länsarbetsnämnderna och AMS
            ledning.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:144 om distributionen av försvarets
            livsmedelsöverskott till humanitär hjälp
          </note>
          <note type="speaker">
            Anf. 46 Statsrådet ALF SVENSSON (kds):
          </note>
          <note>
            Herr talman! Ulla Pettersson har frågat mig när och till vilka
            länder försvarets livsmedelsöverskott om
          </note>
          <note>
            400 ton har distribuerats.
          </note>
          <note>
            Det överskott av livsmedel som Ulla Pettersson refererar till
            förvärvades den 30 september i år, och överskottet finns nu på
            Läkarmissionens varulager i Sigtuna. Livsmedlen kommer med början
            denna vecka att distribueras till de tre baltiska staterna.
          </note>
          <note type="speaker">
            Anf. 47 ULLA PETTERSSON (s):
          </note>
          <note>
            Herr talman! Jag får börja med att tacka för svaret och samtidigt
            uttrycka en stor glädje över att det inte var färskvaror i matpartiet.
            Beslutet fattades i mars, och nu är vi i november. Svaret på min
            fråga är alltså att ingen mat fortfarande har levererats någonstans.
          </note>
          <note>
            Min naturliga följdfråga till statsrådet blir: Varför har det
            blivit på det här sättet? Skall det verkligen behöva vara så?
          </note>
          <note type="speaker">
            Anf. 48 Statsrådet ALF SVENSSON (kds):
          </note>
          <note>
            Herr talman! Jag förstår mycket väl att man ställer den följdfrågan.
            Men vi var inte överens om -- det finns ingen anledning att hålla
            det hemligt -- vad det skulle få kosta. Min uppfattning var att
            det här var en gång betalat och att vi inte skulle behöva ta biståndsmedel
            för att betala det så att säga ett varv till. Nu klarades det
            hela ändå upp den 30
          </note>
          <note>
            september, sedan man inte riktigt kunnat komma överens mellan
            Försvarsdepartementet och SIDA.
          </note>
          <note>
            Men det viktiga måste ändå vara att det hela är löst.
          </note>
          <note>
            Man var naturligtvis medveten om att det inte var färskvaror.
          </note>
          <note type="speaker">
            Anf. 49 ULLA PETTERSSON (s):
          </note>
          <note>
            Herr talman! Frågan var uppe på ministernivå redan den 30 juli,
            vill jag minnas. Då deltog biståndsministern i en diskussion i
            Radio
          </note>
          <note>
            Stockholm om detta. Redan då var det alltså uppe på så hög nivå
            i regeringen. Man kan inte annat än undra om relationerna inom
            regeringen är så dåliga att det skulle behöva ta så lång tid som
            från den 30
          </note>
          <note>
            juli fram till i dag innan man kunde komma överens om en sådan
            här sak, som ändå i förhållande till allt annat regeringen har
            att hantera måste vara en bagatell.
          </note>
          <note>
            Dessutom blir en annan följdfråga naturlig: Vad har hänt sedan
            den 30 september? Varför är maten inte levererad i dag om det
            var klart då?
          </note>
          <note type="speaker">
            Anf. 50 Statsrådet ALF SVENSSON (kds):
          </note>
          <note>
            Herr talman! Det är inte alltid så enkelt som det låter att genast
            transportera i väg den mat vi har och se till att den kommer till
            nytta. Det finns ju faktiskt mat på många håll -- det kan finnas
            anledning att peka på det när vi talar om Baltikum och Ryssland.
          </note>
          <note>
            Det gäller att hitta de grupper som inte har råd att köpa den
            mat som finns. Katastrofhandläggare har nyligen varit över och
            sett att det finns gott om mat, men maten har inte rätt pris för
            dem som är sämst bemedlade. Då måste man hitta t.ex. en enskild
            organisation som har kanaler ut till de grupper som är sämst ställda.
          </note>
          <note>
            Vi har förtroende för att den organisation som har maten i sitt
            förråd kommer att nyttja varorna och se till att de kommer till
            rätt adressat. Det är viktigt att de kommer till rätt adressat
            -- inte enbart att det sker snabbt.
          </note>
          <note type="speaker">
            Anf. 51 ULLA PETTERSSON (s):
          </note>
          <note>
            Herr talman! Jag förstår fuller väl att det är viktigt att hitta
            grupperna, men inte lär man hitta dem på
          </note>
          <note>
            Läkarmissionens varulager i Sigtuna. Det är alltså där maten
            finns.
          </note>
          <note>
            Det här leder mig in på en annan sak som också har diskuterats.
            Jag vet att biståndsministern funderade över om det verkligen
            var till Baltikum det här matpartiet skulle gå. Jag vill minnas
            att biståndsministern nämnde Afrikas horn och södra
          </note>
          <note>
            Afrika, där vi vet att svälten är stor och oomtvistad.
          </note>
          <note>
            Jag tror att SIDA också övervägde Jugoslavien.
          </note>
          <note>
            Hur är livsmedelssituationen i dag i Baltikum? Var
          </note>
          <note>
            Baltikum det bästa stället? Missförstå mig nu inte och tro att
            jag vill ha någon ny långbänk. Jag vill att maten skall komma
            i väg nu, men jag kan väl ändå få ställa frågan.
          </note>
          <note type="speaker">
            Anf. 52 Statsrådet ALF SVENSSON (kds):
          </note>
          <note>
            Herr talman! Det är ju inte så, som Ulla Pettersson mycket väl
            vet, att vi på UD U ser till att transportera. Vi lämnade över
            ärendet till SIDA
          </note>
          <note>
            som skulle inhandla av Försvarsdepartementet. Jag har respekt
            för att SIDA ville komma ned så långt som möjligt i pris. Affären
            gjordes så småningom upp till ett helt annat pris än det som aviserades
            från början.
          </note>
          <note>
            Det är helt rätt, som Ulla Pettersson säger, att det fanns resonemang
            om att man skulle kunna använda varorna på andra håll. Det visade
            sig att en del av varorna är av den karaktären att de inte är
            acceptabla i exempelvis muslimska länder; det rör sig om fläskkött
            och liknande. Det var då inte lämpligt att skicka maten till Afrikas
            horn eller till vissa regioner på Balkanhalvön.
          </note>
          <note>
            Nu kan vi konstatera att maten är på gång. Den kommer till god
            användning, och ingenting har förfarits.
          </note>
          <note type="speaker">
            Anf. 53 ANDRE VICE TALMANNEN:
          </note>
          <note>
            Jag föreslår ytterligare ett inlägg från vardera talare.
          </note>
          <note type="speaker">
            Anf. 54 ULLA PETTERSSON (s):
          </note>
          <note>
            Herr talman! Jag är inte så inbilsk att jag tror att det var
            min fråga som satte fart på det här. Jag tror att det är en ren
            slump, men jag är naturligtvis glad över att maten skall börja
            distribueras nu.
          </note>
          <note>
            Jag vill bara avslutningsvis konstatera att om man är balt och
            förlitar sig på hjälp från Sverige, vare sig det gäller oljebistånd
            eller matbistånd, får man lov att vara tålmodig.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:169 om bistånd till
          </note>
          <note>
            Indonesien
          </note>
          <note type="speaker">
            Anf. 55 Statsrådet ALF SVENSSON (kds):
          </note>
          <note>
            Herr talman! Ingela Mårtensson har frågat mig om jag avser att
            verka för att Nordiska investeringsbanken ställer krav på Indonesiens
            respekt för mänskliga rättigheter för att bistånd skall ges.
          </note>
          <note>
            Frågan har ställts mot bakgrund av den stora kommersiella kredit
            om 55 miljoner US-dollar, som
          </note>
          <note>
            Nordiska investeringsbanken förbundit sig att ge
          </note>
          <note>
            Indonesien. Jag tror att det är viktigt att i sammanhanget hålla
            isär de förutsättningar som gäller för å ena sidan vårt utvecklingsbistånd
            och å andra sidan förutsättningarna för lånegivning på kommersiella
            villkor. I det aktuella fallet avses en kommersiell lånegivning,
            vilket innebär att verksamheten inte tillförs medel från biståndsanslaget.
            Nordiska investeringsbanken ger sålunda projektinvesteringslån
            på kommersiella villkor för investeringar i kreditvärdiga utvecklingsländer.
            Sverige har tillsammans med de andra nordiska länderna ställt
            upp med en garanti som täcker upp till 90 % av eventuella kreditförluster
            av dessa lån. Målsättningen med lånen är att främja de nordiska
            företagens möjligheter att hävda sig på projektexportmarknaden.
          </note>
          <note>
            I Nordiska investeringsbankens stadgar anges att banken skall
            ge lån på bankmässiga villkor och i överensstämmelse med samhällsekonomiska
            hänsyn för genomförandet av export av nordiskt intresse. Vid bedömningen
            av vilka länder banken lånar till följer man den policy som gäller
            för motsvarande multilaterala institutioner, framför allt Världsbanken
            och dess ordinarie låneverksamhet. Banken tar även hänsyn till
            den policy som de nordiska exportkreditgarantiinstituten följer.
            Jag vill här framhålla att det för närvarande inte finns några
            särskilda restriktioner i Världsbankens utlåning till
          </note>
          <note>
            Indonesien. Samma sak gäller för de nordiska kreditinstitutens
            garantigivning.
          </note>
          <note>
            Vad beträffar deltagande från svensk sida i det nya biståndskonsortiet
            för Indonesien under
          </note>
          <note>
            Världsbanken, vill jag betona att någon förändring jämfört med
            vår representation i det tidigare biståndskonsortiet IGGI inte
            har skett. Sverige deltar sålunda på observatörsnivå.
          </note>
          <note type="speaker">
            Anf. 56 INGELA MÅRTENSSON (fp):
          </note>
          <note>
            Herr talman! Alf Svenssons svar avslutas med att det inte har
            skett någon förändring. Men Sverige är ju med i Nordiska investeringsbanken
            och inom den sker det ju en förändring så till vida att det är
            nytt att den investeringsbanken är med i den nystartade gruppen,
            CGI. Det var därför som jag ställde den här frågan. Jag ställde
            den också mot bakgrund av de brott mot mänskliga rättigheter som
            man i Indonesien gör sig skyldig till. Detta har påpekats av väldigt
            många olika institutioner, bl.a.
          </note>
          <note>
            av FN:s kommission för mänskliga rättigheter och
          </note>
          <note>
            Amnesty international, vilka har förvägrats att komma in i landet
            för att se hur förhållandena är för t.ex. östtimoreser. Och detta
            trots att FN:s kommission för mänskliga rättigheter har uppmanat
            Indonesien att släppa in mänskliga rättighets-organisationer.
            Jag utgår ifrån att statsrådet väl känner till den situation som
            råder när det gäller Indonesien. Det förekommer brott mot mänskliga
            rättigheter i Östtimor och även i
          </note>
          <note>
            Västpapua -- icke att förglömma i detta sammanhang.
          </note>
          <note>
            Mot den bakgrunden anser jag att man inte bara skall se till
            de kommersiella villkoren. Man måste också se på vilka man hjälper
            och hur man hjälper dem. Detta uppfattas ju ändå av Indonesien
            som en form av hjälp. Jag har läst i en del internationella tidskrifter
            om hur tillfredsställd man är över att få hjälp på det vis som
            man nu får av Nordiska investeringsbanken. Man ser detta som ett
            tecken på politisk stabilitet och som att omvärlden har accepterat
            Indonesien utan att ställa några krav på mänskliga rättigheter,
            vilket inte är något orimligt krav. Sådana krav ställdes av EG-länderna
            och tidigare av IGGI. På grund av att Holland ställde krav på
            mänskliga rättigheter upplöstes IGGI, eftersom Indonesien inte
            vill koppla ihop biståndet med krav på mänskliga rättigheter.
            Det är klart att man inte vill, men jag tycker att Sverige ändå
            kunde verka för en sådan linje, att inte stödja ett land som bryter
            så fruktansvärt mot mänskliga rättigheter.
          </note>
          <note type="speaker">
            Anf. 57 Statsrådet ALF SVENSSON (kds):
          </note>
          <note>
            Herr talman! Jag hoppas att vi naturligtvis skall vara helt överens
            om att vi skall opponera vid varje tillfälle då ett land bryter
            mot mänskliga fri- och rättigheter. Ingela Mårtensson sade att
            hon utgick ifrån att statsrådet känner till att så är fallet i
          </note>
          <note>
            Indonesien, och då i synnerhet i Östra Timor. Jo visst, det känner
            jag helt klart till. Jag hoppas att
          </note>
          <note>
            Ingela Mårtensson å sin sida känner till att regeringen gång
            på gång har tagit upp detta och protesterat mot det som där händer.
            Vi har också i
          </note>
          <note>
            Världssamfundet åtnjutit respekt för de initiativ som vi har
            tagit för att få FN:s kommission för mänskliga rättigheter att
            aktivera sig i frågan.
          </note>
          <note>
            Vi talar nu om huruvida NIB skall hålla sig med andra bestämmelser
            och kriterier för sitt långivande än vad Världsbanken tillämpar.
            Jag har svårt för att tro att Ingela Mårtensson tycker att detta
            vore rim och reson. I Världsbankens statuter och stadgar slås
            det -- självfallet, höll jag på att säga -- mycket klart fast
            att man inte får ta en massa politiska hänsyn när man sysslar
            med kommersiella krediter. Det skulle naturligtvis medföra en
            mycket stor risk för att stormakterna bestraffade länder eller
            gav favör åt sådana länder som beter sig på ett för stormakterna
            acceptabelt sätt.
          </note>
          <note type="speaker">
            Anf. 58 INGELA MÅRTENSSON (fp):
          </note>
          <note>
            Herr talman! Jag tycker ändå att man skall kunna ställa dessa
            krav. Det gjorde ju Holland när det gällde IGGI. Varför skulle
            inte också vi kunna framhålla sådana krav? Holland finns inte
            med i det nybildade CGI. Inom EG kom det också upp en diskussion
            om att man inte kan se separat på frågan att denna form av stöd
            -- som det ändå måste uppfattas som -- skall vara kravlöst, när
            mottagarländerna så flagrant bryter mot mänskliga rättigheter.
            Jag tycker att detta måste beaktas.
          </note>
          <note>
            Eftersom denna diskussion har förts inom EG, förstår jag inte
            varför Sverige inte kan ta upp en sådan diskussion i Nordiska
            investeringsbanken.
          </note>
          <note>
            Brotten mot mänskliga rättigheter är ju så uppenbara.
          </note>
          <note type="speaker">
            Anf. 59ALF SVENSSON (kds):
          </note>
          <note>
            Herr talman! Precis som Ingela Mårtensson tycker jag att frågan
            skall ställas. Samtidigt är det viktigt att -- som Sverige har
            gjort och gör -- motverka en politisering av Världsbankens långivning.
            Det skulle vara svårt för oss som ett litet land i
          </note>
          <note>
            Världssamfundet att uthärda en sådan politisering.
          </note>
          <note>
            När detta väl är sagt följer som en konsekvens därav att vi sedan
            inte skall hålla oss med olika policy och kriterier inom de olika
            givarna av kommersiella krediter. Samma regler måste gälla för
            alla.
          </note>
          <note>
            Jag vill återigen understryka att detta ingalunda är detsamma
            som att man inte med alla till buds stående medel vid sidan av
            de kommersiella krediterna skall påtala nödvändigheten av att
            mänskliga fri- och rättigheter upprätthålls och respekteras.
          </note>
          <note type="speaker">
            Anf. 60 INGELA MÅRTENSSON (fp):
          </note>
          <note>
            Herr talman! Jag beklagar att man inte kan ta upp den här frågan
            i Nordiska investeringsbanken.
          </note>
          <note>
            Genom den gav Sverige förra året ett visst bistånd till Indonesien.
            I det sammanhanget bör vi ju kunna ställa krav. Jag tycker inte
            att vi skall ge något bistånd till Indonesien, när läget i fråga
            om mänskliga rättigheter inte har förbättras -- det har tvärtom
            snarare försämrats under det senaste året.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:226 om Burundi
          </note>
          <note type="speaker">
            Anf. 61 Statsrådet ALF SVENSSON (kds):
          </note>
          <note>
            Herr talman! Margareta Viklund har frågat mig vilka åtgärder
            Sverige är beredd att vidta för att stödja demokratiseringsarbetet
            i Burundi.
          </note>
          <note>
            Burundi befinner sig i en intressant fas i både sin politiska
            och sin ekonomiska utveckling. De allmänna valen samt presidentvalet
            nästa år utgör ett steg i rätt riktning. Det finns också anledning
            att peka på de åtgärder som regeringen under senare år vidtagit
            för att minska motsättningarna mellan de båda folkgrupperna hutu
            och tutsi. Dessa motsättningar har som bekant tidigare lett till
            våldsamma urladdningar. Min förhoppning är givetvis att det ökade
            intresset för mänskliga rättigheter och demokrati skall bidra
            till ökad förståelse och biläggande av motsättningar i det burundiska
            samhället.
          </note>
          <note>
            Vad avser svenskt bistånd arbetar sedan lång tid tillbaka svenska
            missionärer inom skol- och hälsoområdena. Däremot utgår för närvarande
            inget officiellt bilateralt bistånd till Burundi.
          </note>
          <note>
            Sverige har nyligen erhållit vissa i huvudsak muntliga propåer
            om valtekniskt stöd samt om bidrag till initiativ för att belysa
            frågor om nationell försoning. Det är i dag för tidigt att uttala
            sig om bärkraften i dessa propåer och vilka våra möjligheter vore
            att i så fall lämna ett svenskt stöd.
          </note>
          <note>
            Min generella inställning är emellertid att vi bör vara lyhörda
            för de önskemål som kan framkomma från Burundis sida om stöd åt
            landets demokratioch försoningssträvanden.
          </note>
          <note type="speaker">
            Anf. 62 MARGARETA VIKLUND (kds):
          </note>
          <note>
            Herr talman! Jag får tacka biståndsministern för svaret på frågan.
          </note>
          <note>
            Precis som biståndsministern säger är Burundis historia färgad
            av död, blod och elände. Landet ligger ju inklämt mellan Zaire
            och Tanzania och är ungefär lika stort som Småland. Sedan 1966
            har
          </note>
          <note>
            Burundi varit en enpartistat, då monarkin slopades. En ny flerpartiförfattning
            godkändes genom en folkomröstning den 9 mars i år. Den nu gällande
            författningen ersätter den som upphävdes
          </note>
          <note>
            1987 efter en statskupp som förde den nuvarande presidenten Pierre
            Boyoya till makten. Boyoya, som hör till minoritetsfolket tutsi
            strävar ändå efter att ge majoritetsfolket hutu en utökad roll
            i landets politiska liv.
          </note>
          <note>
            Enligt den nya författningen får således politiska partier bildas
            under förutsättning att de stöder nationell enighet, att de inte
            identifieras med någon enskild etnisk eller religiös grupp och
            att de inte tar emot pengar från utlandet.
          </note>
          <note>
            I april fick Burundi en ny regering som skall leda landet fram
            till planerade allmänna val nästa år.
          </note>
          <note>
            Den nya regeringen innehåller i stort sett samma personer som
            den förra, men nya partier har bildats.
          </note>
          <note>
            I målet för Sveriges biståndspolitik ingår att stödja olika länders
            demokratiseringsprocesser och arbetet för mänskliga rättigheter.
            I Burundi pågår uppenbarligen ett hårt arbete för att åstadkomma
            demokrati och politisk ordning. Kan det i så fall innebära att
            Sverige kommer att påta sig en utvidgad roll i biståndshänseende
            i fråga om det landet, förutom det arbete som missionärerna utför?
            Jag tycker att det vore intressant att få veta när budgetarbetet
            -- såvitt jag förstår -- det, nu är i full gång.
          </note>
          <note type="speaker">
            Anf. 63 Statsrådet ALF SVENSSON (kds):
          </note>
          <note>
            Herr talman! Som Margareta Viklund väl känner till har vi klart
            och entydigt understrukit vår vilja att vara med och hjälpa till
            i den mån vi har resurser och kan i demokratiseringsprocesser
            var dessa än äger rum. Precis som Margareta Viklund tycker jag
            att det som nu håller på att ske i Burundi är intressant. Det
            inger onekligen förhoppningar om att motsättningarna mellan hutu-
            och tutsifolken nu skall kunna mildras.
          </note>
          <note>
            Jag kan försäkra att i den mån önskemålen litet mer -- om jag
            får använda uttrycket --
          </note>
          <note>
            materialiseras har vi möjligheter och vilja. Vi har mötts av
            en del sådana propåer. I juni sammanträffade statssekreterare
            Alf Samuelsson med en regeringsdelegation från Burundi. Så det
            finns och fortgår kontakter. Det finns en del önskemål om t.ex.
            hjälp med ledarutbildning. En sådan ansökan har överlämnats till
            BITS. Det finns också vissa önskemål framförda om konferenser
            som skall avhandla behovet av nationell försoning.
          </note>
          <note>
            Dessa önskemål har framförts, dock icke så väldigt påfallande.
            Jag kan också nämna att både Alf
          </note>
          <note>
            Samuelsson och jag har fått mycket vänliga inbjudningar till
            Burundi, men tyvärr har vi inte möjlighet att tacka ja. Burundi
            håller alltså på att skapa fastare relationer till Sverige och
          </note>
          <note>
            Skandinavien, och dem kommer vi icke alls att avvisa.
          </note>
          <note type="speaker">
            Anf. 64 MARGARETA VIKLUND (kds):
          </note>
          <note>
            Herr talman! Det låter hoppfullt. Burundi är ett land som verkligen
            behöver hjälp. Eftersom
          </note>
          <note>
            Burundi har stått under ett kolonialt inflytande från flera länder
            i Europa, är man -- såvitt jag kan förstå -- väldigt angelägen
            om att få en utökad kontakt med Sverige. Vi har ju tidigare inte
            haft något kolonialt inflytande i landet. De insatser som
          </note>
          <note>
            Sverige som nation har gjort i Burundi liksom också kyrkornas
            missions insatser har varit mycket uppskattade.
          </note>
          <note>
            För någon månad sedan träffade Burundis president, Pierre Boyoya,
            representanter för de godkända politiska partierna för att utvärdera
            den pågående demokratiseringsprocessen och för att komma överens
            om en tidsplan för det fortsatta arbetet och för de kommande valen.
            En kommission med ansvar för de kommande valen kommer också att
            inrättas inom kort. I den skall det ingå representanter för politiska
            partier, administration, domstolsväsende och många andra organ.
            Kommissionen skall ledas av en domare.
          </note>
          <note>
            Utländska observatörer kommer också att finnas med. Vore inte
            dessa förhållanden en god bas för att ge ett valtekniskt stöd?
          </note>
          <note>
            Anf. 65 Statsrådet Alf Svensson (kds):
          </note>
          <note>
            Herr talman! Jag kan gärna repetera att vi kan vara med och ge
            ett valtekniskt stöd. När det hela blir mer formaliserat och när
            man vet när valet skall äga rum, tror jag att kontakterna mellan
            Burundi och
          </note>
          <note>
            Sverige kommer att fördjupas. Vi har all anledning att intressera
            oss för att hjälpa till.
          </note>
          <note>
            Herr talman! Avslutningsvis vill jag säga att missionen har gjort
            utomordentliga insatser i försoningsprocessen när det gäller att
            främja demokratiseringen. Det finns anledning att betona detta
            med en viss emfas, så att det noteras till protokollet.
          </note>
          <note type="speaker">
            Anf. 66 ANDRE VICE TALMANNEN:
          </note>
          <note>
            Jag medger ytterligare ett inlägg från vardera talare.
          </note>
          <note type="speaker">
            Anf. 67 MARGARETA VIKLUND (kds):
          </note>
          <note>
            Herr talman! Jag tolkar biståndsministerns inlägg så, att det
            som vi har att vänta och hoppas på är en invit från Burundi att
            komma och hjälpa till, en mer formaliserad invit. Har jag tolkat
            biståndsministern rätt?
          </note>
          <note type="speaker">
            Anf 68 Statsrådet ALF SVENSSON (kds):
          </note>
          <note>
            Herr talman! Ja.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:224 om stöd till offer för konflikten
            i det forna Jugoslavien
          </note>
          <note>
            Anf. 69 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har frågat mig vad regeringen
            kommer att göra för egen del, via
          </note>
          <note>
            ESK och Europarådets ministerkommitté, i det f.d.
          </note>
          <note>
            Jugoslavien/Bosnien för att öka det humanitära stödet till konfliktens
            offer och för att stoppa övergreppen.
          </note>
          <note>
            En utförlig redovisning av internationella och svenska insatser
            gavs nyligen vid en offentlig hearing i riksdagens utrikesutskott.
          </note>
          <note>
            De internationella fredsansträngningarna i det forna Jugoslavien,
            och däribland det humanitära stödet, samordnas av Jugoslavienkonferensen
            i
          </note>
          <note>
            Genève under ledning av Cyrus Vance och Lord
          </note>
          <note>
            Owen. Ett flertal internationella organisationer medverkar i
            arbetet såsom FN, EG, Islamiska konferensen och ESK. Som medlem
            i ESK:s ledningsgrupp, den s.k. trojkan, deltar Sverige i konferensens
            styrkommitté.
          </note>
          <note>
            Europarådet har stött Jugoslavienkonferensens arbete i flera
            deklarationer. Enligt det konstitutionsförslag som utarbetats
            av
          </note>
          <note>
            Jugoslavienkonferensen för Bosnien-Hercegovina skall Europarådet
            övervaka och tillsätta domare för den MR-domstol vars uppgift
            blir att pröva brott mot mänskliga rättigheter som nedlagts i
            konstitutionen. Europarådets ministerkommitté stödde detta förslag
            vid sitt senaste möte.
          </note>
          <note>
            En av Jugoslavienkonferensens sex arbetsgrupper vilken leds av
            FN:s flyktingkommissarie Ogata koordinerar den humanitära hjälpen.
            Sveriges katastrofbistånd av vilket ca 140 miljoner kronor utbetalats
            hittills i år har i huvudsak kanaliserats via
          </note>
          <note>
            UNHCR och Internationella röda korset.
          </note>
          <note>
            Det svenska biståndet har bl.a. bekostat bostadsprojekt för att
            göra det möjligt för flyktingarna att överleva vintern. Jag kan
            också nämna att 32 man från Försvarets räddningsverk deltar i
            UNHCR:s landtransporter till Sarajevo.
          </note>
          <note>
            För att möta de stora behoven och lindra det ofattbara lidandet
            kommer regeringen i tilläggsbudgetpropositionen att föreslå att
            katastrofbiståndsanslaget till Jugoslavien i år utökas till sammanlagt
            300 miljoner kronor.
          </note>
          <note>
            Landtransporterna till de mest krigsdrabbade områdena har ofta
            fått avbrytas på grund av krigshandlingar. Det är därför min förhoppning
            att den FN-styrka om 6 000 man från NATO-länder som nyligen utplacerades
            i Bosnien-Hercegovina skall lyckas i sin huvuduppgift att säkerställa
            transporter av humanitär hjälp.
          </note>
          <note>
            Den andra delen av Hans Göran Francks fråga är vad som görs för
            att stoppa övergreppen.
          </note>
          <note>
            Konflikten i forna Jugoslavien är komplicerad och kännetecknas
            av avskyvärda övergrepp mot civila från främst den serbiska sidan.
            Detta har upprepade gånger fördömts av det internationella samfundet.
          </note>
          <note>
            Tiden räcker inte till för att göra en genomgång av
          </note>
          <note>
            Jugoslavienkonferensens alla ansträngningar. I
          </note>
          <note>
            korthet syftar konferensen, förutom den humanitära hjälpen, till
            att få till stånd en vapenvila, förhindra en spridning av konflikten
            och genom förtroendeskapande åtgärder möjliggöra en dialog mellan
            folkgrupperna och till slut uppnå en politisk lösning.
          </note>
          <note>
            ESK:s roll i Jugoslavienkonferensen har främst kommit att gälla
            förtroendeskapande åtgärder och att försöka bidra till att förhindra
            en spridning av konflikten. Två missioner har etablerats med permanent
            närvaro dels i Kosovo, Sandjak och
          </note>
          <note>
            Vojvodina, dels i Makedonien. En svensk diplomat deltar för närvarande
            i Vojvodina.
          </note>
          <note>
            Att förhindra övergrepp i en krigssituation är dock mycket svårt,
            i synnerhet som den ena sidan skoningslöst driver sina krigsmål
            vidare. En tillräcklig truppinsats för att helt stoppa den serbiska
            aggressionen skulle enligt många bedömare behöva vara mer omfattande
            än den som sattes in mot Irak i Gulfkriget.
          </note>
          <note>
            Låt mig avslutningsvis nämna något om tankar som för närvarande
            finns för att skona civilbefolkningen mot övergrepp.
          </note>
          <note>
            Den s.k. Corell-missionen som på ESK:s initiativ undersökte förekomsten
            av brott mot humanitär lag i det serbkontrollerade östra Kroatien
            har i preventivt syfte rekommenderat att en internationell brottsdomstol
            ad hoc upprättas för
          </note>
          <note>
            Jugoslavien. Denna skulle kunna utkräva ett personligt ansvar
            av dem som begått grova brott.
          </note>
          <note>
            Corell-missionens förslag har av ESK sänts vidare till FN:s expertkommission
            som tillsatts för att motta och analysera information om brott
            mot humanitär rätt i forna Jugoslavien. Sverige avvaktar tills
            vidare expertkommissionens arbete.
          </note>
          <note>
            Om inte FN handlar inom en relativt snar framtid, kan Sverige
            komma att i ESK ta upp hela denna frågeställning till granskning
            på nytt.
          </note>
          <note>
            Vid säkerhetsrådets debatt om Bosnien-
          </note>
          <note>
            Hercegovina i mitten av november diskuterades frågan om att tillskapa
            säkra områden i Bosnien-
          </note>
          <note>
            Hercegovina för flyktingarna. Säkerhetsrådet beslöt undersöka
            hur sådana områden kan främjas.
          </note>
          <note>
            Sådana säkra områden skulle kunna undanröja den värsta nöden
            och ge flyktingarna tillfälligt skydd.
          </note>
          <note>
            De får dock inte leda till att flyktingproblemet permanentas.
            En av Jugoslavienkonferensens bärande principer är att alla politiska
            lösningar i
          </note>
          <note>
            Jugoslavienkonflikten, som innebär att flyktingarna inte kan
            återvända till sina hemorter, kommer att förkastas.
          </note>
          <note>
            Om än långt ifrån tillräcklig bör utplacering av den tidigare
            nämnda styrkan om 6 000 man något underlätta för flyktingarna
            att nå en tillflyktsort undan krigets fasor.
          </note>
          <note type="speaker">
            Anf. 70 HANS GÖRAN FRANCK (s):
          </note>
          <note>
            Herr talman! Jag ber att få tacka utrikesministern för det utförliga
            sammanfattande svaret på min fråga om regeringens inställning
            och åtgärder i denna fråga. Det finns många positiva saker som
            utrikesministern redovisar.
          </note>
          <note>
            Bakgrunden till att jag ställde frågan var den handläggning som
            förekommit den allra senaste tiden inom Europarådet, där jag är
            delegat. Där görs nu särskilda ansträngningar för att förmå regeringar
            runt om i Europa, bland dem som är medlemmar i Europarådet, att
            göra ytterligare insatser. Det är mycket vällovligt att dessa
            aktioner och initiativ tas upp i så många länder som möjligt inom
            Europarådets ram.
          </note>
          <note>
            I den rekommendation som kommer från
          </note>
          <note>
            Europarådets parlamentariska församling nämns en fråga som jag
            var med om att väcka vid den senaste sessionen, en fråga som nu
            markerats alldeles särskilt. Jag utgår från att utrikesministern
            känner till de uttalanden det är fråga om. Det handlar om en begäran
            att regeringarna skall använda the Social Development Fund för
            att assistera personer som är hemlösa. Jag tycker att det är ett
            viktigt förslag. Om man kommer med ett konkret projekt finns det
            nämligen medel att få ur denna fond. Jag skulle därför vilja fråga
            utrikesministern: Har denna fråga behandlats och i så fall på
            vilket sätt?
          </note>
          <note>
            Anf. 71 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Denna fråga anhängiggjordes också vid ministerkommitténs
            möte i Strasbourg den 5
          </note>
          <note>
            november. Sveriges inställning är klart positiv. I
          </note>
          <note>
            mitt anförande där framhöll jag att Sverige stödde detta förslag
            och att vi via våra ledamöter i denna fonds styrelse skulle stödja
            förslaget. Jag tycker att det är ett utmärkt förslag, att fondens
            medel kan användas till detta. Jag vill gärna säga att jag uppfattade
            det som en allmän uppslutning från ministerkommitténs ledamöter,
            att man i detta hänseende i allra högsta grad skulle backa upp
            den parlamentariska församlingens initiativ.
          </note>
          <note type="speaker">
            Anf. 72 HANS GÖRAN FRANCK (s):
          </note>
          <note>
            Herr talman! Jag är tacksam för att förslaget har fått en positiv
            behandling och att utrikesministern har stött det. Men det räcker
            inte med att man stöder det. Det är fråga om att verkligen få
            i gång ett projekt från svensk sida eller tillsammans med andra
            länder.
          </note>
          <note>
            När jag väckte frågan i flyktingkommittén vid
          </note>
          <note>
            Europarådet var det en rad länder som visade intresse t.o.m.
            för att samarbeta med Sverige. Jag undrar om utrikesministern
            kan säga någonting om hur hon tänker sig att detta skall förverkligas
            praktiskt.
          </note>
          <note>
            Anf. 73 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det återstår att ta tag i hur det skall förverkligas
            praktiskt. Som jag förstår det lånar tydligen medlemsstaterna
            pengar ur den sociala fonden för att sedan sätta i gång projekt.
            Jag skall gärna ta med mig detta tillbaka till dem som handlägger
            dessa frågor. Det är alltid en fördel att se att saker och ting
            utförs i praktiken. Jag vill gärna göra det.
          </note>
          <note>
            Jag måste nämna för Hans Göran Franck att det tyvärr är vissa
            speciella problem med den sociala fonden. Jag vet inte om han
            är medveten om det.
          </note>
          <note type="speaker">
            Anf. 74 HANS GÖRAN FRANCK (s):
          </note>
          <note>
            Herr talman! Det kan finnas problem. Men de problemen är inte
            av den arten att detta förslag inte skall gå att förverkliga.
            Det projekt jag tänker på särskilt gäller hemlösa och även flyktingar.
            Jag tänker mig närmast att Sverige för egen del eller tillsammans
            med andra länder skulle kunna göra alldeles speciella insatser
            för att t.ex. skapa tak över huvudet åt människor.
          </note>
          <note>
            Jag tycker att det är mycket angeläget. Jag hade hoppats att
            detta behandlats mera inom utrikesdepartementet. Jag framförde
            detta till
          </note>
          <note>
            Ann-Cathrine Haglund, och delegationen i
          </note>
          <note>
            Europarådet har varit ense. Jag hade hoppats att detta skulle
            ha kommit litet längre på väg. Nu väntar jag på att utrikesministern
            kommer med praktiska åtgärder på denna punkt.
          </note>
          <note>
            Anf. 75 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag skall ta med mig frågan tillbaka.
          </note>
          <note>
            Jag får se hur situationen är.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:208 om Svedabs information till barn
          </note>
          <note>
            Anf. 76 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Ulla Tillander har frågat mig vilka åtgärder jag
            avser vidta för att Svedabs information skall uppfylla de rimliga
            krav på saklighet och allsidighet som måste kunna ställas på information
            från ett bolag som är statligt och skattefinansieras.
          </note>
          <note>
            Enligt riksdagens beslut om Öresundsförbindelsen äger Vägverket
            och Banverket rätt att teckna aktier upp till maximalt 100 miljoner
            kronor i Svedab.
          </note>
          <note>
            Svedab är därmed ett statligt bolag. Det är däremot inte skattefinansierat.
            Öresundsförbindelsen samt de svenska anslutningarna skall finansieras
            i sin helhet med avgifter från trafikanterna. Några anslag över
            statsbudgeten är inte aktuella.
          </note>
          <note>
            Beträffande Svedabs verksamhet har bolaget två huvuduppgifter.
            Svedab skall dels vara svenskt ägarbolag i det konsortium som
            svarar för all verksamhet som avser kust-till-kust-förbindelsen,
            dels svara för all verksamhet som avser de svenska anslutningarna
            till förbindelsen. Regeringens uppgift är inte att detaljstyra
            denna verksamhet.
          </note>
          <note>
            Prövningen av förbindelsen skall genomföras för att bl.a. säkerställa
            att förbindelsen inte står i strid med kravet på en god miljö.
            Ansökan om tillstånd har inlämnats till regeringen, Vattendomstolen
            och
          </note>
          <note>
            Koncessionsnämnden för miljöskydd. Jag är övertygad om att samtliga
            dessa instanser kommer att genomföra sin prövning på ett självständigt
            och fullgott sätt.
          </note>
          <note type="speaker">
            Anf. 77 ULLA TILLANDER (c):
          </note>
          <note>
            Herr talman! Jag vill tacka kommunikationsministern för svaret
            på min fråga.
          </note>
          <note>
            Jag tycker faktiskt inte att jag har fått svar på frågan om lämpligheten
            i Svedabs information till elvaåringar.
          </note>
          <note>
            Miljökonsekvenserna av ett eventuellt brobygge är ännu inte behandlade.
            Därför är heller inte något definitivt beslut om att Öresundsbron
            skall byggas fattat. Det antyds också i svaret.
          </note>
          <note>
            Intresset för och engagemanget i miljöfrågor ökar hela tiden.
            Medvetandet om att detta är en fråga som framtiden hänger på växer
            hos alla, i synnerhet hos den unga generationen. I skolan arbetar
            man mycket för att bygga upp ett miljömedvetande teoretiskt och
            praktiskt.
          </note>
          <note>
            Med sin kampanj tar inte Svedab medvetenheten om miljön hos unga
            människor på allvar. Svedab desavouerar också enligt min uppfattning
            den mödosamma granskning som riksdag och regering underkastar
            frågan. Därmed gör Svedab miljömedvetandet hos unga människor
            en otjänst.
          </note>
          <note>
            De barn Svedab riktar sig till kan uppleva kampanjen som vuxenvärldens
            litet nonchalanta hantering av frågor som är djupt engagerande.
            Man kan inte ifrågasätta Svedabs nit och iver att göra allt för
            att vara till lags. Bortsett från att ivern i sin ensidighet kan
            te sig naiv finns ett allvarligt etiskt krav på saklighet i information
            som är riktad till barn.
          </note>
          <note>
            Jag vill därför fråga kommunikationsministern om det inte måste
            finnas en etisk ram av saklighet och objektivitet som begränsar
            friheten att hantera informationsuppgiften och om inte detta krav
            skärps när man riktar sig till barn. Borde inte kravet accentueras
            när informationen kommer från ett statligt bolag?
          </note>
          <note>
            Anf. 78 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag håller med Ulla Tillander om att såväl statliga
            som privata bolag i all information --
          </note>
          <note>
            särskilt när den är riktad till barn -- måste hålla sig inom
            en strikt etisk ram för sakligheten. Det finns ju myndigheter
            som prövar denna typ av frågor. Jag tillhör inte dem som har till
            uppgift att pröva huruvida olika former av information från våra
            statliga verk, bolag och företag ligger inom denna etiska ram.
          </note>
          <note>
            Däremot vill jag gärna säga att det viktiga just nu är -- och
            där tror jag att Ulla Tillander och jag är helt överens -- att
            vi ser till att den miljöprövning som nu pågår blir så noggrann
            och så heltäckande som över huvud taget är möjligt. Jag har mycket
            goda förhoppningar om att de tre instanserna plus den internationella
            expertpanelen skall se till att så blir fallet.
          </note>
          <note>
            Jag tror att syftet med informationen har varit att informera
            om att förbindelsen utgör en infrastruktursatsning, som är långsiktig
            och skall vara i väldigt många år och där de kommande brukarna
            är dagens ungdom. Jag tror att Swedab med dessa brev från klubben
            har velat få unga människor att fundera på vad förbindelsen mellan
            våra två nordiska länder kan leda till när det gäller att bygga
            upp kontakter och skapa ett ökat utbyte i framtiden med ungdomar
            på andra sidan sundet.
          </note>
          <note type="speaker">
            Anf. 79 ULLA TILLANDER (c):
          </note>
          <note>
            Herr talman! Jag håller självklart med kommunikationsministern
            om att miljöprövningen måste vara helt avgörande. Men invändningen
            mot hela den kampanj som vi nu diskuterar är att man helt enkelt
            föregriper beslut som ännu inte är fattade. Det kan upplevas såsom
            en missaktning av riksdagens och regeringens rätt att först pröva
            premisserna och sedan besluta. Respekten för den demokratiska
            beslutsgången ökar inte hos elvaåringar, om de märker att ett
            reklambolag utan att blinka helt enkelt sätter sig över de demokratiska
            spelreglerna i en sådan här viktig fråga.
          </note>
          <note>
            Exemplets makt är stor. Kommunikationsministern måste hålla med
            om att skolans ansträngningar att fostra till respekt för de demokratiska
            spelreglerna inte underlättas genom ett sådant här agerande.
          </note>
          <note>
            Anf. 80 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag upprepar gärna att det är mycket viktigt att
            informationen håller sig inom strikta gränser för sakligheten
            och att det också finns en etik i detta sammanhang. Jag tycker
            även att man måste väga in att det finns ett beslut som bygger
            på mycket stora majoriteter i såväl Sverige som
          </note>
          <note>
            Danmark om att det skall till en fast förbindelse av detta slag
            samt att resp. länders regeringar och riksdagar har anslagit dessa
            pengar för att arbetet skall komma i gång med en första fas i
            miljöprövningen.
          </note>
          <note>
            Jag måste ändå konstatera att det hittills verkar som om kravet
            på saklighet är uppfyllt. Det är inte min sak att pröva detaljerna
            i informationen.
          </note>
          <note type="speaker">
            Anf. 81 ULLA TILLANDER (c):
          </note>
          <note>
            Herr talman! Miljöprövningen kan ändå inte vara en detalj utan
            måste vara helt avgörande för om en bro kan komma till stånd.
            Först när ett slutgiltigt beslut är fattat, kan rimliga kampanjer
            komma i fråga. Sydsvenska Dagbladet har tagit upp denna kampanj
            i en artikel med rubriken ''Barn lockas bli brovänner''. Man har
            även frågat eleverna i en skola i Staffanstorp utanför Malmö vad
            de anser.
          </note>
          <note>
            Också barnen har reagerat mot kampanjen. En elev säger: Jag trodde
            att det var bestämt att bron skulle byggas när jag läste vad de
            skrev. Det skulle också vara roligt att få åka helikopter. Det
            där med mindre avgaser lät bra, men jag vet inte om det är sant.
          </note>
          <note>
            En annan elev säger: Där står bara bra saker. Där står inget
            dumt, men de vill nog inte skriva det dumma.
          </note>
          <note>
            En tredje elev frågar: Hur kan de lova ut priser, när det inte
            är bestämt att bron skall byggas?
          </note>
          <note>
            Enligt min uppfattning är barnen egentligen klokare än de här
            kampanjmakarna.
          </note>
          <note>
            Anf. 82 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tror att barnen är mycket vaksamma, vilket även
            framgår av de citat som Ulla
          </note>
          <note>
            Tillander läste upp.
          </note>
          <note>
            I sin fråga undrade Ulla Tillander varför datum för invigningen
            är fastställt. Det är fastställt sedan ett halvår tillbaka för
            att klargöra förutsättningarna för hela projektet. Det har naturligtvis
            ingenting att göra med just denna broklubb.
          </note>
          <note type="speaker">
            Anf. 83 ANDRE VICE TALMANNEN:
          </note>
          <note>
            Jag medger ytterligare ett inlägg från vardera talaren.
          </note>
          <note type="speaker">
            Anf. 84 ULLA TILLANDER (c):
          </note>
          <note>
            Herr talman! Miljöprövningen, som har ansetts värd att särskilt
            omnämnas i regeringsförklaringarna, framstår såsom ett spel för
            galleriet. Jag hoppas att så inte är fallet.
          </note>
          <note>
            Även om Svedab kanske har vunnit en liten seger bland elva-åringarna,
            har vi alla samtidigt på detta sätt förlorat något, om respekten
            för spelreglerna i samhället negligeras. Enligt min uppfattning
            borde
          </note>
          <note>
            Svedab dra tillbaka sin kampanj. Det är just nu inte läge för
            en sådan.
          </note>
          <note>
            Anf. 85 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill avslutningsvis säga att jag delar Ulla
            Tillanders uppfattning att det är viktigt att den mycket omfattande
            miljöprövning av hela detta projekt som för närvarande pågår blir
            så noggrann och heltäckande som över huvud taget är möjligt.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:213 om Postens organisationslösningar
          </note>
          <note>
            Anf. 86 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sten-Ove Sundström har frågat mig om jag avser att
            vidta några åtgärder så att
          </note>
          <note>
            Postverkets planer på terminaler och åtföljande transportlösningar
            stämmer överens med de beslut som riksdagen har fattat om miljövänliga
            och samhällsekonomiska transporter.
          </note>
          <note>
            Riksdagen har givit Postverkets styrelse i uppdrag att lösa postservicen
            i Sverige. Riksdagen har angivit mål för ekonomisk lönsamhet,
            servicenivå och kvalitet. Hur dessa mål skall uppfyllas har överlämnats
            till Postverkets styrelse och ledning att avgöra. I årets treårsplan
            har Postverket redovisat att man nått de mål som riksdagen har
            ställt, vilket är tillfredsställande.
          </note>
          <note>
            Postverkets styrelse och ledning ser för närvarande över antalet
            brevsorteringsterminaler i landet. En översyn av dessa är angelägen
            på grund av de förändringar som sker genom användandet av ny teknik
            och sjunkande brevvolymer. Den allt snabbare förändringstakten
            ställer höga krav på
          </note>
          <note>
            Postverkets organisation att anpassa sig i tid för att mildra
            konsekvenserna och kunna upprätthålla en god postservice till
            alla till rimliga priser.
          </note>
          <note>
            Mitt förtroende för Postverkets styrelse är stort, och som jag
            har sagt i ett tidigare svar till Sten-Ove
          </note>
          <note>
            Sundström förutsätter jag att Postverkets styrelse gör de affärsmässiga
            bedömningar vad avser
          </note>
          <note>
            Postverkets distributionssystem som är mest lämpliga för verksamheten
            när beslut i frågan tas.
          </note>
          <note type="speaker">
            Anf. 87 STEN-OVE SUNDSTRÖM (s):
          </note>
          <note>
            Herr talman! Jag tackar statsrådet för svaret på min fråga. Statsrådet
            uppger att riksdagen har angivit mål för ekonomisk lönsamhet,
            servicenivå och kvalitet. Så långt är det riktigt. Det är också
            riktigt att Postverkets styrelse har till uppgift att göra de
            affärsmässiga bedömningarna.
          </note>
          <note>
            Det var dock egentligen inte detta som min fråga gällde. Jag
            har pekat på de planer som föreligger och som minst sagt medför
            underliga distributionsvägar. Jag kan ta några konkreta exempel
            som berör vårt nordligaste län.
          </note>
          <note>
            Om jag såsom kirunabo postar ett brev till min granne, får detta
            brev göra en utflykt på nära 70
          </note>
          <note>
            plus 70 mil, dvs. 140 mil, innan det når min granne.
          </note>
          <note>
            Det skall först flygas från Kiruna till Umeå, nära 70
          </note>
          <note>
            mil. Hälften av den post som flygs till Umeå skall sedan flygas
            tillbaka under samma dygn.
          </note>
          <note>
            Från Norrbotten till Västerbotten, dvs. från Kiruna och Luleå
            till Umeå, går det ungefär fem flygplan varje dygn tur och retur
            med post. 50 % av posten skall flygas tillbaka. Man kan verkligen
            fråga om det är miljövänligt och samhällsekonomiskt riktigt att
            utföra dessa transporter på detta sätt med tanke på de beslut
            som riksdagen har fattat om att vi skall värna om miljön. Dessutom
            skall en stor del av den post som i dag fraktas med järnväg föras
            över till landsvägstransporter.
          </note>
          <note>
            De här planerna är visserligen inte realiserade till hundra procent,
            men jag tror att det är angeläget att det ges en signal från central
            nivå om att dessa planer på transporter strider mot riksdagsbeslut,
            eller åtminstone inte är väl anpassade till besluten.
          </note>
          <note>
            Man går här motsatt väg och förlänger de redan långa transportvägarna.
            Det leder till att flygplan åker tur och retur med samma post.
            Om man hade ett vettigt terminalsystem skulle man inte behöva
            ha en sådan transportplan. Därmed skulle man kunna göra samhällsekonomiska
            vinster och bättre kunna hantera vår gemensamma miljö. Det är
            det sistnämnda som min fråga egentligen berörde, men den har inte
            statsrådet svarat på.
          </note>
          <note>
            Anf. 88 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sten-Ove Sundström säger att han har pekat på planer
            som föreligger. På den punkten har han delvis fel. Sten-Ove Sundström
            beskriver i sin fråga ett flygkoncept som faktiskt inte alls överensstämmer
            med den regionala utredningens förslag. Dessutom kan tilläggas
            att posten till och från Kiruna flygs också i dag, liksom posten
            från
          </note>
          <note>
            Luleå och söderut.
          </note>
          <note>
            Det finns inte heller något beslut om övergång från järnvägstransporterna
            till biltransporter. Vid ett genomförande kommer transporter att
            upphandlas från den entreprenör som kan svara upp mot
          </note>
          <note>
            Postens krav på transporttider till lägsta kostnad.
          </note>
          <note>
            Det är de principer som Sten-Ove Sundström och jag diskuterade
            vid en frågedebatt för ungefär ett år sedan. De principerna gäller
            fortfarande. Besluten har ännu inte fattats i denna fråga. Men
            det är
          </note>
          <note>
            Postverkets styrelse som skall fatta besluten.
          </note>
          <note type="speaker">
            Anf. 89 STEN-OVE SUNDSTRÖM (s):
          </note>
          <note>
            Herr talman! Det är riktigt att de definitiva besluten inte har
            fattats. Det är därför jag väcker frågan igen. Jag beskriver de
            preliminära planer som ännu inte finns i realiteten. Om man skall
            kunna påverka ett myndighetsbeslut på något sätt bör man göra
            det innan de definitiva besluten har fattats.
          </note>
          <note>
            Det finns en stor oro för att man i sin strävan att koncentrera
            organisationen och verksamheten, kan göra distributionssystem
            som inte är förenliga med vår omtanke om miljön och samhällsekonomin.
          </note>
          <note>
            När man flyger post kors och tvärs över vårt land gäller det
            inte bara hastigheten. Ibland kan det gå lika snabbt att transportera
            posten på järnväg. Man kan konstruera terminalsystemet på ett
            sådant sätt att man uppfyller den miljövänlighet som vi eftersträvar
            i vårt transportväsen.
          </note>
          <note>
            Jag tycker att statsrådet bör hänga med litet grand i vad som
            händer och sker. Det finns andra alternativa planer. Man behöver
            göra en ordentlig miljöanalys innan man sätter den nya organisationen
            i sjön. Det tror jag är värdefullt för samhällsekonomin och miljön.
          </note>
          <note>
            Anf. 90 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vet inte hur Sten-Ove Sundström tansporterar
            sig själv fram och tillbaka mellan
          </note>
          <note>
            Kiruna och Stockholm. Han måste själv göra en bedömning utifrån
            miljöaspekter, tidsåtgång, effektivitet osv. Samma rätt att fatta
            beslut har riksdagen gett Postverket. Man har gett dessa ramar.
          </note>
          <note>
            Jag tror att det vore mycket olyckligt om riksdagen och regeringen
            skulle detaljstyra. Vi kan naturligtvis införa ytterligare restriktioner
            i beslut, där vi säger att vissa element skall väga tyngre än
            andra. Det som är överordnat för Postverket tror jag ändock är
            att vi skall ha en effektiv och bra postbefordran i vårt land
            -- inte minst i de norra och glest befolkade delarna av Sverige.
          </note>
          <note type="speaker">
            Anf. 91 STEN-OVE SUNDSTRÖM (s):
          </note>
          <note>
            Herr talman! I dag fungerar övernattsbefordran av post till norra
            Sverige mycket bra. Det finns en oro för att den skall försämras.
            Men det finns framför allt en oro för att man inte skall nå de
            mål vi har satt upp för miljövänliga transporter och samhällsekonomisk
            verksamhet, när man koncentrerar organisationen så som man nu
            gör.
          </note>
          <note>
            De föreliggande planerna, även om de är preliminära, innebär
            att man enbart skall ha en terminalort i den norra delen -- en
            fjärdedel -- av
          </note>
          <note>
            Sverige. Transporterna blir då mera koncentrerade, och man blir
            beroende av lufttransporter på ett helt annat sätt.
          </note>
          <note>
            Postverket har en bra service i dag. Men vi är oroliga för att
            den skall försämras. Därför finns det anledning att peka på de
            faktorer som kan bli besvärliga i en framtid när det gäller vårt
            värn om miljön och våra transporter.
          </note>
          <note>
            Jag tycker därför att statsrådet bör ta sig en titt på de förslag
            som finns -- inte minst från facken i
          </note>
          <note>
            Norrbotten -- där man har jobbat fram alternativ som kan klara
            vår gemensamma miljö och samhällsekonomin på ett betydligt bättre
            sätt än med de preliminära planer som föreligger i dag.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:218 om
          </note>
          <note>
            Rödkobbsleden och miljön
          </note>
          <note>
            Anf. 92 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Pär Granstedt har frågat statsrådet
          </note>
          <note>
            Görel Thurdin om vilka åtgärder hon ämnar vidta för att säkerställa
            att färjetrafiken genom
          </note>
          <note>
            Stockholms skärgård får bästa möjliga utformning ur miljösynpunkt.
          </note>
          <note>
            Arbetet inom regeringen är så fördelat att det är jag som skall
            besvara frågan.
          </note>
          <note>
            Jag vill inledningsvis nämna att ett av regeringens trafikpolitiska
            mål är att skapa mindre resurskrävande och miljöbelastande transportsystem.
            Detta gäller även för färjetrafiken till och från Stockholm, som
            även är en fråga av stor regional betydelse.
          </note>
          <note>
            Pär Granstedt refererar i sin fråga till den utredning om färjetrafiken
            till och från Stockholmsregionen som överlämnats till
          </note>
          <note>
            Kommunikationsdepartementet. I utredningen har de sjö- och landbaserade
            person- och godstransporterna till och från Stockholmsregionen
            kartlagts. Utredningen har även lämnat förslag till åtgärder för
            att bl.a. minska färjornas miljöpåverkan i skärgården.
          </note>
          <note>
            Jag anser att utredningen är ett värdefullt underlag för den
            fortsatta diskussionen i och mellan kommuner, regionala organ
            och statliga myndigheter om hur man skall uppnå effektiva och
            miljövänliga transporter i Stockholmsregionen. Jag vill dock avvakta
            med utförligare kommentarer om utredningen till budgetpropositionen.
          </note>
          <note type="speaker">
            Anf. 93 PÄR GRANSTEDT (c):
          </note>
          <note>
            Herr talman! Jag ber att få tacka kommunikationsministern för
            svaret på min fråga.
          </note>
          <note>
            Jag ställde den framför allt som en plan- och miljöfråga, och
            det var därför som jag väntade mig att planministern skulle svara.
            Men jag sätter stort värde på att jag nu får ett svar av kommunikationsministern.
            Jag kanske inte sätter fullt så stort värde på innehållet, eftersom
            svaret inte innehöll särskilt mycket. Jag skall med stor spänning
            läsa budgetpropositionen där jag tydligen skall få ett utförligare
            svar.
          </note>
          <note>
            Det här är en miljöfråga av mycket stor räckvidd för Stockholms
            skärgård. Stockholms skärgård är i sin tur en miljö som får beskrivas
            som världsunik.
          </note>
          <note>
            Vi sysslar således med ett mycket känsligt område.
          </note>
          <note>
            Vi vet alla att den utredning som jag och statsrådet refererade
            till åter tar upp tanken på att spränga en ny farled genom Rödkobbsfjärden,
            vilket är ett stort ingrepp. Det vore bra om jag kunde få bekräftat
            från statsrådet att regeringen kommer att se till att den frågan
            blir föremål för en utförlig miljöprövning innan man går vidare
            med tanken på en ny farled. Man bör också förutsättningslöst pröva
            om det går att minska färjetrafikens belastning på Stockholms
            skärgård. Det kan t.ex.
          </note>
          <note>
            ske genom hastighetsbegränsningar och genom att man ser till
            att delar av färjetrafiken samlas i andra hamnar än Stockholm.
          </note>
          <note>
            Anf. 94 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Pär Granstedt och jag har det gemensamma intresset
            att verkligen slå vakt om den unika naturresurs som Stockholms
            skärgård utgör. Det är regeringens samlade intentioner att se
            till att så sker.
          </note>
          <note>
            Sjöfartsverket ansvarar för inrättandet av allmänna farleder.
            Det sker i enlighet med vattenlagen och naturresurslagen. Det
            är de instrument som används. Jag utgår ifrån att prövning av
            nya farleder generellt sett sker enligt gällande lagstiftning.
            Det finns kanske ingen direkt automatik i vilka leder som skall
            prövas enligt olika kapitel i de olika lagarna. Detta kan jag
            inte svara på. Det är en fråga som får beredas av
          </note>
          <note>
            Miljödepartementet. Det är dock helt klart att det skall ske
            en noggrann miljöprövning av nya farleder.
          </note>
          <note>
            Herr talman! Jag vänder mig litet grand emot den allt oftare
            framförda uppfattningen att man skall spränga sig fram med stora
            ingrepp. Jag läste en ledarartikel för en tid sedan som talade
            om att man skulle spränga bort kobbar och skär. Man får en känsla
            av att skärgården kommer att ommöbleras till oigenkännlighet.
            Om jag har förstått utredningen rätt handlar det om att spränga
            bort ett smärre grund på ett stort antal meters djup. Man skall
            spränga med ett material -- inte dynamit -- som är långsamverkande
            och expanderande. Materian forslas bort till någon djupgrav. Jag
            tror att ingreppen i naturen inte kommer att märkas så mycket
            som man har haft anledning att tro när man har lyssnat till den
            offentliga debatten. Icke desto mindre är det självklart oerhört
            viktigt att man noggrant utreder de långsiktiga miljökonsekvenserna
            av nya farleder i denna mycket känsliga del av vår natur.
          </note>
          <note type="speaker">
            Anf. 95 PÄR GRANSTEDT (c):
          </note>
          <note>
            Herr talman! Jag har för min del inte talat om att spränga kobbar
            och skär. Jag är medveten om att det är fråga om undervattenssprängningar.
            Det hindrar dock inte att det är fråga om ett ganska allvarligt
            ingrepp i en fjärd som hittills har varit tämligen orörd när det
            gäller tyngre trafik.
          </note>
          <note>
            Jag förstår att kommunikationsministern inte har den totala överblicken
            över hur miljöprövning kan ske. Det var nog därför jag ställde
            frågan till statsrådet Thurdin som har det ansvarsområdet.
          </note>
          <note>
            Jag noterar i alla fall den starka vilja som finns hos regeringen
            att se till att det görs en så noggrann miljöprövning som möjligt.
            Jag hoppas att man i den fortsatta beredningen kommer att ta ett
            helhetsgrepp på frågan om den trafik som går genom skärgården
            i syfte att verkligen åstadkomma ett trafiksystem som leder till
            minsta möjliga belastning. Man måste också se på en framtid, där
            trafiken över Östersjön kanske kommer att växa ytterligare på
            nya destinationer.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:220 om kraven på att
          </note>
          <note>
            SJ visar vinst
          </note>
          <note>
            Anf. 96 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Thommy Ohlsson har frågat mig om jag kommer att
            verka för att vinstkraven på SJ
          </note>
          <note>
            minskar under den pågående lågkonjunkturen.
          </note>
          <note>
            I 1988 års trafikpolitiska beslut beslöt riksdagen att
          </note>
          <note>
            SJ:s styrelse och ledning skulle ges i uppdrag att rekonstruera
            SJ och förbättra resultatet med minst
          </note>
          <note>
            1 miljard kronor. Därutöver uttalades målet att SJ:s verksamhet
            skulle vara självfinansierande vid rekonstruktionsperiodens utgång.
            SJ redovisade vid denna tidpunkt betydande underskott.
          </note>
          <note>
            Rekonstruktionsperioden går ut den 1 juli 1993.
          </note>
          <note>
            Därefter skall nya och marknadsmässiga krav ställas på SJ enligt
            riksdagens beslut.
          </note>
          <note>
            SJ:s styrelse och ledning gör stora ansträngningar för att förbättra
            järnvägstrafikens konkurrenskraft jämfört med andra trafikslag.
            De enda vinstkrav SJ
          </note>
          <note>
            har på sig i dag är att utvecklas av egen kraft. Att sänka dessa
            krav vore på sikt att försämra SJ:s konkurrenskraft.
          </note>
          <note>
            Jag avser att återkomma till riksdagen med en utvärdering av
            SJ:s rekonstruktionsperiod och även formulera nya mål för SJ:s
            verksamhet.
          </note>
          <note type="speaker">
            Anf. 97 THOMMY OHLSSON (v):
          </note>
          <note>
            Herr talman! Jag skall be att få tacka för kommunikationsministerns
            svar. Jag kan däremot inte påstå att jag är speciellt nöjd med
            det svar jag har fått.
          </note>
          <note>
            Vi kan i dag konstatera att SJ befinner sig i kris. Det beror
            till stor del på politiska beslut som har fattats i samband med
            och efter 1988 års trafikpolitiska beslut. Vi har fått moms på
            kollektivtrafiken, vilket har höjt biljettpriserna med ca 20 %.
            Man har höjt
          </note>
          <note>
            SJ:s soliditetsgrad till 40 %, vilket är extremt högt.
          </note>
          <note>
            Man har tagit bort det statliga godsstödet på
          </note>
          <note>
            450 000 miljoner, vilket har försämrat SJ Gods resultat. Man
            har avreglerat busstrafiken, vilket betyder att det i princip
            är fritt fram för interregional busstrafik. Man planerar en avreglering
            av trafiken på stomnätet. Dessutom har man kravet att SJ skall
            gå med vinst. Det sistnämnda har fått mycket svåra konsekvenser.
            Jag vet det, eftersom jag jobbar i företaget.
          </note>
          <note>
            Man gör i dag kortsiktiga och desperata besparingar. Man riskerar
            att förstöra ett väl sammanhållet transportsystem. Man kan fråga
            sig vad som händer den dag då konjunkturen förhoppningsvis vänder.
            Kommer vi då att ha ett fungerande järnvägstransportsystem i Sverige?
          </note>
          <note>
            Jag tycker att det är viktigt att vi prioriterar vad vi skall
            göra med ett sådant företag som SJ. Skall det vara en vinstmaskin
            eler skall det vara ett företag som genomför bra och miljövänliga
            transporter och som tar ett ansvar för den regionala balansen?
            Vi måste ha en helhetssyn på trafikpolitiken där man tar mycket
            stor hänsyn till miljön.
          </note>
          <note>
            Anf. 98 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vänder mig litet emot att Thommy
          </note>
          <note>
            Ohlsson beskriver SJ såsom varande ett företag i kris. Det är
            tvärtom så att svenska SJ förmodligen är världens mest effektiva
            järnvägsföretag, som också går med överskott i dag.
          </note>
          <note>
            Lägg märke till att alla de åtgärder som Tommy
          </note>
          <note>
            Ohlsson räknade upp är sådana som Sveriges riksdag har fattat
            beslut om. Jag vågar ändå påstå att de krav som har ställts på
            SJ har gjort att företaget har utvecklats mot ett mer kundorienterat,
            effektivt och i framtiden mer konkurrenskraftigt företag. Det
            man har att konkurrera med är privatbilen, flyget och bussarna.
          </note>
          <note>
            Det är bara genom att bli mer konkurrenskraftigt som SJ har chansen
            att dra till sig fler passagerare från de andra trafikslagen.
          </note>
          <note>
            Jag tror att Thommy Ohlsson och jag kan förena oss i önskan att
            försöka göra allt för att SJ skall ta så mycket passagerare som
            möjligt från andra mindre miljövänliga trafikslag. Men när han
            talar om att staten ser på SJ som en vinstmaskin måste jag verkligen
            protestera. Det finns i dag över huvud taget inget avkastningskrav
            på SJ. Det enda kravet är att det skall kunna utvecklas av egen
            kraft.
          </note>
          <note>
            Konkurrensen har hittills kommit från andra trafikslag. Det är
            positivt när vi runt 1995 också får konkurrens på spåren. Titta
            på vad som har hänt vid avregleringen av flyget! Det har inneburit
            att priserna har gått ner och utbudet av avgångar har ökat. Vi
            är övertygade om att samma utveckling också är på gång inom SJ.
            Jag ser mycket positivt på SJ:s möjligheter att i framtiden i
            ännu större utsträckning bli ett verkligt folkjärnvägsföretag.
          </note>
          <note type="speaker">
            Anf. 99 THOMMY OHLSSON (v):
          </note>
          <note>
            Herr talman! Att Sveriges riksdag har fattat dessa beslut gör
            dem tyvärr inte bättre.
          </note>
          <note>
            Jag vill ta ett exempel från verkligheten på vad krisen innebär
            för SJ Gods. Man har fattat beslut om ett s.k. elvapunktsprogram,
            dvs. att rangering skall ske på elva ställen i Sverige. I Värmland,
            som jag kommer ifrån, kommer det inte att ske någon rangering.
            Det kommer att innebära en hel del. Vi har kunder i Säffle som
            vill skicka vagnar till Norge.
          </note>
          <note>
            Vagnarna har tidigare gått till Kil, där de har satts in i ett
            godståg. Fr.o.m. nu kör man i stället vagnar ner till Sävenäs
            rangerbangård, vidare från Sävenäs till Hallsberg, och sedan från
            Hallsberg mot Norge.
          </note>
          <note>
            När de passerar Kil har de i stället för att ha åkt 6
          </note>
          <note>
            mil åkt 60 mil. Jag kan ge kommunikationsministern flera sådana
            exempel.
          </note>
          <note>
            Man kan då fråga sig om detta är vettigt. Det är verkligen kundovänligt
            och ger en sämre kvalitet på produkten. Jag tror att vi på detta
            sätt riskerar att förlora kunder.
          </note>
          <note>
            Anf. 100 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! SJ:s ledning har fått rätten att själv styra verksamheten.
            Riksdagen och regeringen lägger sig inte i detta. SJ har fått
            utomordentliga befogenheter på detta område. Det man har att göra
            är att konkurrera med lastbilstrafiken, framför allt på godssidan.
            Det är för att bli konkurrenskraftig gentemot landsvägstrafiken
            som man vidtar olika åtgärder.
          </note>
          <note>
            Självfallet är det SJ självt som måste göra bedömningar av hur
            man bäst blir konkurrenskraftig. Det är naturligtvis prisnivån
            som är den kritiska punkten -- det gäller pris, snabbhet och punktlighet
            i leveranserna. Jag har fullt förtroende för att SJ-ledningen
            vidtar de åtgärder som är långsiktigt ändamålsenliga för att vi
            skall kunna stärka järnvägens ställning i det svenska transportsystemet.
          </note>
          <note type="speaker">
            Anf. 101 THOMMY OHLSSON (v):
          </note>
          <note>
            Herr talman! Jag själv och många andra SJ-
          </note>
          <note>
            anställda ifrågasätter de beslut som fattas av SJ:s ledning.
            Vi tror att de går åt fel håll. Men man måste också kritisera
            de politiker som ger förutsättningarna.
          </note>
          <note>
            Jag och Mats Odell har inte riktigt samma syn på detta. Jag anser
            att järnvägstrafiken i dag är utsatt för ett marknadsexperiment
            som jag är rädd för kommer att knäcka SJ. Det kommer att få förödande
            konsekvenser för samhällsekonomin, för regionalpolitiken och inte
            minst för miljön. Det finns även ganska många järnvägsanställda
            som i dag är varslade, och fler lär det bli. Jag tycker att
          </note>
          <note>
            Sverige har en dålig trafikpolitik, och jag beklagar att inte
            regeringen och kommunikationsministern är beredda att ändra på
            den.
          </note>
          <note>
            Anf. 102 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tror i och för sig att Thommy
          </note>
          <note>
            Ohlsson har rätt i att vi kanske har litet olika syn på marknadsekonomi.
            Men jag tror ändå att Thommy
          </note>
          <note>
            Ohlsson kan se fram mot att rekonstruktionsperioden nu löper
            ut den 1 juni. Då skall verksamheten utvärderas, och vi får studera
            vilka effekter dessa olika åtgärder har fått. Därefter skall regeringen
            komma tillbaka till riksdagen och föreslå nya mål för SJ:s verksamhet.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:221 om SJ:s persontrafik på sträckan
            Karlstad--Kil--
          </note>
          <note>
            Göteborg
          </note>
          <note>
            Anf. 103 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Thommy Ohlsson har frågat mig vilka åtgärder jag
            avser vidta för att förhindra en nedläggning av persontrafiken
            på sträckan
          </note>
          <note>
            Karlstad--Kil--Göteborg.
          </note>
          <note>
            SJ bedriver för närvarande persontrafik på stomnätet mellan Karlstad
            och Göteborg via Kil och har enligt uppgift från SJ inte fattat
            något beslut att lägga ner trafiken. SJ genomför dock för närvarande
            en översyn av bl.a. nämnda trafik tillsammans med berörda trafikhuvudmän.
          </note>
          <note>
            Genom 1988 års trafikpolitiska beslut gavs SJ
          </note>
          <note>
            förutsättningar att bedriva tågtrafik på företagsekonomiska villkor.
            Staten upphandlar sedan viss regionpolitiskt angelägen interregional
            persontrafik som SJ beslutat lägga ner på företagsekonomiska grunder.
          </note>
          <note>
            Jag är mot denna bakgrund för närvarande inte beredd att vidta
            några åtgärder med anledning av
          </note>
          <note>
            Thommy Ohlssons fråga.
          </note>
          <note type="speaker">
            Anf. 104 THOMMY OHLSSON (v):
          </note>
          <note>
            Herr talman! Bakgrunden till frågan är de uppgifter som förekom
            i pressen för någon månad sedan om att SJ var beredd att lägga
            ner persontrafiken på den här sträckan. Den som gick ut med dessa
            uppgifter var den som är projektansvarig för denna linje -- jag
            tror att han heter Antonsson. Detta var en fullständig överraskning
            för många parter, inte minst för de kommuner som skulle bli drabbade.
          </note>
          <note>
            Det blev naturligtvis en stor uppståndelse, särskilt i
          </note>
          <note>
            Säffle och Åmål, två orter som skulle bli helt utan järnvägstrafik
            om detta genomfördes.
          </note>
          <note>
            Jag vet att den här diskussionen har förts, och man kan fortfarande
            tänka sig att lägga ner trafiken.
          </note>
          <note>
            Kanske inte vid tidtabellsskiftet 1993, men vid tidtabellsskiftet
            1994 finns risken att så sker. Om olyckan skulle vara framme,
            är kommunikationsministern då beredd att av regionalpolitiska
            skäl köpa upp trafik på denna sträcka?
          </note>
          <note>
            Anf. 105 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag har en allmän restriktivitet mot att svara på
            hypotetiska frågor. Men jag vill i detta fall erinra om det som
            gäller.
          </note>
          <note>
            Om SJ beslutar att lägga ner persontrafik på olika sträckor,
            finns möjligheten staten att ta med detta i den upphandling som
            sker genom en förhandlingsman. Det är generaldirektören på
          </note>
          <note>
            Sjöfartsverket Kaj Janérus. Han gör då en bedömning. Jag vill
            bara peka på att denna möjlighet finns om det skulle bli på detta
            vis.
          </note>
          <note>
            Jag tror att den här typen av signaler om att det finns en viss
            risk för att en sträcka läggs ner har den positiva effekten att
            det medvetandegör människor i området: det är viktigt att man
            kämpar för sin järnväg, och framför allt att man använder järnvägen.
          </note>
          <note>
            Sedan finns det också möjligheter att vidta en mängd andra åtgärder.
            Det finns exempel från
          </note>
          <note>
            Blekinge kustbana, där man genom att sätta in nytt vagnmateriel
            i ett samarbetsprojekt med regionen har åstadkommit en trafikantökning
            med över
          </note>
          <note>
            100 %. Därmed har man förvandlat en järnväg från en förlustjärnväg
            till en järnväg som också företagsekonomiskt går ihop.
          </note>
          <note type="speaker">
            Anf. 106 THOMMY OHLSSON (v):
          </note>
          <note>
            Herr talman! Om man satsar på denna järnväg tror jag att man
            dels skulle kunna sänka de fasta kostnaderna, dels kunna få ett
            ökat resandetal. Jag tror också att detta kan få det positiva
            med sig att folk i bygden vaknar upp, kämpar för sin järnväg och
            tar tillvara sina intressen.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:212 om Sveriges turistråds resedatabas
          </note>
          <note>
            Anf. 107 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Nils T Svensson har frågat mig vad jag avser vidta
            för åtgärder så att den turist- och resedatabas som Sveriges turistråd
            byggt upp kan fortsätta sin verksamhet.
          </note>
          <note>
            Ett flertal initiativ för att etablera en permanent drift av
            turism- och resedatabasen, TDB, har tagits.
          </note>
          <note>
            Ett betydande intresse finns hos ett flertal intressenter. Förhandlingar
            förs med sikt på att åstadkomma en forsatt drift av TDB. I dessa
            förhandlingar deltar även Styrelsen för
          </note>
          <note>
            Sverigebilden.
          </note>
          <note>
            Åtgärder har vidtagits så att driften av TDB är säkrad åtminstone
            t.o.m. intervjumånaden december 1992.
          </note>
          <note type="speaker">
            Anf. 108 NILS T SVENSSON (s):
          </note>
          <note>
            Herr talman! Denna turism- och resedatabas har funnits i fyra
            år, och man har arbetat inom ramen för Sveriges turistråd. Den
            har visat sig vara mycket värdefull. Det är omvittnat av många
            intressenter.
          </note>
          <note>
            Det är också den enda löpande resevaneundersökning som finns.
            Dessa kunskaper behövs. Det har vi fått veta från många inom turistnäringen,
            transportnäringen, den offentliga sektorn, forskningen och andra
            som är intresserade.
          </note>
          <note>
            När Sveriges turistråd avvecklades tog jag upp denna fråga med
            kulturutskottets dåvarande ordförande Jan-Erik Wikström. Jag ställde
            frågan om utskottet menade att man skulle säkra driften av denna
            turism- och resedatabas. Hans svar var helt klart. Det var kulturutskottets
            mening att så skulle ske.
          </note>
          <note>
            Nu får jag här svaret att näringsministern har tagit flera initiativ
            för att etablera en permanent drift, och det är bra. Det sägs
            vidare att det finns ett flertal intressenter, och det är också
            bra. Man skall förhandla, och även Styrelsen för Sverigebilden
            är med. Det tycker jag är viktigt. Även om transportsektorn är
            berörd av detta, och naturligtvis är en stor intressent, menar
            jag att det huvudsakliga intresset måste finnas inom turistnäringen.
            I det sammanhanget har Styrelsen för Sverigebilden en självklar
            uppgift.
          </note>
          <note>
            Verksamheten är nu säkrad december månad ut.
          </note>
          <note>
            Det betyder att förhandlingarna måste vara slutförda före årsskiftet
            för att driften skall säkras.
          </note>
          <note>
            Får vi ett avbrott kommer hela upplägget av denna statistikinsamling,
            som inte minst alla inom näringen har omvittnat är så värdefull,
            att störas.
          </note>
          <note>
            Hur skall man kunna teckna nya abonnemang om man inte kan utlova
            någon långsiktighet i verksamheten?
          </note>
          <note>
            Min fråga är: Tror näringsministern att det finns någon chans
            att dessa förhandlingar blir klara till årsskiftet, så att vi
            kan säkra driften?
          </note>
          <note>
            Anf. 109 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Svar: ja.
          </note>
          <note type="speaker">
            Anf. 110 NILS T SVENSSON (s):
          </note>
          <note>
            Herr talman! Det var kort och kärnfullt. Det ger verkligen svar
            på frågan. Jag hoppas att jag slipper återkomma till näringsminstern
            i detta ämne.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:217 om varvsstödet
          </note>
          <note>
            Anf. 111 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Sten Andersson i Malmö har frågat mig om jag är
            beredd att medverka till att svenska varvssubventioner avvecklas
            i samma takt som gäller inom Norden och EG.
          </note>
          <note>
            Jag vill erinra om att nuvarande ordning, med ett kontantstöd
            som successivt avtrappats, och som upphör automatiskt den 31 decemer
            i år, beslutades av riksdagen redan år 1989. Vid riksdagens behandling
            av frågan betonade näringsutskottet att
          </note>
          <note>
            ''Det förslag som regeringen nu framlägger innebär att stödet
            till varvsindustrin successivt avvecklas'',
          </note>
          <note>
            NU 1988/89:22. Därefter har regeringen vid ett flertal tillfällen
            uttalat sig mot selektiva industristöd. Här har en klar kursändring
            ägt rum inom näringspolitiken, och frågan om varvsstöd måste ses
            i detta sammanhang.
          </note>
          <note>
            Inom EG reglerar frågan om statsstöd till varven av ett rådsdirektiv,
            som dock endast gäller t.o.m. den
          </note>
          <note>
            31 december 1993. Enligt vad jag erfarit kan ett eventuellt beslut
            av EG om förlängt varvsstöd fattas tidigast i december 1993. Man
            kan självfallet i olika avseenden spekulera i huruvida statsstöd
            kommer att godkännas inom EG också efter 1993.
          </note>
          <note>
            Sten Andersson har därvid framfört uppgiften att detta kommer
            att tillåtas till år 1996. En sådan förlängning kan troligen inte
            uteslutas, men något formellt beslut om detta har ännu inte fattats.
          </note>
          <note>
            Slutligen vill jag betona den vikt regeringen lägger vid den
            allmänna förbättring av industriklimatet som nu genomförs i form
            av bl.a. sänkta arbetsgivar- och energiavgifter; förbättringar
            som kommer också varvsindustrin till godo, liksom pågående valutakursförändring.
          </note>
          <note>
            Mot den angivna bakgrunden har jag inte för avsikt att nu föreslå
            en förlängning eller omprövning av varvsstödet.
          </note>
          <note>
            Anf. 112 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag tackar för svaret.
          </note>
          <note>
            Låt mig betona att jag är emot alla former av subventioner. Man
            skall inte ha en subvention därför att man möter en duktig konkurrent.
          </note>
          <note>
            Men nuvarande läge är faktiskt rätt svårt att försvara. Jag förutsätter
            att utskottet och riksdagen i samband med att det här beslutet
            fattades 1989
          </note>
          <note>
            trodde att vi skulle få en situation av likvärdig konkurrens,
            men så har inte blivit fallet. I dag har vi i Sverige under ännu
            en månad ett 5-procentigt kontantstöd till nybyggnationer. I Danmark,
            Norge och Tyskland är kontantstödet betydligt högre ända fram
            till 1993, och det finns mycket -- bl.a.
          </note>
          <note>
            verkligheten -- som pekar på att det här stödet kommer att förlängas
            även efter 1993. Jag fick i förra veckan reda på att danskarna
            nu planerar att öka sitt stöd just på grund av konkurrensen från
          </note>
          <note>
            Tyskland. I det läget är det svårt att försvara vår inställning
            och vår attityd.
          </note>
          <note>
            Jag skulle därför vilja ställa två frågor till statsrådet.
          </note>
          <note>
            Skall vi av rent principiella skäl låta jobben i
          </note>
          <note>
            Sverige försvinna, när det utanför det här huset finns en verklighet
            som vi kanske aldrig har tänkt på? Om det nu visar sig att EG
            kommer att förlänga sitt stöd till sina varv, kan man då hoppas
            på att
          </note>
          <note>
            Sverige omprövar sitt beslut, så att våra svenska varv får en
            just konkurrenssituation med förutsättningar som liknar dem som
            deras konkurrenter utomlands har?
          </note>
          <note>
            Anf. 113 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Subventioner exempelvis i form av valutakursjusteringar
            och sänkningar av arbetsgivaravgifter gör att konkurrensförutsättningarna
            hela tiden förändras.
          </note>
          <note>
            Jag vill erinra om att vi den första januari nästa år sänker
            arbetsgivaravgiften med 4,3 % och att ytterligare en sänkning
            motsvarande 0,7 %
          </note>
          <note>
            kommer till beroende på semesterförändringar. Vi har fått Europas
            konkurrenskraftigaste bolagsbeskattning och en av de absolut lägsta
            kostnadsökningstakterna i Europa, och vi vet samtidigt att produktiviteten
            i svenskt näringsliv ökar snabbare än i konkurrentländerna. Den
            senaste veckans händelser har dessutom gjort att svensk valuta
            värderas lägre, vilket lett till avsevärda konkurrensförbättringar,
            bl.a. för varvsindustrin.
          </note>
          <note>
            Vi har alltså uppfattningen att vi skall försöka skapa ett utomordentligt
            konkurrenskraftigt klimat för samtliga företag, inkl. varven.
            Vi har också uppfattningen att vi skall försöka se till att ha
            så likvärdiga konkurrensförhållanden som möjligt i förhållande
            till övriga omvärlden. När det gamla beslutet fattades var man
            i riksdagen medveten om att en utfasning höll på att ske inom
            EG. Självfallet kommer vi att mycket noggrant följa vad som händer
            inom EG avseende varvsstöd under de kommande månaderna.
          </note>
          <note>
            Anf. 114 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag tackar särskilt mycket för det kompletterande
            svaret. Det verkar som att jag och statsrådet är överens om att
            den konkurrens som svenska företag möter utomlands skall ske på
            lika villkor. Jag förstår det så att statsrådet eventuellt framöver
            kan tänka sig att ändå se över situationen om våra konkurrenter
            använder direkta subventioner och om det visar sig att de åtgärder
            som nu vidtagits, och som statsrådet här har refererat till, inte
            skulle räcka.
          </note>
          <note>
            Anf. 115 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vi ser konkurrensförbättringarna som det centrala,
            och exportindustrin har nu fått och får under de kommande veckorna
            mycket stora konkurrensförbättringar. Den är en konkurrensförbättring
            av ett slag som vi inte har sett under en lång följd av år, en
            konkurrensförbättring som vida överstiger varvsstödet. Självfallet
            kommer vi att följa vad som händer inom EG, om EG genomför kraftiga
            kursförändringar i förhållande till vad som i dag gäller.
          </note>
          <note>
            Anf. 116 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag skall nu skicka det här svaret till dem som
            är intressenter här i Sverige. Om de blir lika imponerade som
            jag har blivit i dag, tror jag att vi kan simma lugnt framöver.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:210 om
          </note>
          <note>
            Läroplanskommitténs och Betygsberedningens förslag
          </note>
          <note type="speaker">
            Anf. 117 Statsrådet BEATRICE ASK (m):
          </note>
          <note>
            Herr talman! Ewa Hedkvist Petersen har frågat om jag är beredd
            att överväga en förlängning av remisstiden på Läroplanskommitténs
            och
          </note>
          <note>
            Betygsberedningens förslag.
          </note>
          <note>
            Svaret är nej. Jag skall gärna förklara varför.
          </note>
          <note>
            Jag finner det mycket glädjande att intresset är stort bland
            elever, föräldrar, kommunpolitiker och skolpersonal för att delta
            i diskussionen om dessa frågor. När vi satte ut en månad längre
            remisstid än normalt var det just med tanke på att dessa stora
            och viktiga frågor verkligen skulle kunna bli diskuterade i vida
            kretsar. Att förslagen också verkligen diskuteras tycker vi oss
            märka av att många synpunkter redan börjat komma in till departementet,
            trots att nästan två månader återstår av remisstiden.
          </note>
          <note>
            Det finns ytterligare ett skäl till att hålla fast vid att synpunkter
            skall vara departementet till handa senast den 11 januari 1993.
            Vi vill gärna presentera våra förslag för riksdagen under våren
            1993 för att göra det möjligt för riksdagen att ta ställning under
            hösten 1993.
          </note>
          <note>
            Anf. 118 EWA HEDKVIST PETERSEN
          </note>
          <note>
            (s):
          </note>
          <note>
            Herr talman! Jag tackar skolministern för svaret, men jag beklagar
            verkligen att skolministern inte ens vill överväga att förlänga
            remisstiden. Jag tycker nämligen inte att jag begär speciellt
            mycket av skolministern. Jag begär egentligen bara att hon skall
            ge fler möjlighet att säga sin mening, och jag tror inte att det
            vore tungt att bära för skolministern att medverka till det.
          </note>
          <note>
            Jag tycker alltså att remisstiden är för kort. Det här handlar
            inte om någon vanlig remiss. Det handlar om två kommittéers förslag.
            Det handlar om frågor som berör svenska barn och ungdomar för
            mycket lång tid framöver. Det handlar om en läroplan, men det
            handlar också om ett betygsförslag som redan nu är väldigt omdiskuterat
            och ganska svårt att tränga in i. Jag vet att många tycker att
            man behöver tid för att sätta sig in i de här förslagen.
          </note>
          <note>
            Skall det vara någon idé med att begära remiss på sådana här
            viktiga förslag, måste man ge alla dem som kommer att beröras
            av skolan långliga möjligheter att sätta sig in i förslagen.
          </note>
          <note>
            Det är ingen vanlig remiss, eftersom det också gäller att nå
            helst hundratusentals elever, väldigt många föräldrar och väldigt
            många lärare. Begäran om remiss går inte ut till en viss instans
            som sedan snabbt samlar sig till ett svar, utan skolorna måste
            nå ut till vida grupper, som skall säga sin mening.
          </note>
          <note>
            Jag inser att det inte är någon idé att försöka få skolministern
            att överväga en förlängning av remisstiden. Jag tycker att det
            är bra att riksdagen får lång tid på sig att fundera över förslaget.
          </note>
          <note>
            Eftersom skolministern inte vill förlänga remisstiden, vill jag
            fråga om hon är beredd att kompensera den korta remisstiden med
            att se till att det blir en bred parlamentarisk förankring i beredningen
            av kommittéernas förslag och de remisser som kommer in. Jag anser
            fortfarande att remisstiden är för kort, och det måste på något
            sätt kompenseras genom en bredare parlamentarisk förankring.
          </note>
          <note type="speaker">
            Anf. 119 Statsrådet BEATRICE ASK (m):
          </note>
          <note>
            Herr talman! Jag har naturligtvis övervägt frågan med anledning
            av att Ewa Hedkvist Petersen har ställt den, och jag har dessutom
            gjort det ganska noggrant, eftersom vi i regeringen är angelägna
            om att den här fråga skall diskuteras. Men jag tror att de väsentliga
            synpunkterna ändå har möjlighet att komma in.
          </note>
          <note>
            Däremot är det oerhört viktigt att diskussionen fortsätter under
            våren inför beredning av propositionen och inför ett beslut i
            riksdagen så småningom. Det är också väldigt viktigt att vi ser
            till att vi får tid att bland lärare och elever sprida kunskap
            om det beslut som riksdagen så småningom fattar innan det träder
            i kraft. Det finns alltså många led, och det kan göra att tiden
            blir knapp.
          </note>
          <note>
            Självfallet skall jag försöka se till att vi åstadkommer en parlamentarisk
            förankring av arbetet under våren. Det är för övrigt något som
            utbildningsutskottet har begärt i en skrivning och som jag tycker
            är väldigt klokt. Det enda skälet till att jag inte har talat
            om hur denna parlamentariska förankring skall se ut är att jag
            ännu inte har kommit fram till den bästa formen. Men självfallet
            skall vi klara av det.
          </note>
          <note>
            En läroplan berör ju ett av fundamenten i vårt samhälle, den
            grundskola vi har för alla barn, och det är viktigt att den har
            stöd över alla partigränser och att det finns en stark uppslutning
            kring de värderingar, principer och prioriteringar som görs i
            ett sådant dokument. Vi får därför återkomma till frågan om hur
            den parlamentariska förankringen skall se ut, men det skall ändå
            ske en parlamentarisk förankring av det här arbetet.
          </note>
          <note>
            Anf. 120 EWA HEDKVIST PETERSEN
          </note>
          <note>
            (s):
          </note>
          <note>
            Herr talman! Det är bra att Beatrice Ask så noggrant kommer att
            fundera över hur den parlamentariska förankringen skall ske. Jag
            vill än en gång betona hur viktig den är. Eftersom en läroplan
            och ett betygssystem berör alla våra barn och alla våra ungdomar,
            måste man se till att ha någon sorts bred förankring av det slutliga
            förslaget, så att vi med gott samvete sedan kan lämna över ett
            riksdagsbelut till de svenska föräldrarna och barnen och till
            skolorna och säga att det är något som vi är ganska överens om.
            Det gäller ju våra barn och vår framtid.
          </note>
          <note>
            Också jag tycker att det är viktigt att debatten fortsätter under
            våren, men jag anser fortfarande att en förlängd remisstid hade
            varit det absolut bästa. Vi vet ju att människor vill komma med
            förslag före beredning och före beslut. Det är en demokratiskt
            mycket mycket viktig princip, som jag gärna vill framföra här.
            Det är nämligen väldigt många elever, föräldrar och skolpolitiker
            som har fört fram dessa tankar till mig.
          </note>
          <note type="speaker">
            Anf. 121 Statsrådet BEATRICE ASK (m):
          </note>
          <note>
            Herr talman! Jag har stor förståelse för att man vill ha mer
            tid, eftersom det är först när en fråga har stötts och blötts
            länge som den når ut till de breda lagren. Det är därför jag påpekar
            att det även under en beredningsprocess och inför ett riksdagsbeslut
            finns anledning för folk att ha synpunkter. Tyvärr är det ibland
            så att många engagerar sig under remisstiden och sedan glömmer
            bort att förslaget förändras under resans gång. På så sätt missar
            man väsentliga förändringar, som det kanske fanns anledning att
            tycka till om. Vi får hjälpas åt att försöka klara av förankringen
            och se till att vi får en bred uppslutning.
          </note>
          <note>
            Jag vill också gärna säga till Ewa Hedkvist Petersen att jag
            under hela den tid som gått sedan förslaget lades fram har påpekat
            att jag inte kommer att ta ställning till detaljer i Läroplanskommitténs
            eller
          </note>
          <note>
            Betygsberedningens förslag. Skälet är just det att jag vill ha
            möjligheter att ta intryck av de synpunkter som framkommer och
            att jag tror att det krävs en bred förankring av den här typen
            av beslut. Det är något som jag kommer att fortsätta med, trots
            att det för närvarande finns många aktionsgrupper som agerar i
            olika detaljfrågor.
          </note>
          <note>
            Anf. 122 EWA HEDKVIST PETERSEN
          </note>
          <note>
            (s):
          </note>
          <note>
            Herr talman! Vi vet ju genom det beslut som vi nyligen har fattat
            om EES-avtalet att väldigt många människor vill kunna ge sin mening
            just under remisstiden, före beredning och beslut. Det är det
            som är det viktiga, och det är det som gör att människor känner
            att de deltar i en demokratisk process.
          </note>
          <note>
            Eftersom skolministern nu inte vill förlänga remisstiden, ser
            jag fram emot det beredningsarbete som skall ske och den öppenhet
            som Beatrice Ask säger att hon skall ha under det här arbetet.
            Vi måste skapa en läroplan och ett betygssystem som vi med glädje
            kan gå till skolorna, till våra ungdomar och deras föräldrar med.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.27 på förslag av andre vice talmannen
            att ajournera förhandlingarna till kl.
          </note>
          <note>
            18.00
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            21 § Svar på fråga 1992/93:219 om biståndet till handikappade
          </note>
          <note>
            Anf. 123 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Rolf L Nilson har frågat mig vilka åtgärder regeringen
            kommer att vidta för att
          </note>
          <note>
            Handikapputredningens intentioner om bistånd skall följas av
            kommunerna.
          </note>
          <note>
            Frågan om ekonomisk behovsprövning av ansökningar om färdtjänst
            och social hemtjänst behandlades av Handikapputredningen i betänkandet
            (SOU 1990:2) Överklagningsrätt och ekonomisk behovsprövning inom
            socialtjänsten.
          </note>
          <note>
            Handikapputredningen fann att färdtjänst, social hemtjänst och
            annan liknande service borde stå öppna för funktionshindrade oavsett
            deras inkomster och att ekonomisk behovsprövning i sådana sammanhang
            därför inte borde få göras.
          </note>
          <note>
            Utredningen lämnade också förslag om en komplettering av socialtjänstlagen
            av denna innebörd.
          </note>
          <note>
            Socialtjänstkommittén (S 1991:07) har i uppgift att pröva frågor
            om bl.a. innebörden av den s.k.
          </note>
          <note>
            biståndsparagrafen i socialtjänstlagen och om överklagningsmöjligheter
            inom socialtjänsten.
          </note>
          <note>
            Med hänsyn till detta beslutade den förra regeringen att överlämna
            både
          </note>
          <note>
            Handikapputredningens betänkande och remissvaren över detta till
            Socialtjänstkommittén.
          </note>
          <note>
            Kommittén kommer att avlämna ett betänkande den 1 mars 1993,
            som skall behandla frågor om bistånd enligt socialtjänstlagen.
          </note>
          <note>
            Låt mig avslutningsvis säga att jag är medveten om den situation
            som Rolf L Nilson beskriver i sin fråga. Mitt intryck är att det
            har blivit allt vanligare att kommuner gör ekonomiska behovsprövningar
            vid ansökningar om t.ex. färdtjänst och hemtjänst.
          </note>
          <note>
            Enligt min uppfattning finns det starka principiella invändningar
            mot detta. Jag vill dock avvakta
          </note>
          <note>
            Socialtjänstkommitténs bedömningar innan jag tar ställning till
            vilka eventuella åtgärder som kan behöva vidtas.
          </note>
          <note type="speaker">
            Anf. 124 ROLF L NILSON (v):
          </note>
          <note>
            Herr talman! Först tackar jag Bengt Westerberg för svaret. Det
            är tillfredsställande, och jag noterar att vi är överens om verklighetsbeskrivningen.
            Det rör sig alltså om en principiell fråga, inte om rätten att
            ta ut avgift för bistånd eller om avgiftsnivån. Den grundläggande
            principen är i stället att den som är handikappad är handikappad
            -- oavsett inkomsten, som alltså inte avgör omfattningen.
          </note>
          <note>
            När det gäller den typ av bistånd som vi diskuterar handlar det
            om möjligheten att förflytta sig, om möjligheten till vanlig,
            normal daglig livsföring --
          </note>
          <note>
            att klä på sig på morgonen, att få i sig mat osv.
          </note>
          <note>
            Jag hade hoppats att socialministern skulle svara att det pågår
            ett arbete på ett lagförslag och på en proposition från regeringen
            i frågan. Tyvärr måste jag konstatera att så inte är fallet, utan
            den här frågan som vi i Handikapputredningen tyckte var väl utredd
            utreds ytterligare en gång.
          </note>
          <note>
            Jag undrar: När kan man förvänta sig ett beslut?
          </note>
          <note>
            Och måste de handikappade fram till dess stå ut med att kommuner
            i ekonomiskt trångmål, och dessa kommuner blir troligen allt fler,
            agerar på det här sättet -- dvs. ett handikapp behandlas inte
            som ett handikapp, utan man rättar sig efter plånboken.
          </note>
          <note>
            Anf. 125 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag är något förvånad över att Rolf L
          </note>
          <note>
            Nilson inte känner till hur frågan hanterats. Beslut fattades
            ju under den föregående regeringen, alltså ganska långt tillbaka
            i tiden.
          </note>
          <note>
            Nu återstår bara några månader tills betänkandet om socialbidrag
            m.m. kommer från socialtjänstkommittén. Att i det läget bryta
            ut frågan igen och hantera den i förväg tycker jag inte är rimligt.
          </note>
          <note>
            Det besked som jag har givit i mitt frågesvar, att jag nu kommer
            att avvakta socialtjänstkommitténs arbete, kvarstår. Därefter
            återkommer jag så snabbt som möjligt till riksdagen med förslag
            i frågan.
          </note>
          <note type="speaker">
            Anf. 126 ROLF L NILSON (v):
          </note>
          <note>
            Herr talman! Såvitt jag förstår innebär detta att en eventuell
            lagändring kan träda i kraft först den 1
          </note>
          <note>
            januari 1994. Jag utgår från att Bengt Westerberg, när han är
            ute och träffar kommunfolk, med kraft klargör sin egen uppfattning
            i frågan, sin principiella uppfattning om det olyckliga i att
            man inte ser ett handikapp som ett handikapp -- i stället ser
            man ju mera till kommunens ekonomi.
          </note>
          <note>
            Anf. 127 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Självfallet gör jag det.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:223 om informationen om FN:s barnkonvention
          </note>
          <note>
            Anf. 28 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Margareta Israelsson har frågat mig vilka åtgärder
            jag avser vidta för att garantera att informationsinsatserna om
            FN:s barnkonvention fortsätter.
          </note>
          <note>
            Jag vill först understryka att den mycket stora informationsinsats
            som gjorts genom olika frivilligorganisationer och med medel från
          </note>
          <note>
            Allmänna arvsfonden har ett bestående värde. Det material som
            tagits fram för att bl.a. på ett enkelt och lättfattligt sätt
            åskådliggöra konventionens olika artiklar kan naturligtvis användas
            i olika sammanhang lång tid framöver.
          </note>
          <note>
            När det gäller en så stor informationsinsats som det är fråga
            om -- 30 miljoner kr. under tre år -- är det emellertid viktigt
            att man har klart för sig vilken genomslagskraft den har haft.
            På mitt initiativ företas för närvarande en utvärdering av informationsinsatsen.
            Utvärderingen väntas vara klar nästa höst.
          </note>
          <note>
            Sverige skall i enlighet med konventionen rapportera till den
            särskilda FN-kommittén för barnets rättigheter om vilka åtgärder
            som vidtagits för att genomföra de rättigheter som erkänns i konventionen.
            Sverige avlämnade sin första rapport i september i år. Rapporten,
            som också innehåller konventionstexten, har tryckts upp i
          </note>
          <note>
            10 000 exemplar och sändes förra veckan ut till alla statliga
            myndigheter, kommuner, landsting, skolor, bibliotek, barnavårdscentraler
            m.m. I en särskild följeskrivelse till mottagarna har jag betonat
            konventionens betydelse och vikten av att konventionens bestämmelser
            följs i Sverige. Jag tog med mig ett exemplar av rapporten och
            brevet till
          </note>
          <note>
            Margareta Israelsson.
          </note>
          <note>
            Jag kan garantera Margareta Israelsson att jag även fortsättningsvis
            gärna medverkar till att sprida kännedom om konventionen. För
            att diskutera det fortsatta arbetet med konventionen i Sverige
            kommer ett möte med företrädare för bl.a. de större frivilligorganisationerna
            och den s.k.
          </note>
          <note>
            barnkonventionsgruppen att äga rum på
          </note>
          <note>
            Socialdepartementet i början av december.
          </note>
          <note>
            Efter de mer allmänna informationsinsatserna är det enligt min
            mening nu viktigt att barnkonventionen ingår som en integrerad
            del i myndigheters och andras dagliga arbete med barnfrågor. Det
            handlar därför i fortsättningen mer om att lyfta fram innebörden
            i olika artiklar i konventionen och att göra speciella informationsinsatser
            om barnkonventionen för olika grupper i samhället.
          </note>
          <note>
            Anf. 129 MARGARETA ISRAELSSON
          </note>
          <note>
            (s):
          </note>
          <note>
            Herr talman! Jag vill inleda med att tacka socialministern för
            svaret på min fråga och också för rapporten. Jag har fått ett
            exemplar en gång tidigare. Men det är trevligare att få en tryckt
            rapport.
          </note>
          <note>
            Dagen efter det att jag lämnade in min fråga fick jag, och kanske
            även socialministern, liksom 17 000
          </note>
          <note>
            andra politiker ett brev från Unga örnar. Man har sänt oss en
            förenklad version av ''Barnens lag'' och pekar på vårt ansvar
            för att ''Barnens lag'' inte bara blir tomma ord på papper.
          </note>
          <note>
            Man har säkert fog för sina misstankar. Nu i november antas kommunala
            budgetar över hela vårt land. På alltför många punkter är det
            barnen som får stå för besparingarna. Vi glömmer vårt ansvar för
            att barnens bästa skall sättas i centrum.
          </note>
          <note>
            Barnkonventionens 42:a artikel lyfter också fram staternas ansvar
            för att kunskap sprids bland barn och vuxna om bestämmelserna
            i konventionen.
          </note>
          <note>
            Det förvånar mig att socialministern inte vill ge barnens och
            ungdomarnas egna organisationer fortsatt stöd för detta. De har
            en bred kunskap. Låt oss bygga vidare på den!
          </note>
          <note>
            Barnen har ju inte bara rätt, utan de har också rätt att veta.
            I Allmänna Barnhusets utmärkta bok
          </note>
          <note>
            ''Lyssna på oss'' skriver en av landets tolvåringar:
          </note>
          <note>
            Dom stora som bestämmer, dom bara tänker på sig själva, men dom
            tänker inte på vad det blir för några följder som vi får lida
            av efter några år då dom är döda. Sånt tänker dom inte på. När
            dom var barn så tyckte dom så också men när dom får makten när
            dom blir vuxna så kvittar dom i det.''
          </note>
          <note>
            Hur vill Bengt Westerberg satsa för att bevisa motsatsen? Skall
            det ske genom utvärderingar av det arbete som har skett?
          </note>
          <note>
            Anf. 130 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tycker faktiskt att det är rimligt att utvärdera.
            Först gör vi stora satsningar och lägger ut 30 miljoner genom
            en rad olika organisationer.
          </note>
          <note>
            Men det kan man inte fortsätta med utan att ta reda på vad det
            är som faktiskt har hänt.
          </note>
          <note>
            Vilka informationsinsatser har alltså varit bra, och vilka har
            varit dåliga? Vilka har nått ut till människor, och vilka har
            inte gjort det?
          </note>
          <note>
            Vi har anlitat en mycket duktig socionom och journalist, Cecilia
            Modig, för den här utvärderingen. Jag tror faktiskt att denna
            kommer att vara mycket värdefull när vi sedan skall pröva hur
            vi skall gå vidare med de här informationsinsatserna.
          </note>
          <note>
            Parallellt med att utvärderingen pågår, kommer vi också, som
            jag sade, att ha diskussioner med frivilligorganisationerna och
            barnkonventionsgruppen för att fundera på andra metoder än de
            hittills använda för att nå ut med information om detta. Vi har
            en del uppslag, och vi är naturligtvis beredda att lyssna på de
            uppslag som organisationerna kan ha för hur man skall gå vidare
            med detta.
          </note>
          <note>
            Sedan vill jag som en kommentar till det som
          </note>
          <note>
            Margareta Israelsson tog upp i början, nämligen vad som nu händer
            ute i kommunerna, berätta om det uppdrag, vilket jag har berättat
            om tidigare här i kammaren, som vi har gett Socialstyrelsen att
            följa utvecklingen i kommunerna och att ge regeringen en slutlig
            rapport i mars 1994 om vad som har hänt.
          </note>
          <note>
            Om det visar sig att det behövs, skall vi vidta de åtgärder som
            krävs för att rätta till missförhållanden i kommunerna.
          </note>
          <note>
            Anf. 131 MARGARETA ISRAELSSON
          </note>
          <note>
            (s):
          </note>
          <note>
            Herr talman! Jag tycker att det är ett bra initiativ.
          </note>
          <note>
            Jag har naturligtvis ingenting emot att det görs en utvärdering
            av hur statliga medel har använts. Men vad jag litet grand vänder
            mig emot är att vi i detta sammanhang tappar mark. Barn- och ungdomsorganisationerna
            har ett kunnande. De har nått ut till kompisar och andra tonåringar
            för att diskutera deras egna frågor. Vi får akta oss för att låta
            barnkonventionen bli bara en myndighetsaffär.
          </note>
          <note>
            I och med att dessa 10 000 exemplar nu skickas ut, blir detta
            nu en myndighetsfråga i stället för en folkrörelsefråga. Vi får
            inte tappa bort det heller.
          </note>
          <note>
            Jag vill gärna säga att jag tycker att det kanske är en riktig
            inställning att lyfta fram innebörden i vissa av artiklarna i
            konventionen. Jag tror att det kan vara ett bra sätt att arbeta.
            Men låt oss då titta även på innebörden för barnen och inte titta
            på detta bara ur vuxenperspektiv.
          </note>
          <note>
            Anf. 132 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag vill framhålla att de organisationer som har
            hjälpt till med informationsspridningen i sin ordinarie verksamhet
            sysslar med mycket som ligger mycket nära barnkonventionen. Det
            som de har fått bidrag till nu är extra insatser -- att ta fram
            tryckt material och annat. Detta material, liksom en del andra
            saker som man har gjort för att informera om detta, kan naturligtvis
            användas. Det är det ena som jag vill framhålla.
          </note>
          <note>
            Det andra som jag vill framhålla är att vi är inställda på att
            vidta nya åtgärder också i avvaktan på denna utvärdering, och
            det är det som vi kommer att diskutera om någon vecka.
          </note>
          <note>
            Vi anslog för övrigt så sent som för några veckor sedan de sista
            pengarna inom ramen för de 30
          </note>
          <note>
            miljonerna. Någon tidsmässig lucka har det alltså inte varit
            fråga om, utan det är en kontinuerlig insats. Men vi tycker att
            det är rimligt att då och då pröva hur denna insats skall ske
            för att bli så effektiv som möjligt.
          </note>
          <note>
            Anf. 133 MARGARETA ISRAELSSON
          </note>
          <note>
            (s):
          </note>
          <note>
            Herr talman! Låt mig kortfattat avsluta med att säga att de indragningar
            som sker ute i kommunerna skapar problem också för barn- och ungdomsorganisationernas
            insatser. De får allt mindre stöd. Deras lokaler blir dyrare.
            De får svårare att anordna kurser för varandra för att diskutera
            dessa frågor. Detta måste vi också ta i beaktande när det gäller
            synen på hur vi hjälper barn och ungdomar att ta del av sin egen
            konvention.
          </note>
          <note>
            Som jag skrev i min fråga fick politiker och diplomater tio år
            på sig att författa konventionen.
          </note>
          <note>
            Men barnen har fått bara tre år på sig att förstå den.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:228 om svensk tekopolitik
          </note>
          <note>
            Anf. 134 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Lennart Brunander har frågat mig om regeringen är
            beredd att ändra den svenska tekopolitiken så att våra svenska
            företag ges samma möjligheter som tekoföretag inom EG.
          </note>
          <note>
            Lennart Brunander skriver i sin fråga att den svenska tekoindustrin
            är diskriminerad beroende på att den svenska tekopolitiken inte
            stämmer överens med EG:s politik på detta område och att detta
            förhållande inte ändras genom EES-avtalet.
          </note>
          <note>
            Vår ambition på tekoområdet är att uppnå samma konkurensvillkor
            för svensk tekoindustri som gäller för EG:s tekoföretag.
          </note>
          <note>
            Jag svarade den 28 april på en fråga av socialdemokraten Arne
            Kjörnsberg om vår tekopolitik inför EG-
          </note>
          <note>
            medlemskapsförhandlingarna. Jag underströk då, och upprepar det
            i dag, att fri handel mellan olika länder är till fördel för alla
            parter, och särskilt viktigt är det att u-länderna får möjlighet
            att exportera sina produkter till de utvecklade länderna. Just
            tekoprodukter är ofta en mycket viktig exportvara för dessa länder.
          </note>
          <note>
            Sverige avskaffade som bekant de kvantitativa restriktionerna
            för tekoimporten per den 31 juli
          </note>
          <note>
            1991. Våra tekotullar finns kvar, och dessa ligger genomsnittligt
            på en högre nivå än EG:s. Som medlem av EG kommer Sverige att
            ingå i en tullunion, och vi kommer därmed att ansluta oss till
          </note>
          <note>
            EG:s gemensamma handelspolitik.
          </note>
          <note>
            EG reglerar tekoimporten från ett fyrtiotal länder genom kvantitativa
            begränsningar eller övervakning av importen -- i nästan samtliga
            fall inom ramen för s.k. MFA-avtal. Inom ramen för
          </note>
          <note>
            Uruguayrundan skall handeln med tekovaror successivt liberaliseras
            över en tioårsperiod. EG:s kvantitativa begränsningar kommer således
            att finnas kvar när Sverige inträder i Gemenskapen, men perspektivet
            är att de kommer att avvecklas.
          </note>
          <note>
            Importpolitiken på tekoområdet kommer att bli en självklar del
            av våra medlemskapsförhandlingar med EG.
          </note>
          <note>
            Vår målsättning på tekoområdet är att uppnå likabehandling av
            svensk tekoindustri på EG-
          </note>
          <note>
            marknaden, med bibehållande av maximal öppenhet i handeln med
            tredje land. Vi hoppas alltså kunna komma fram till någon form
            av acceptabelt övergångsarrangemang. Ett sådant arrangemang måste
            vara tillförlitligt utan att vara alltför administrativt betungande
            och bör inte förutsätta bibehållande av gränskontroller gentemot
            EG.
          </note>
          <note>
            Vi hade hoppats uppnå mer i EES-förhandlingarna på tekoområdet.
            Ett resultat av förhandlingarna är att EG- och EFTA-experter försöker
            skapa en länk mellan EES-avtalet, EG:s Europa-avtal och
          </note>
          <note>
            EFTA:s frihandelsavtal med Tjeckoslovakien,
          </note>
          <note>
            Polen och Ungern i syfte att öppna upp för frihandel mellan berörda
            länder. Om detta lyckas blir det till fördel för tekoindustrin.
            Sverige har också tillsammans med övriga nordiska länder begärt
            att svensk textilväv skall jämställas med EG-
          </note>
          <note>
            väv i samband med EG:s lönebearbetning i tredje länder.
          </note>
          <note>
            Avslutningsvis kan jag meddela att vi inom regeringskansliet
            förbereder förslag om tullfrihet vid återförande till Sverige
            av tekovaror bearbetade i tredje land. Detta gynnar svensk tekoindustri.
          </note>
          <note type="speaker">
            Anf. 135 LENNART BRUNANDER (c):
          </note>
          <note>
            Herr talman! Jag tackar statsrådet för svaret.
          </note>
          <note>
            Grundtonen i svaret är positiv, men enligt min uppfattning är
            svaret något passivt, eftersom det hela tiden utgår från de förhandlingar
            som vi skall ha med EG. Förvisso är det mycket viktigt, och det
            är bra att man har ambitionsnivån att svenska tekoföretag skall
            ha samma förutsättningar som tekoföretag inom EG.
          </note>
          <note>
            Utgångspunkten för min frågeställning är om det inte är lämpligt
            att göra något nu när vi har fattat beslut om EES-avtalet. Det
            ger inte de svenska tekoföretagen, vilket statsrådet också säger
            i svaret, de förutsättningar som andra svenska företag inom tillverkningsindustrin
            har.
          </note>
          <note>
            Jag tror att det är mycket viktigt att man ger svenska tekoföretag
            dessa möjligheter, eftersom de har en ganska bekymmersam situation.
            Det är viktigt att vi har dessa företag kvar den dag som ett
          </note>
          <note>
            EG-medlemskap har förhandlats fram.
          </note>
          <note>
            Därför skulle jag vilja att regeringen gick litet snabbare fram.
            Det är viktigt att ha med en rad punkter i detta sammanhang. Dels
            är det begränsningsavtalen som är ett bekymmer, dels är det de
            svenska företag som lägger legotillverkning utanför EG och sedan
            vill sälja till EG-länderna, vilket de i dag inte kan göra beroende
            på dessa olika regler. Detta begränsar de svenska företagens möjligheter,
            och det leder också till att väldigt många företag upphör med
            sin verksamhet. Min uppfattning är att det är viktigt att göra
            något ganska snabbt.
          </note>
          <note>
            Jag skulle vilja veta om regeringen inte skulle kunna gå litet
            snabbare fram än vad som antyds i svaret.
          </note>
          <note>
            Anf. 136 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! För att besvara Lennart Brunanders fråga måste jag
            dela upp mitt svar i tre delar.
          </note>
          <note>
            Såvitt jag förstår kan det ta sikte på möjligheten att komma
            in på EG-marknaden, möjligheten att bearbeta varor i tredje länder
            och möjligheten att handla med tredje land.
          </note>
          <note>
            När det gäller de två första punkterna, vill jag försäkra Lennart
            Brunander att vi gör allt som står i vår makt för att komma fram
            så snabbt som möjligt, dvs. att vi söker åstadkomma största möjliga
            frihet på EG-marknaderna. Det som vi inte uppnådde i
          </note>
          <note>
            EES-förhandlingarna, skall vi så långt som det någonsin är möjligt
            söka uppnå redan före medlemskap, även om möjligheterna är begränsade.
          </note>
          <note>
            När det gäller bearbetning i tredje land gäller detsamma. Vi
            söker uppnå största möjliga frihet.
          </note>
          <note>
            Om däremot, och här vill jag ställa en fråga til
          </note>
          <note>
            Lennart Brunander, hans inlägg också tar sikte på att vi gentemot
            tredje land skall anpassa oss till en
          </note>
          <note>
            EG-politik, och alltså införa protektionistiska åtgärder, blir
            mitt svar i den delen ett annat.
          </note>
          <note type="speaker">
            Anf. 137 LENNART BRUNANDER (c):
          </note>
          <note>
            Herr talman! För att kommentera den sista frågeställningen först
            anser jag att det är fullt ut nödvändigt att vi har en politik
            som stämmer överens med EG även när det gäller begränsningsavtalen.
          </note>
          <note>
            Däremot delar jag statsrådets uppfattning att det är viktigt
            för u-länderna att kunna vara med och sälja sina produkter. Men
            det är också viktigt att de som jobbar med detta har möjlighet
            att få betalt. I annat fall är det inte en nytta för dem, utan
            innebär att vi utnyttjar dem. GATT-förhandlingarna syftade till
            att klara detta. Sverige gick i förväg och fattade beslut innan
            GATT-förhandlingarna var avslutade.
          </note>
          <note>
            De två första sakerna som statsrådet tog upp hinner jag inte
            gå in på i den här repliken. Min fråga är:
          </note>
          <note>
            Kan vi vänta oss att få förslag beträffande de två första punkterna
            inom det närmaste året?
          </note>
          <note>
            Anf. 138 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! I de delar som avser handeln med EG
          </note>
          <note>
            och bearbeting i tredje land kan jag försäkra att vi kommer att
            lägga fram förslag så snabbt det någonsin är möjligt. Det är i
            stor utsträckning beroende av överenskommelser med EG. Men i andra
            delar skall vi, om det är möjligt, göra det utan förhandlingar.
            Jag har aviserat ett förslag.
          </note>
          <note>
            Det är möjligt att jag gör Lennart Brunander besviken, men jag
            tror att jag gör våra konsumenter och inte minst u-länderna och
            östländerna glada om jag konstaterar att jag på den tredje punkten
            har en avvikande uppfattning. Det är inte den svenska regeringens
            avsikt att införa restriktioner mot omvärlden. Däremot skall vi
            med all kraft verka för att EG-länderna och andra länder så snart
            som möjligt avskaffar sina kvantitativa restriktioner mot tredje
            land inom ramen för GATT-
          </note>
          <note>
            förhandlingarna.
          </note>
          <note type="speaker">
            Anf. 139 LENNART BRUNANDER (c):
          </note>
          <note>
            Herr talman! Det var det som var syftet med
          </note>
          <note>
            GATT-förhandlingarna. De är inte slutförda.
          </note>
          <note>
            Sverige gick i förväg och fattade ett beslut. Min fråga är: Är
            det möjligt att vinna fördelarna med likaberättigande och i andra
            avseenden om man har olika regler i begränsningsavtalen? Jag har
            uppfattat att det är mycket svårt att få detta till stånd. Därför
            tycker jag att det är viktigt att ha med i bilden att man också
            kan förändra avtalen, om det blir nödvändigt att göra det.
          </note>
          <note>
            Vi har ett behov av att ha en svensk tekonäring som dels ger
            oss bra produkter, dels ger sysselsättning. I
          </note>
          <note>
            dag är det inte minst viktigt, med tanke på den situation vi
            har.
          </note>
          <note>
            Det där med konsumenterna kan vi kanske vara litet försiktiga
            med. Löftet om att konsumenterna skulle vinna två och en halv
            miljard om vi bara ändrade begränsningsreglerna har inte på något
            sätt infriats. Snarare har kläderna blivit dyrare och inte billigare
            efter det beslutet.
          </note>
          <note>
            Anf. 140 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag tror inte att jag skulle gagna svenska intressen
            i medlemskapsförhandlingarna om jag redan här i denna kammare
            gav upp det jag betraktar vara väsentliga svenska intressen, nämligen
            både att åstadkomma full frihandel inom
          </note>
          <note>
            EG och att upprätthålla öppenhet mot omvärlden.
          </note>
          <note type="speaker">
            Anf. 141 LENNART BRUNANDER (c):
          </note>
          <note>
            Herr talman! Jag tackar för de här svaren och hoppas att vi skall
            kunna jobba vidare med de här frågorna och nå bra resultat för
            tekonäringen. Inte minst för mig som kommer från Sjuhäradsbygden
            är detta oerhört viktigt.
          </note>
          <note>
            Överläggningen var härmed avslutad.
          </note>
          <note>
            24 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1992/93:Fi80--Fi87 till finansutskottet
          </note>
          <note>
            25 § Bordläggning
          </note>
          <note>
            Anmäldes och bordlades
          </note>
          <note>
            Skrivelserna
          </note>
          <note>
            1992/93:145 Redogörelse för svenska företags verksamhet i Sydafrika
          </note>
          <note>
            1992/93:147 Ägande av den avgiftsfinansierade radio- och TV-verksamheten
            m.m.
          </note>
          <note>
            Motionerna
          </note>
          <note>
            med anledning av prop. 1992/93:98 Ändring i lagen
          </note>
          <note>
            (1984:3) om kärnteknisk verksamhet, m.m.
          </note>
          <note>
            1992/93:N36 av Mikael Odenberg (m)
          </note>
          <note>
            1992/93:N37 av Dan Ericsson i Kolmården m.fl.
          </note>
          <note>
            (kds,s,fp,c,v,-)
          </note>
          <note>
            1992/93:N38 av Rolf L Nilson m.fl. (v)
          </note>
          <note>
            1992/93:N39 av Annika Åhnberg (-)
          </note>
          <note>
            1992/93:N40 av Christer Windén och Bengt
          </note>
          <note>
            Dalström (nyd)
          </note>
          <note>
            med anledning av prop. 1992/93:99 Vissa åtgärder inom klimatområdet
            och i Östersjöregionen
          </note>
          <note>
            1992/93:Jo13 av Kenneth Lantz och Carl Olov
          </note>
          <note>
            Persson (kds)
          </note>
          <note>
            1992/93:Jo14 av Margareta Winberg m.fl. (s)
          </note>
          <note>
            1992/93:Jo15 av Christer Windén (nyd)
          </note>
          <note>
            1992/93:Jo16 av Jan Jennehag (v)
          </note>
          <note>
            Skatteutskottets betänkande
          </note>
          <note>
            1992/93:SkU8 Skattelättnader vid utskiftning av aktier i riskkapitalbolag,
            m.m.
          </note>
          <note>
            26 § Meddelande om SkU8
          </note>
          <note type="speaker">
            Anf. 142 FÖRSTE VICE TALMANNEN:
          </note>
          <note>
            Efter samråd med skatteutskottets ordförande och vice ordförande
            kommer talmannen i morgon att föreslå kammaren att skatteutskottets
            betänkande
          </note>
          <note>
            SkU8 får företas till avgörande efter endast en bordläggning.
          </note>
          <note>
            27 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 november
          </note>
          <note>
            1992/93:47 av Kristina Svensson (s) till statsrådet
          </note>
          <note>
            Alf Svensson om energikrisen i Litauen:
          </note>
          <note>
            Energikrisen i Litauen har under hösten djupnat och situationen
            är mycket alarmerande inför den kommande vintern.
          </note>
          <note>
            I juli i år upphörde leveranserna av råolja från
          </note>
          <note>
            Ryssland. Leveranserna av naturgas pågår alltjämt men svarar
            inte upp till landets behov av energi.
          </note>
          <note>
            Energisituationen inför vintern är svår i samtliga baltiska nationer
            men mest utsatt är Litauen eftersom landet har en industri som
            är extremt oljeberoende.
          </note>
          <note>
            Oljeförråden avsedda för uppvärmning räcker endast 24 dagar för
            normal uppvärmning. Vid en extrem ransonering räcker förråden
            64 dagar
          </note>
          <note>
            (räknat från 20 november). Lagren av dieselolja räcker på motsvarande
            sätt i 15 resp. 108 dagar.
          </note>
          <note>
            Gasförråden räcker i 12 dagar. Kol finns för 150
          </note>
          <note>
            dagars behov.
          </note>
          <note>
            Litauen kan endast ta emot råolja via pipeline från
          </note>
          <note>
            Ryssland och saknar ännu hamnkapacitet för leveranser sjövägen.
          </note>
          <note>
            Inför den annalkande vintern är energisituationen mycket akut,
            inte bara för uppvärmning av bostäder utan även för sjukhus, skolor
            m.m.
          </note>
          <note>
            Biståndsministern meddelade i en frågestund i riksdagen den 20
            oktober att UD:s katastrofsamordnare skulle besöka Litauen för
            att göra en allmän bedömning av behovet av katastrofinsatser.
          </note>
          <note>
            Med anledning av den akuta bristen på olja i
          </note>
          <note>
            Litauen vill jag fråga biståndsministern:
          </note>
          <note>
            -- Hur kommer Sverige att bistå Litauen för att mildra effekterna
            av den energikris som landet befinner sig i?
          </note>
          <note>
            -- Vilka multilaterala initiativ har biståndsministern tagit
            för att bistå Litauen med olje- och gasleveranser?
          </note>
          <note>
            -- Vilka insatser planeras i det svenska biståndet till de baltiska
            staterna för att i ett mer långsiktigt perspektiv trygga energiförsörjningen?
          </note>
          <note>
            28 § Kammaren åtskildes kl. 18.25.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. ajourneringen
            kl. 16.27 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
