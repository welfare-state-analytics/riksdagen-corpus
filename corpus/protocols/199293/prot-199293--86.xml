<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--86</head>
          <docDate when="1993-03-30 00:00:00">1993-03-30 00:00:00</docDate>
        </div>
      </front>
      <body>
        <div>
          <note>
            1 § Meddelande om information från regeringen
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Vid kammarens sammanträde torsdagen den 1 april kl. 14.30 lämnar
            statsrådet Ulf Dinkelspiel (m)
          </note>
          <note>
            information om europeiska integrationsfrågor.
          </note>
          <note>
            2 § Justering av protokoll
          </note>
          <note>
            Justerades protokollet för den 24 mars.
          </note>
          <note>
            3 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1992/93:95
          </note>
          <note>
            Till riksdagen
          </note>
          <note>
            Interpellation 1992/93:95 ''Bistånd till Eritrea'' av
          </note>
          <note>
            Eva Johansson kommer att besvaras den 23 april.
          </note>
          <note>
            Interpellanten och jag har inte kunnat finna en tid för interpellationens
            besvarande inom den aktuella
          </note>
          <note>
            4-veckorsfristen på grund av andra engagemang.
          </note>
          <note>
            Vi har därför tillsammans med kammarkansliet träffat en överenskommelse
            om att jag skall svara på interpellationen den 23 april.
          </note>
          <note>
            Stockholm den 23 mars 1993
          </note>
          <note>
            Birgit Friggebo
          </note>
          <note>
            Interpellation 1992/93:103
          </note>
          <note>
            Till riksdagen
          </note>
          <note>
            Interpellation 1992/93:103 ''Regeringens flyktingpolitik'' av
            Ingrid Näslund kommer att besvaras den 23 april.
          </note>
          <note>
            Interpellanten och jag har inte kunnat finna en tid för interpellationens
            besvarande inom den aktuella
          </note>
          <note>
            4-veckorsfristen på grund av andra engagemang.
          </note>
          <note>
            Vi har därför tillsammans med kammarkansliet träffat en överenskommelse
            om att jag skall svara på interpellationen den 23 april.
          </note>
          <note>
            Stockholm den 23 mars 1993
          </note>
          <note>
            Birgit Friggebo
          </note>
          <note>
            4 § Svar på fråga 1992/93:482 om reglerna för omnämnande av sponsorer
            till televisionsprogram
          </note>
          <note>
            Anf. 2 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat om jag är beredd
            att föreslå sådana förändringar av lagstiftningen att reglerna
            för reklam och sponsring i televisionen blir begripliga för medborgarna.
          </note>
          <note>
            Bakgrunden är att Sten Andersson anser det vara inkonsekvent
            att Radionämnden har funnit att TV
          </note>
          <note>
            4 har brutit mot radiolagen genom sitt sätt att presentera vinster
            i programmet Bingolotto, medan t.ex. TV 2 i bild och ljud får
            tala om vilka företag som sponsrar fotbollsmatcher.
          </note>
          <note>
            Enligt 6 § andra stycket radiolagen får ett programföretag inte
            i programverksamheten mot vederlag eller annars på ett otillbörligt
            sätt gynna ett kommersiellt intresse. Detta gäller inte vad som
            sänds under annonstid i televisionen eller annonser och liknande
            meddelanden i sökbar text-TV. Syftet med regeln är att motverka
            smygreklam. Reglerna om otillbörligt gynnande av kommersiellt
            intresse gäller lika för TV 4 och Sveriges Television.
          </note>
          <note>
            Radionämnden har vid två tillfällen, den 22
          </note>
          <note>
            oktober 1992 och den 24 februari 1993, funnit att
          </note>
          <note>
            TV 4 har brutit mot bestämmelsen genom sitt sätt att presentera
            vinster i programmet Bingolotto.
          </note>
          <note>
            Radionämnden ansåg att olika varumärken framhävdes på ett sätt
            som inte kunde motiveras med hänsyn till något beaktansvärt informationseller
            underhållningsintresse.
          </note>
          <note>
            Radionämnden har således funnit att TV 4 i detta avseende brutit
            mot 6 § radiolagen, inte mot sponsringsreglerna i avtalet mellan
            staten och
          </note>
          <note>
            Nordisk Television.
          </note>
          <note>
            Reglerna om sponsorsmeddelanden i Sveriges
          </note>
          <note>
            Televisions och TV 4:s sändningar finns i avtalen mellan staten
            och resp. företag.
          </note>
          <note>
            Avtalsbestämmelserna för Sveriges Television och
          </note>
          <note>
            TV 4 är likartade. Reglerna för Sveriges Television när det gäller
            utformning och placering av sponsorsmeddelanden har dock skärpts
            något fr.o.m. den 1 januari 1993 mot bakgrund av erfarenheterna
            av de regler som gällde tidigare.
          </note>
          <note>
            Enligt den nuvarande lydelsen av avtalet mellan staten och Sveriges
            Television skall sponsorns eller sponsorernas namn eller firma
            anges i början eller slutet av ett sponsrat program. Om Sveriges
          </note>
          <note>
            Television finner det lämpligt kan detta ske såväl före som efter
            programmet. Meddelande om sponsorskap får inte lämnas i pauser.
            Meddelandet skall -- med beaktande av att ändamålet med meddelandet
            skall vara att upplysa publiken om sponsorskapet -- ges en sådan
            utformning att det inte riskerar att förväxlas med sedvanliga
            reklaminslag i reklamfinansierad TV. Sponsorns logotyp får användas
            endast om det kan ske utan risk för förväxling med tjänst eller
            vara som sponsorn erbjuder till försäljning. Meddelandet, som
            skall vara kort, får inte åtföljas av musik och skall även i övrigt
            ges en neutral utformning.
          </note>
          <note>
            Radionämnden har ännu inte prövat hur de nya reglerna för Sveriges
            Television har tillämpats.
          </note>
          <note>
            Radiolagens förbud mot otillbörligt gynnande av kommersiella
            intressen har tillkommit i syfte att motverka att sponsorer och
            andra påverkar programmens utformning. Syftet med avtalsbestämmelserna
            för Sveriges Television och
          </note>
          <note>
            TV 4 om utformning och inplacering av sponsorsmeddelande, är
            att informera TV-tittarna om att ett program är sponsrat.
          </note>
          <note>
            Jag har inte för avsikt att ta initiativ till några ytterligare
            ändringar.
          </note>
          <note>
            Anf. 3 STEN ANDERSSON i Malmö (m):
          </note>
          <note>
            Herr talman! Jag tackar för svaret. En politiker borde ha som
            förstahandsuppgift att ta bort eller motivera de lagar som en
            majoritet av medborgarna har mycket svårt att förstå innehållet
            i eller avsikten med. Ett sådant exempel är bestämmelserna om
            reklamen i radio och TV.
          </note>
          <note>
            Man får alltså inte lov att nämna ett firmanamn, t.ex. i Bingolotto,
            där vissa företag delar ut vinster i programmet. Däremot kan man
            mycket väl i samma program nämna märket på en bil som delas ut
            som vinst. Logiken är här inte alldeles uppenbar.
          </note>
          <note>
            Vi kan också se, som statsrådet nämnde i sitt svar, att man t.ex.
            efter Sportextra på lördagarna säger att en match har sponsrats
            av det eller det företaget.
          </note>
          <note>
            Det visas reklam i olika sammanhang, framför allt i samband med
            sport. Runt rinkarna vid ishockey och runt fotbollsplanerna är
            det nerlusat med reklamskyltar. Även om man inte uttalar namnen,
            är de flesta som ser på TV läskunniga, och de får budskapet. Konsekvensen
            i detta lyser med sin frånvaro.
          </note>
          <note>
            Jag vill fråga statsrådet: Förstår statsrådet att det finns många
            människor utanför detta hus som har svårt att förstå logiken och
            konsekvensen i dessa regler?
          </note>
          <note>
            Anf. 4 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tror att publiken mycket väl förstår att det
            finns en allmän TV där man inte vill ha reklam. Den finansieras
            på ett sätt. Sedan finns reklam-TV, som är ganska nytt i Sverige.
            Den finansieras på ett annat sätt. Det tror jag är ganska enkelt.
          </note>
          <note>
            En annan sak är att det inte skall finnas smygreklam, annonsering,
            i vanliga program. Det är lika för Sveriges Television och för
            TV 4. Det tror jag också är ganska klart. Däremot kan det uppstå
            missförstånd, eller verka litet rörigt, när det gäller att man
            före och efter programmen får nämna vem som har sponsrat programmen.
            Man får i TV 4 vara tydligare än vad man får vara i
          </note>
          <note>
            Sveriges Television.
          </note>
          <note>
            Här tror jag att det kan råda vissa missförstånd.
          </note>
          <note>
            Men att vi har en reklamfri allmän TV och en reklam-TV, vilket
            är den stora huvudfrågan, är ganska lätt att begripa.
          </note>
          <note>
            Anf. 5 STEN ANDERSSON i Malmö (m):
          </note>
          <note>
            Herr talman! Jag tror nog att statsrådets anhängare, dvs. de
            som förstår att detta är lätt att begripa, inte har någon omfattande
            numerär.
          </note>
          <note>
            Vad är smygreklam? Vad kallas det när man t.ex.
          </note>
          <note>
            ser fotboll från England på lördagarna och hela arenan är fylld
            med reklamskyltar som förekommer under hela programmet? Däremot
            är det annorlunda om man, som miljoner svenskar gör i dag, ser
            på programmet Bingolotto. Om nu Volvo skulle vilja dela ut en
            Volvobil som vinst, får man inte säga att den kommer från Volvo.
            Men man får lov att säga att bilen heter Volvo. Konsekvensen i
            detta skulle jag gärna vilja få förklarad.
          </note>
          <note>
            Överläggningen var härmed avslutad.
          </note>
          <note>
            5 § Svar på frågorna 1992/93:491 och 494 om ensamma flyktingbarn
          </note>
          <note>
            Anf. 6 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Annika Åhnberg har frågat mig om regeringen avser
            att vidta åtgärder så att Sverige behandlar flyktingbarn i enlighet
            med FN:s konvention om barnets rättigheter.
          </note>
          <note>
            Rune Backlund har frågat mig om jag är beredd att ta initiativ
            till en snabb översyn av förhållningssättet till ensamma flyktingbarn.
          </note>
          <note>
            Jag besvarar frågorna i ett sammanhang.
          </note>
          <note>
            Jag anser att svenska myndigheter, i asylärenden liksom i andra
            sammanhang, tar stor hänsyn till barnens behov. Åt alla ensamma
            barn som söker asyl förordnas en god man, förutom ett offentligt
            biträde, så att deras intresse kan tillgodoses på bästa sätt.
            Man tar också särskild hänsyn till barnens situation vid prövningen
            av asylansökningar, och ärenden rörande ensamma barn behandlas
            alltid med förtur.
          </note>
          <note>
            FN:s kommitté för barnets rättigheter höll i januari i år, i
            enlighet med förfarandet enligt FN:s konvention om barnets rättigheter,
            förhör med företrädare för Sverige på grundval av den svenska
            rapporten om tillämpningen av konventionen.
          </note>
          <note>
            Kommittén ansåg att Sverige i stort uppfyller konventionens krav.
            Förutom vissa synpunkter på förvarstagande av barn framfördes
            ingen kritik rörande behandlingen av asylsökande barn.
          </note>
          <note>
            Jag vill påpeka att det stora flertalet ensamma barn som söker
            asyl i Sverige är över 16 år. Det är mycket ovanligt att yngre
            barn ensamma söker asyl här och det är följaktligen endast i ett
            fåtal fall som det kan bli aktuellt att avvisa ett yngre ensamt
            barn.
          </note>
          <note>
            Svenska myndigheter kan naturligtvis aldrig skicka tillbaka ett
            litet barn, om man inte vet att någon tar hand om det vid ankomsten
            till hemlandet.
          </note>
          <note>
            Detta betyder emellertid inte att ensamma barn automatiskt har
            rätt till uppehållstillstånd i Sverige.
          </note>
          <note>
            Det skulle knappast vara i enlighet med principen om barnets
            bästa som bl.a. uttrycks i FN:s barnkonvention. I denna princip
            ingår ju att barn i möjligaste mån skall få vara med sin familj.
            Därför försöker svenska myndigheter så långt det är möjligt hitta
            barnets familj och se till att familjen kan återförenas, om möjligt
            i sitt hemland.
          </note>
          <note>
            Asylsökande får sina asylansökningar prövade individuellt. Frågan
            om avvisning till hemlandet eller något annat land avgörs på grundval
            av de skäl den enskilde asylsökanden åberopar. Möjligheten att
            verkställa en avvisning ingår emellertid också i myndigheternas
            ställningstagande -- om det är omöjligt att verkställa en avvisning
            kan den asylsökande beviljas uppehållstillstånd i Sverige, även
            om han eller hon inte uppfyller kraven för asyl.
          </note>
          <note>
            Om det i undantagsfall är nödvändigt att ett barn som finns i
            Sverige omhändertas av svenska myndigheter finns möjligheter till
            detta i vår lagstiftning. Men det bästa för barn är ju normalt
            att få vara med sin familj, och det är detta som man i dag söker
            uppfylla då det är möjligt. Vid våra myndigheters tolkning av
            lagar och bestämmelser utgår myndigheterna från barnets bästa.
          </note>
          <note>
            Anf. 7 ANNIKA ÅHNBERG (-):
          </note>
          <note>
            Herr talman! Jag tackar för svaret på min fråga. Jag är inte
            nöjd med svaret. Jag är ganska missnöjd. Jag är förvånad över
            statsrådets, som jag tycker, okritiska inställning till Invandrarverkets
            sätt att hantera ensamma flyktingbarn.
          </note>
          <note>
            Sverige har mycket tidigt ratificerat FN:s konvention om barnets
            rättigheter. Vi har också i vår egen grundlag, regeringsformen,
            klart och tydligt uttryckt att allt vad det offentliga, dvs.
          </note>
          <note>
            samhällets myndigheter, gör, skall de göra i syfte att öka den
            enskildes välfärd. Myndigheterna skall handla för barnets bästa.
            Statsrådet avslutade med att säga att myndigheter gör så.
          </note>
          <note>
            Jag tycker inte att det är bevis nog att statsrådet påstår att
            så är fallet eller att Invandrarverket själv anser sig göra det.
            Det som har kommit till allmän kännedom under senare tid om hur
            några ensamma flyktingbarn har blivit behandlade talar snarare
            för motsatsen. Vi skulle behöva ordentligt se över om detta har
            förekommit i fler fall och hur
          </note>
          <note>
            Invandrarverket egentligen tolkar barnets bästa.
          </note>
          <note>
            Jag skulle också vilja ha mer definierat vad som menas med att
            man inte kan skicka i väg ett barn om det inte finns någon som
            tar hand om det. Vad finns det för regler och föreskrifter som
            definierar detta ''någon tar hand om''? Det måste finnas mycket
            tydliga sådana. Vad jag kan förstå har det i åtminstone ett av
            dessa fall faktiskt inte handlat om att återförena barn, utan
            om att skilja barn från en moder som fanns kvar i det här landet
            medan barnet skulle återsändas. Jag känner stor oro inför detta.
          </note>
          <note>
            I de här fallen har dessutom andra myndigheter som också har
            att ta hand om barn uppenbarligen delat den kritiska uppfattningen
            och inte den okritiska som statsrådet har. Det är nämligen de
            som har reagerat. I ett fall var det polisen och i ett annat fall
            föreståndaren på ett barnhem. Jag tycker att det behövs en ordentlig
            översyn av detta. Jag är förvånad över det svar som jag har fått
            här i dag.
          </note>
          <note type="speaker">
            Anf. 8 RUNE BACKLUND (c):
          </note>
          <note>
            Herr talman! Jag vill också börja med att tacka för svaret. Jag
            upplever svaret som en redovisning av de förhållanden och regler
            som gäller. Men när man tittar på det fall som varit aktuellt,
            och som i vissa stycken är ett ganska unikt fall, upptäcker man
            att vi hamnar i en diskussion om vårt synsätt på hur barn skall
            hanteras och under vilka förhållanden barn skall leva.
          </note>
          <note>
            Våra sociala myndigheter har gjort bedömningen att föräldrarna
            var olämpliga som vårnadshavare i detta läge. Då uppstår en mycket
            delikat fråga om vilket ansvar vi har för det här barnets situation
            vid ett eventuellt hemsändande. Enligt regler och konventioner
            har vi ju fortfarande inte rätt att splittra familjer. Vi är skyldiga
            att ta hänsyn till att det finns biologiska föräldrar. Ändå finns
            det grundläggande synsättet på hur barnet skall leva och växa
            upp och hur de skall ha det i en familjesituation.
          </note>
          <note>
            Jag har funnit att det finns flera motstridiga intressen som
            kommer in i dessa ärenden. Även om de inte är så många är de tillräckliga
            för att bli mycket uppmärksammade och väcka stor debatt och undran
            hos den allmänna opinionen. Vi har å ena sidan de internationella
            åtagandena genom barnkonventionen, den konvention som säger att
            vi inte får splittra familjer och vi har åtaganden som säger att
            vi inte utan vidare får behålla ett barn. Å
          </note>
          <note>
            andra sidan finns då frågan vad som skall hända med ett barn
            som lämnar landet och där vi vet att familjeförhållandena är mycket
            besvärliga eller där det inte finns en ordnad familjesituation.
          </note>
          <note>
            Då blir jag litet förvånad över att kulturministern inte är beredd
            att titta litet på hur vårt förhållningssätt skall vara i den
            här typen av ärenden. Jag tycker inte att det finns några givna
            och självklara svar på dessa frågeställningar. Vi måste försöka
            väga samman dessa olika intressen och se vad vi har rätt att göra
            internationellt sett i ett sådant ärende.
          </note>
          <note>
            Inom flyktingpolitiken har man sett att det faktiskt finns en
            liten tendens till att föräldrar dumpar sina barn i en del länder
            för att lösa sina egna bekymmer.
          </note>
          <note>
            Anf. 9 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är ju ofta många svåra avvägningar som våra
            myndigheter har att ta ställning till. Det kan ju vara flera myndigheter
            som är inblandade. Livet är ju sådant att det ofta finns motstridiga
            intressen.
          </note>
          <note>
            Men våra myndigheter är enligt min uppfattning väl skickade att
            göra sådana avvägningar. Det tvingas de att göra nästan varje
            dag. Utgångspunkten måste vara, och är också, barnets bästa. Det
            är naturligtvis beklagligt att man inte i en diskussion kan belysa
            principer utifrån de enskilda fallen.
          </note>
          <note>
            Ingen av frågeställarna har heller dragit upp de enskilda fallen.
          </note>
          <note>
            Möjligen kan man säga att det som många trodde skulle hända inte
            har hänt, dvs. att man har sänt i väg barn utanför Sveriges gränser
            utan att man har säkerställt att det finns någon som tar hand
            om det.
          </note>
          <note>
            I normalfallen brukar man kontakta föräldrar eller andra anhöriga
            som tar emot när ett barn skickas tillbaka till sitt hemland.
            Det är normalfallet. Detta gäller ju ofta äldre barn och inte
            spädbarn.
          </note>
          <note>
            Det kan däremot delvis komma i ett annat läge om barnet har varit
            omhändertaget, t.ex enligt LVU.
          </note>
          <note>
            Där är andra myndigheter än Invandrarverket inblandade för att
            ta ställning till om det finns en vårdnadshavare som är acceptabel.
            Men denna vägning skall våra myndigheter göra utifrån de allmänna
            intentioner och riktlinjer som vi har för beslutsfattande i Sverige,
            nämligen barnets bästa.
          </note>
          <note type="speaker">
            Anf. 10 RUNE BACKLUND (c):
          </note>
          <note>
            Herr talman! Vi får ju inte diskutera det enskilda fallet. Men
            vad som skulle kunna inträffa i den här typen av ärenden är ju
            att de svenska sociala myndigheterna gör den bedömningen att det
            inte finns en acceptabel familjesituation för barnet att sändas
            tillbaka till. Då uppstår frågan vilken rätt vi i Sverige har
            att ta ansvar för det här barnet enligt de konventioner som gäller
            i fråga om familjesplittring, biologiska föräldrars rätt osv.
          </note>
          <note>
            Jag menar att det i den debatt som har förekommit kring det nu
            aktuella fallet inte riktigt har klarats ut vilka rättigheter
            och skyldigheter vi har i ett sådant här ärende, vilka rättigheter
            och skyldigheter invandrare har och vilka skyldigheter sociala
            myndigheter har att tillämpa konventioner och artiklar som Sverige
            i andra sammanhang arbetar för. Vi har ju det omvända förhållandet
            då barn förs ur Sverige till andra länder. I sådana sammanhang
            har vi med mycket stor kraft hävdat att barnen skall föras tillbaka
            till vårdnadshavarna i Sverige. Jag menar därför att det här finns
            en principfråga som är värd att diskutera.
          </note>
          <note>
            Anf. 11 ANNIKA ÅHNBERG (-):
          </note>
          <note>
            Herr talman! Naturligtvis är det här oerhört svåra och komplicerade
            frågor. Så är det alltid när barn drabbas av svåra förhållanden.
            Det här är extremt svåra frågor.
          </note>
          <note>
            Jag har inte haft för avsikt att få det att framstå som att jag
            tror att flyktingbarn vanligtvis behandlas på det här sättet.
            Det är emellertid ett faktum att det finns flera sådana här fall,
            där olika myndigheter, som alla har att se till barnets bästa,
            har reagerat mycket olika, och enligt min uppfattning är det
          </note>
          <note>
            Invandrarverket som står för det omänskliga sättet att behandla
            barn, som icke ser till barnets bästa.
          </note>
          <note>
            Detta gör mig orolig, och jag tycker att det finns anledning
            att se över området.
          </note>
          <note>
            Vad vet jag, kanske har det förekommit andra fall, i vilka andra
            myndigheter inte har haft möjlighet att bemöta Invandrarverket
            eller att protestera mot
          </note>
          <note>
            Invandrarverkets sätt att bete sig. Kanske händer det i andra
            fall, som vi aldrig får kännedom om, att
          </note>
          <note>
            Invandrarverket i sitt handlande inte tillämpar
          </note>
          <note>
            FN:s barnkonvention eller svensk grundlag. Det förvånar mig att
            statsrådet uppenbarligen är så övertygad om att det aldrig händer
            och att det kanske inte ens har hänt i de här fallen. Det är det
            som enligt min uppfattning behöver ses över, så att vi får en
            bättre analys av situationen och möjligen nya riktlinjer för Invandrarverket
            i de här fallen.
          </note>
          <note>
            Anf. 12 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Utgångspunkten för de ställda frågorna har varit
            ett mycket litet barn, och det är väldigt sällsynt att så små
            barn blir ensamma.
          </note>
          <note>
            Rune Backlund säger att den debatt som har förekommit inte har
            klarat ut de olika lagarnas tillämpningsområden och om de krockar
            med varandra. Våra myndigheter skall tillämpa lagarna, och tillämpningen
            av lagarna i det här fallet är ännu inte färdiggjord. Därför kan
            man i dag inte med säkerhet säga att lagarna strider mot varandra.
          </note>
          <note>
            Myndigheternas tillämpning av lagarna framöver får visa om så
            är fallet.
          </note>
          <note>
            Jag är alldeles övertygad om att både
          </note>
          <note>
            Invandrarverket och de sociala myndigheterna kommer att ha barnets
            bästa som utgångspunkt.
          </note>
          <note>
            Vad som skall hända om man över huvud taget inte hittar någon
            vårdnadshavare är det myndigheternas sak att bedöma.
          </note>
          <note>
            Jag vill, herr talman, tillbakavisa Annika Åhnbergs påstående
            att Invandrarverket nästa alltid skulle handla omänskligt. Invandrarverket
            har många ensamma barn, som dock ofta är över 16 år, att ta hänsyn
            till. I vissa avseenden kommer också en genomlysning och en översyn
            att ske beträffande de ungdomarna.
          </note>
          <note type="speaker">
            Anf. 13 RUNE BACKLUND (c):
          </note>
          <note>
            Herr talman! Det är korrekt att myndigheterna har att handlägga
            det här fallet fullt ut och att man först med facit i hand kan
            säga exakt var problemen ligger.
          </note>
          <note>
            Anledningen till att jag ställde den här frågan om ett initiativ
            från regeringen är att jag tycker att det vore värdefullt att
            få klarlagt vad som är våra rättigheter och skyldigheter i den
            här typen av ärenden. Jag tror att många människor runt om i vårt
            land som via medierna har följt redovisningen i det här fallet
            har haft mycket svårt att riktigt hänga med i den här typen av
            frågeställningar rörande utlänningslagens tillämpning och socialtjänsten
            --
          </note>
          <note>
            man ser fallet endast med utgångspunkt i barnets situation och
            har väldigt svårt att hänga med i de juridisk-byråkratiska svängarna
            i ett sådant här ärende.
          </note>
          <note>
            Jag tror därför att det hade varit värdefullt om regeringen hade
            kunnat belysa de förhållningssätt som allmänt gäller vid hanteringen
            av barn som befinner sig i en mycket utsatt situation, vilket
            det uppenbarligen är fråga om i det här fallet.
          </note>
          <note>
            Anf. 14 ANNIKA ÅHNBERG (-):
          </note>
          <note>
            Herr talman! Eftersom Rune Backlund och jag delvis har olika
            frågeställningar, följer den här debatten delvis två olika spår.
          </note>
          <note>
            Det är bra att statsrådet säger att det skall komma en redovisning
            av Invandrarverkets egen handläggning av fall som gäller ensamma
            flyktingbarn. Jag påstår inte att Invandrarverket beter sig felaktigt,
            men jag känner en oro när det kommer till kännedom att sådana
            här fall förekommer.
          </note>
          <note>
            Man kan heller inte säga att tillämpningen av lagarna inte är
            färdig och att vi därför inte vet hur det gick. Om Invandrarverket
            hade fått bestämma hade nämligen tillämpningen varit färdig.
          </note>
          <note>
            Invandrarverket har i flera fall -- det handlar inte bara om
            ett -- faktiskt beslutat om utvisning. Hade inte andra myndigheter
            protesterat, hade vi nu stått här med facit i hand -- eller rättare
            sagt: vi hade inte stått här med facit i hand, eftersom ärendena
            då inte hade kommit till allmän kännedom. Det är därför enligt
            min mening ett mycket märkligt resonemang.
          </note>
          <note>
            Vi har en princip som säger att man skall utgå från barnets bästa,
            och olika myndigheter kommer till helt olika slutsatser. Då måste
            det finnas anledning att förtydliga definitionen av vad som är
            barnets bästa.
          </note>
          <note>
            I den rapport till FN som nämndes tidigare i debatten tas detta
            inte alls upp. Det är därför inte så märkligt att FN-konventionen
            inte har kunnat behandla frågan. Invandrarverkets egen handläggning
            berörs inte, däremot berörs vad som händer ute på flyktingförläggningar.
            En hel del fattas alltså.
          </note>
          <note>
            Anf. 15 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Annika Åhnberg gav nu en beskrivning av fallet.
            Hon sade att det hade funnits en risk att barnet hade kastats
            ut ur landet om
          </note>
          <note>
            Invandrarverket hade fått agera på egen hand.
          </note>
          <note>
            Detta är inte sant. Inget barn, och framför allt inte barn i
            den åldern, sänds ut från Sverige utan att det finns garantier
            för att det finns en vårdnadshavare.
          </note>
          <note>
            Det beslut som är fattat av Invandrarverket omfattar både moder
            och barn.
          </note>
          <note>
            Det här är ett mycket komplicerat enskilt ärende.
          </note>
          <note>
            Det är oacceptabelt att barn växer upp under under sådana förhållanden.
            Det har i den allmänna debatten antytts att Invandrarverket eller
            andra svenska myndigheter skulle kunna avvisa ett barn utan att
            man har garantier för att det finns en vårdnadshavare. Detta sker
            icke. Jag förstår alla dem som är upprörda, som trodde att detta
            var möjligt i Sverige.
          </note>
          <note>
            Anf. 16 ANNIKA ÅHNBERG (-):
          </note>
          <note>
            Herr talman! Jag kan bara konstatera att andra myndigheter --
            det är ju faktiskt flera sådana här fall som har kommit till allmän
            kännedom -- som också har att se till de här barnens bästa, uppenbarligen
            inte har gjort samma bedömning som Invandrarverket. Jag menar
            att det fortfarande finns anledning att klargöra vad vi menar
            med att det skall finnas någon som tar hand om barnet om det utvisas
            tillbaka till sitt hemland. Vad ställer vi från svensk sida för
            krav? Vad innebär detta?
          </note>
          <note>
            Tydligen gör man på olika myndigheter helt olika bedömningar.
          </note>
          <note>
            Jag anser fortfarande att det finns skäl att klargöra och särskilt
            belysa Invandrarverkets egen handläggning. Det är bra att man
            har fokuserat väldigt mycket på andra som tar hand om ensamma
            flyktingbarn, men vad man gör på Invandrarverket borde kanske
            belysas litet bättre. Det tycker jag fortfarande.
          </note>
          <note type="speaker">
            Anf. 17 RUNE BACKLUND (c):
          </note>
          <note>
            Herr talman! Invandrarministern har rätt i att beslutet i det
            här ärendet omfattade både moder och barn. En av krockarna i det
            här ärendet är uppenbarligen att en annan svensk myndighet, dvs.
          </note>
          <note>
            socialtjänsten, inte anser modern, som nu har försvunnit, lämplig
            som vårdnadshavare. Då uppstår en mycket delikat situation som
            gäller vår syn på hur ett barn i ett sådant här fall skall hanteras
            och biologiska föräldrars rätt till sitt barn. Jag upplever att
            vi inte riktigt har klarlagt våra andra internationella åtaganden
            i sådana här fall.
          </note>
          <note>
            Det här kanske är ett unikt fall på så sätt att något liknande
            tidigare inte har förekommit, men under de år jag har sysslat
            med flykting- och invandrarfrågor har jag sett att det, beroende
            på olika sätt att se på vad som ryms i begreppet familj, till
            och från uppstår problem i samband med återsändande av ensamma
            barn till vissa områden av världen.
          </note>
          <note>
            Anf. 18 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är väl få ärenden som är så svåra att hantera
            som dessa. Det gäller inte bara utländska barn som kommer hit,
            utan också svenska barn som av olika skäl befinner sig i andra
            länder och kring vilka det råder motstridande intressen inom familjen.
          </note>
          <note>
            Som jag sade tidigare till Annika Åhnberg kontaktar Invandrarverket
            i normalfallet -- och då handlar det ofta om ungdomar -- någon
            närstående i hemlandet. Det är okomplicerat, därför att det finns
            någon som vill ta emot barnet när det sänts i väg. Följeslagare
            ser till att ungdomar möts av en vuxen person -- ofta en närstående,
            och då mestadels föräldrar.
          </note>
          <note>
            I det här fallet handlar det om ett i Sverige av de sociala myndigheterna
            omhändertaget barn. Som jag antydde är kraven kanske något högre
            när det gäller att säkerställa vem som är vårdnadshavare.
          </note>
          <note>
            Men det är inte min uppgift att här i riksdagen tala om för de
            sociala myndigheterna hur de skall bedöma läget i detta fall.
          </note>
          <note>
            Det är min förhoppning och utgångspunkt att det är barnets bästa
            som man har för ögonen.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:498 om presstödet
          </note>
          <note>
            Anf. 19 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Harriet Colliander har frågat om jag är beredd att
            medverka till en förändring av det förhållandet att merparten
            av det totala presstödet går till de stora tidningarna och att
            närmare hälften av dagspressens momsbefrielse går till liberala
            tidningar. Frågan föranleds av den nyligen presenterade ESO-rapporten
            om presstödets effekter.
          </note>
          <note>
            Staten har länge markerat dagspressens särställning i förhållande
            till andra varor och tjänster genom att vidta en rad presspolitiska
            åtgärder -- dels i form av direkta statliga bidrag till tidningar
            i konkurrensmässigt underläge, dels i form av en förmånlig skattebehandling
            av dagstidningsföretagen generellt.
          </note>
          <note>
            Den förmånliga skattebehandlingen innebär att dagstidningarna
            är befriade från mervärdesskatt på sina upplageintäkter och att
            de betalar lägre reklamskatt än andra reklambärare. ESO-
          </note>
          <note>
            rapportens slutsats om det totala presstödets storlek, och hur
            det är fördelat, bygger på tanken att dagspressen egentligen skulle
            betala 25-
          </note>
          <note>
            procentig moms och full reklamskatt. För mig är ett sådant resonemang
            snarast av akademiskt intresse.
          </note>
          <note>
            ESO-rapportens granskning av situationen i övriga
          </note>
          <note>
            Europa visar t.ex. att dagspressen genomgående har en lägre --
            oftast mycket lägre -- moms än den generella mervärdesskatten
            i resp. land. Inom EG, som beslutat harmonisera medlemsländernas
            uttag av mervärdesskatt, tillhör dagspressen också den kategori
            av varor och tjänster som kan undantas från den generella momsnivån.
            Dessutom har flertalet länder över huvud taget inte någon skatt
            på reklam i dagspressen.
          </note>
          <note>
            Vid en teoretisk beräkning av värdet på dagspressens momsbefrielse
            är det ofrånkomligt att förmånen växer med storleken på tidningens
            omsättning. Det innebär givetvis inte att mindre tidningar skulle
            vara missgynnade, eftersom alla dagstidningar behandlas lika i
            momshänseende.
          </note>
          <note>
            Skatteuttaget är alltså neutralt.
          </note>
          <note>
            För reklamskatten gäller att den ursprungligen infördes för att
            finansiera det direkta presstödet till små och konkurrensutsatta
            dagstidningar. Den övervägande delen av skatteuttaget på reklam
            kommer också från stora dagstidningar och andra reklambärare.
          </note>
          <note>
            Enligt uppgift kommer den särskilde utredaren K-
          </note>
          <note>
            G Svensson att behandla dagspressen i sin utredning om mervärdesskattefrågor.
            Jag vill också nämna att jag har för avsikt att föreslå regeringen
            att tillsätta en utredning med uppgift att belysa dagspressens
            situation.
          </note>
          <note type="speaker">
            Anf. 20 HARRIET COLLIANDER (nyd):
          </note>
          <note>
            Herr talman! Jag tackar kulturministern för svaret.
          </note>
          <note>
            I svaret sägs det att staten länge har markerat dagspressens
            särställning i förhållande till andra varor och tjänster genom
            att vidta en rad presspolitiska åtgärder. I pressutredningen sägs
            det att statens syfte med de presspolitiska åtgärderna är att
            borga för en fri och allsidig opinionsbildning.
          </note>
          <note>
            Ny demokrati har motionerat om ett avskaffande av det direkta
            partistödet och av momsbefrielsen för tidningarna. Vi har föreslagit
            detta därför att vi anser att presstödet har tillkommit för att
            gynna partipolitiska intressen i första hand. ESO-
          </note>
          <note>
            rapporten bekräftar att så är fallet.
          </note>
          <note>
            Vi säger att vi vill ha en fri och framför allt obunden och allsidig
            opinionsbildning.
          </note>
          <note>
            I fråga om den utredning som kulturministern har för avsikt att
            tillsätta skulle jag vilja fråga om kulturministern delar min
            uppfattning att ett syfte med de presspolitiska åtgärderna skall
            vara att man också försöker åstadkomma en obunden opinionsbildning.
          </note>
          <note>
            Anf. 21 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är naturligtvis önskvärt att reglerna är så
            neutrala som det över huvud taget är möjligt. Merparten av de
            här frågorna gäller momsen, och reglerna i det avseendet är neutrala.
          </note>
          <note>
            Det finns ingen styrning till en viss typ av tidningar.
          </note>
          <note>
            Det är mig också helt främmande att styra tidningarnas val av
            beteckning på sig själva. I
          </note>
          <note>
            Harriet Collianders senaste fråga fanns det litet av en antydan
            om att regeringen eller riksdagen på något sätt skulle tala om
            för tidningarna var de står och vilken beteckning de skall ha.
            Det är fullständigt uteslutet, och jag skulle tro att det gäller
            samtliga riksdagsledamöter, dvs. att gå in och styra på det sättet.
            Särskilt för en liberal minister är det uteslutet att föreslå
            sådana regler.
          </note>
          <note type="speaker">
            Anf. 22 HARRIET COLLIANDER (nyd):
          </note>
          <note>
            Herr talman! Jag har inte avsett att tidningarna skall föreslås
            någonting. Jag kan bara säga att pressutredningen konstaterar
            att de partipolitiska intressena har gynnats. Det är alltså ett
            uttalande från utredningen.
          </note>
          <note>
            Vidare finns det faktiskt stöd i utredningen för att staten ökar
            ägarkoncentrationen genom presstödet. Man kan alltså säga att
            Bonniers genom presstödet sitter säkert i sadeln. Man kan också
            här tala om en monopolbildning med statens stöd. Vi anser att
            detta är felaktigt. Jag gissar att kulturministern också anser
            det. Det är väl också något som man får försöka råda bot på i
            direktiven för den utredning som man ämnar tillsätta.
          </note>
          <note>
            Anf. 23 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Syftet med intresset från riksdagens och statens
            sida när det gäller presspolitiken är att garantera en mångfald.
            Jag har inte kunnat läsa ut av ESO-rapporten att vissa partipolitiska
            intressen gynnas. Däremot har man redovisat vilka beteckningar
            tidningarna har på sig själva när man försökt att strukturera
            vilka olika typer av tidningar som har olika slags stöd.
          </note>
          <note>
            Men såvitt jag kan se finns det inte någon värdering i ESO-rapporten
            som säger att vissa partier otillbörligt gynnas.
          </note>
          <note>
            Pressen är faktiskt -- det kan variera något --
          </note>
          <note>
            förhållandevis fristående i vårt land. Det får även jag som liberal
            gång på gång erfara. Det förekommer inte något som helst gynnande
            av behandlingen av min person eller mitt fögderi i olika typer
            av tidningar, utan det är ungefär likadan behandling. Men, som
            sagt, en översyn av pressens förhållanden skall göras, och då
            kommer väl sådana här frågor upp.
          </note>
          <note type="speaker">
            Anf. 24 HARRIET COLLIANDER (nyd):
          </note>
          <note>
            Herr talman! Jag vidhåller att det står i rapporten att de partipolitiska
            intressena gynnas av det presstöd som finns.
          </note>
          <note>
            Så till en annan sak som jag vill ta upp här.
          </note>
          <note>
            Kulturministern säger: ''ESO-rapportens slutsats om det totala
            presstödets storlek, och hur det är fördelat, bygger på tanken
            att dagspressen egentligen skulle betala 25-procentig moms och
            full reklamskatt. För mig är ett sådant resonemang snarast av
            akademiskt intresse.''
          </note>
          <note>
            Då kommer jag in på frågor om andra medier och om reklam i lokalradio
            och TV som den här subventionerade reklamskatten inte gäller för.
          </note>
          <note>
            Vi i Ny demokrati är för att medier behandlas lika.
          </note>
          <note>
            Jag undrar om kulturministern rent generellt också är det och
            hur hon ser på detta med reklam och reklamskatt i olika medier.
          </note>
          <note>
            Anf. 25 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som Harriet Colliander väl vet har vi i Sverige
            en mycket besvärlig ekonomisk situation.
          </note>
          <note>
            Om vi hade full handlingsfrihet och reklamskatten kunde avskaffas,
            skulle jag över huvud taget inte sakna den.
          </note>
          <note type="speaker">
            Anf. 26 HARRIET COLLIANDER (nyd):
          </note>
          <note>
            Herr talman! Jag tackar för de svar som jag har fått av kulturministern.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:500 om kostnader då flykting flyttar
            från anvisad ort
          </note>
          <note>
            Anf. 27 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Robert Jousma har, mot bakgrund av en redovisning
            av vissa problem och kostnader då en flykting flyttar från en
            anvisad ort, frågat mig vilka åtgärder regeringen tänker vidta
            för att rätta till dessa problem. Robert Jousma ifrågasätter bl.a.
          </note>
          <note>
            om en flykting som vistas i Sverige skall medges att byta ort,
            då detta visat sig ytterligare belasta den mycket hårt ansträngda
            flyktingadministrationen. I
          </note>
          <note>
            vart fall bör enligt Robert Jousmas uppfattning inget helt schablonbelopp
            utgå till inflyttningskommunen.
          </note>
          <note>
            Flyktingar och andra utlänningar som har fått uppehållstillstånd
            i Sverige har en självklar rätt att bosätta sig var de vill i
            landet, och någon inskränkning av denna rätt är inte aktuell.
            En sådan inskränkning skulle vara inhuman och strida mot internationella
            konventioner. En annan sak är i vilken utsträckning flyktingen
            vid en flyttning skall kunna påräkna särskilt stöd från samhället
            och hur staten skall ersätta kommunernas kostnader för sådant
            stöd.
          </note>
          <note>
            Det nuvarande ersättningssystemet trädde i kraft den 1 januari
            1991. Särskilda resurser har avsatts för uppföljning och urvärdering.
            Vid sidan av resultatuppföljning sker också en central uppföljning
            av kostnadsutvecklingen för stat och kommun.
          </note>
          <note>
            Jag är medveten om att det kan finnas behov av vissa förändringar
            av ersättningsreglerna när en flykting flyttar från en kommun
            till en annan. Bl.a.
          </note>
          <note>
            Riksdagens revisorer har påtalat detta.
          </note>
          <note>
            I januari 1993 tillsattes bl.a. mot denna bakgrund en särskild
            arbetsgrupp inom Kulturdepartementet med företrädare för Statens
            invandrarverk och
          </note>
          <note>
            Svenska kommunförbundet. Arbetsgruppen skall bl.a. göra en översyn
            av reglerna för utbetalning av schablonersättningen när en flykting
            flyttar till annan kommun. Arbetsgruppen kommer att redovisa eventuella
            behov av regeländringar under våren.
          </note>
          <note type="speaker">
            Anf. 28 ROBERT JOUSMA (nyd):
          </note>
          <note>
            Herr talman! Fru statsråd! Ett nytt ersättningssystem för kommunalt
            flyktingmottagande trädde som bekant i kraft den 1
          </note>
          <note>
            januari 1991. Syftet med detta ersättningssystem är att man skall
            åstadkomma en ökad frihet för kommunerna att göra individuella
            introduktionsprogram, så att varje flykting så fort som möjligt
            skall bli självförsörjande och kunna delta i samhällslivet. Det
            tycker jag är mycket bra och rätt tänkt.
          </note>
          <note>
            Syftet med min fråga var naturligtvis inte att beskära flyktingarnas
            frihet, utan jag anser att det hela handlar om att man redan från
            början tar mer hänsyn till flyktingarnas önskemål om placeringsort
            när de lämnar förläggningarna.
          </note>
          <note>
            Jag vill bestämt hävda att detta skulle spara mycket pengar,
            närmare bestämt i runda siffror 39 miljoner kronor.
          </note>
          <note>
            Statens invandrarverk har studerat hur flyktingmottagandet fungerade
            1991. I studien redovisas bl.a. vad kommunerna tyckte om de s.k.
          </note>
          <note>
            sekundärflyktingarna. Sammanfattningsvis kan man säga att tjänstemännen
            tyckte att
          </note>
          <note>
            Invandrarverket borde ta större hänsyn till flyktingarnas önskemål
            om typ av bosättningsort för att undvika sekundärflyktingar.
          </note>
          <note>
            Tjänstemännen, liksom jag, ifrågasatte också det lämpliga i att
            ge sekundärflyktingarna socialbidrag på den nya orten, eftersom
            de från början hade sin försörjning tryggad i mottagningskommunen.
          </note>
          <note>
            Samtidigt tyckte tjänstemännen att utflyttningsoch inflyttningskommunerna
            borde ha bättre kontakt med varandra än de hittills har haft.
          </note>
          <note>
            Anf. 29 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Robert Jousma pekar på just en del problem som detta
            system har. Som jag sade tidigare har vi tillsatt en särskild
            arbetsgrupp som skall se över dessa frågor. Bakgrunden till det
            är att det finns en del förhållanden som inte är särskilt bra.
          </note>
          <note>
            Vad jag vände mig emot i frågan, vilket kanske var ett missförstånd,
            är att det står att en flykting skall medges rätt att byta ort.
            I det ligger att det skulle vara fråga om något slags tillståndsgivning
            från en myndighet. Men det kan naturligtvis inte komma i fråga.
          </note>
          <note>
            Utredningsresultatet kommer emellertid att redovisas ganska snart.
            Det är min förhoppning att vi då skall kunna komma bort från en
            del oformligheter som det här systemet har.
          </note>
          <note type="speaker">
            Anf. 30 ROBERT JOUSMA (nyd):
          </note>
          <note>
            Herr talman! Jag ser verkligen fram emot att denna utrednings
            resultat skall redovisas. Flyktingarnas skäl att flytta har i
            de flesta fall varit vantrivsel, sysslolöshet, kontaktlöshet,
            m.m. De har trott att de skulle få det bättre om de flyttade.
          </note>
          <note>
            I rapporten från Invandrarverket påpekas det emellertid att de
            sakligt sett fått det lika dåligt eller sämre genom flyttningen,
            främst på grund av arbetslöshet och dåliga bostadsförhållanden.
          </note>
          <note>
            Detta är ett problem framför allt för kommunerna, särskilt de
            små kommunerna. De har byggt upp en mottagningsapparat och administration
            för hela denna affärsverksamhet. Men i och med detta mister de
            såväl flyktingen som halva schablonbidraget. Jag tror att det
            känns mycket betungande för de små kommunerna som har lagt upp
            ett bra introduktionsprogram som inte fullföljs för flyktingen.
            Bl.a. svenskundervisningen, som är en mycket viktig del, försenas.
          </note>
          <note>
            Anf. 31 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Robert Jousma har just pekat på ett av de problem
            som finns, nämligen för de kommuner som är mycket ambitiösa och
            lägger upp breda program och sedan bara får halva ersättningen,
            trots att de har räknat med att ha flyktingen i kommunen en längre
            tid.
          </note>
          <note>
            Storstadskommunerna hävdar ibland att flyttningar från de små
            kommunerna sker efter sex månader, vilket innebär att de små kommunerna
            får ett helt bidrag och sedan blir av med sina kostnader och skjuter
            över problemet på de stora kommunerna.
          </note>
          <note>
            Detta är en bakgrund till att vi faktiskt redan har tagit itu
            med att se över om man kan hitta mindre oformliga regler för hur
            kommunerna skall ersättas från statens sida för de kostnader som
            de har för den första introduktionen.
          </note>
          <note type="speaker">
            Anf. 32 ROBERT JOUSMA (nyd):
          </note>
          <note>
            Herr talman! Jag får tacka statsrådet för ett bra svar. Jag ser
            fram emot utredningens resultat och ber att eventuellt få återkomma
            om det är några oklarheter.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:503 om det statliga stödet till Älvkarleby
            kommun för mottagning av flyktingar
          </note>
          <note>
            Anf. 33 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Bengt Ahlquist har frågat mig om vilket statligt
            stöd Älvkarleby kommun kan påräkna för att fullt ut täcka underskott
            i flyktingmottagning för åren 1993 och 1994.
          </note>
          <note>
            Fram till år 1991 erhöll kommunerna ersättning för ekonomisk
            hjälp som lämnats till flyktingar och vissa andra utlänningar
            under det kalenderår då uppehållstillstånd första gången beviljades
            och de tre därpå följande åren. Den 1 januari 1991 trädde ett
            nytt ersättningssystem i kraft, vilket innebär att den tidigare
            ersättningen för ekonomiskt bistånd och huvuddelen av övriga bidrag
            till kommunerna lades samman i en schabloniserad ersättning.
          </note>
          <note>
            Huvudsyftet med förändringen av ersättningssystemet var att stimulera
            kommunerna att vidta aktiva åtgärder för att flyktingarna snabbare
            skall kunna bli självförsörjande.
          </note>
          <note>
            I likhet med tidigare ersättningssystem kan kommunerna fortfarande
            få ersättning även för vissa särskilda kostnader. De särskilda
            kostnaderna avser ekonomiskt bistånd, social hemhjälp och färdtjänst
            för vissa handikappade och äldre flyktingar samt ersättning för
            faktiska kostnader för bistånd och vård som ges till ensamma flyktingbarn
            under 18 år.
          </note>
          <note>
            Statens invandrarverk får vidare lämna ersättning till kommuner
            som haft betydande extraordinära kostnader för flyktingmottagandet.
            Det kan exempelvis avse betydande merkostnader till följd av att
            man tagit emot särskilt resurskrävande flyktinggrupper, t.ex.
            sådana med en stor andel analfabeter. Bidrag kan också lämnas
            för betydande strukturella merkostnader. För budgetåret 1992/93
            disponerar Invandrarverket 100
          </note>
          <note>
            miljoner kronor för detta ändamål.
          </note>
          <note>
            För att snabbt kunna avveckla administrationen av det gamla ersättningssystemet
            infördes vissa övergångsregler där den ersättning för socialbidrag
            som skulle lämnas till kommunerna enligt det gamla systemet för
            åren 1991--1993
          </note>
          <note>
            schablonberäknades. Dessutom avsattes 40
          </note>
          <note>
            miljoner kronor för särskild ersättning till kommuner som genom
            denna schablonberäkning kunde bedömas få väsentligt lägre ersättning
            för sina socialbidragskostnader för flyktingar mottagna före år
            1991 än vad man skulle ha fått med de äldre reglerna. Regeringen
            beslutade den 11 februari i år att Statens invandrarverk under
            budgetåret 1992/93
          </note>
          <note>
            skulle få disponera ytterligare 15 miljoner kronor för att kompensera
            kommuner som drabbats hårt av övergångsreglerna.
          </note>
          <note>
            Staten har ett övergripande ekonomiskt ansvar för flyktingmottagandet
            under flyktingarnas introduktion i det svenska samhället. Det
            är emellertid inte detsamma som att kommunerna är garanterade
            full täckning för sina kostnader för flyktingmottagandet. Någon
            sådan garanti har aldrig funnits, vare sig i det gamla eller i
            det nya ersättningssystemet.
          </note>
          <note>
            Utgångspunkten för nuvarande ersättningssystem har varit att
            kostnadsfördelningen mellan stat och kommun i allt väsentligt
            skulle vara oförändrad jämfört med tidigare. Jag är medveten om
            att rådande arbetsmarknadssituation kan komma att leda till ökade
            kostnader för flyktingmottagandet.
          </note>
          <note>
            De uppföljningar av det nya ersättningssystemet som hittills
            gjorts av bl.a. Svenska kommunförbundet och Statens invandrarverk
            utgör emellertid ännu inte tillräckligt underlag för att kunna
            avgöra om kostnadsfördelningen mellan stat och kommun har blivit
            annorlunda än vad som var avsett. Jag har för avsikt att i samråd
            med
          </note>
          <note>
            Statens invandrarverk och Svenska kommunförbundet fortsätta att
            följa och analysera kostnadsutvecklingen.
          </note>
          <note type="speaker">
            Anf. 34 BENGT AHLQUIST (fp):
          </note>
          <note>
            Herr talman! Fru statsråd! Älvkarleby kommun hade redan i slutet
            av 80-talet ett mycket ambitiöst flyktingmottagande och ställde
            sig positiv även till ett kommunalt flyktingmottagande.
          </note>
          <note>
            Under den första perioden, mellan 1986 och 1989, tog kommunen
            emot 127 latinamerikanska flyktingar. Av dem bor 41 kvar i kommunen,
            och de är i stort sett självförsörjande.
          </note>
          <note>
            När vi 1989 tecknade ett avtal med Invandrarverket gällde regeln
            att man skulle få betalt för mottagningsåret och tre år till.
            Det ledde till att kommunen beslöt sig för att försöka starta
            ett kommunalt mottagande med en mycket hög ambitionsnivå, 75 flyktingar
            per år. Det ledde så småningom till 235 flyktingar. Mer normalt
            för den här kommunstorleken hade varit att ta emot 25--30
          </note>
          <note>
            stycken. Vi har på så sätt tagit emot en kvot motsvarande 10
            års mottagande.
          </note>
          <note>
            Problemet uppstod när arbetsmarknaden blev mörk. Kvotflyktingarna,
            av vilka en mycket stor andel är analfabeter, har haft mycket
            svårt att lära sig svenska. Sedan kom lågkonjunkturen och vi fick
            inte ut dem på arbetsmarknaden. I dag är det en handfull som har
            arbete. Resterande delen måste kommunen klara med socialbidrag.
          </note>
          <note>
            I de nedskärningstider vi har, med dålig ekonomi, och när Älvkarleby
            har den sjätte största arbetslösheten i landet, har vi ytterst
            svårt att på ett positivt sätt klara debatten i kommunen, att
            klara våra flyktingar och samtidigt skära i skola, äldreomsorg
            och barnomsorg.
          </note>
          <note>
            Jag har lagt märke till att svaret som statsrådet har skrivit
            är positivt. Men jag måste faktiskt vidhålla att problemet är
            att vi har gått in i flyktingmottagandet i en litet annan tro.
            Nu ser jag fram emot den översyn som skall göras. Men den måste
            följas upp skyndsamt. När kan vi vänta ett nytt ställningstagande
            i riksdagen?
          </note>
          <note>
            Anf. 35 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag håller med om att Älvkarleby kommun har varit
            ambitiös i sitt mottagande av flyktingar. Nu säger Bengt Ahlquist
            att man har haft extraordinära kostnader på grund av att många
            har varit analfabeter. Just av det skälet kan man få ett särskilt
            bidrag. Sådana ansökningar skall lämnas till Invandrarverket.
          </note>
          <note>
            Vi är också mycket medvetna om att arbetslösheten är högre bland
            invandrare än bland befolkningen i övrigt. Det pågår ständigt
            diskussioner om hur vi via arbetsmarknadspolitiken skall kunna
            se till att människor får någonting att göra. Inte minst behovet
            av att lära sig svenska är stort bland invandrarna. Det är min
            förhoppning att möjligheterna för invandrarna att få en meningsfull
            sysselsättning skall kunna utökas, när det inte går att få ett
            regelrätt arbete.
          </note>
          <note>
            Det är inte någon vanlig utredning som pågår i regeringskansliet,
            utan det är dels en utvärdering av det nya systemet, dels en normal
            uppföljning inför de överläggningar som alltid sker innan regeringen
            lägger fram sitt budgetförslag och innan riksdagen fattar beslut
            om ersättningsnivån till kommunerna.
          </note>
          <note type="speaker">
            Anf. 36 BENGT AHLQUIST (fp):
          </note>
          <note>
            Fru talman! Ett ytterligare problem är att när vi har sökt medel
            för arbetsmarknadsinsatser har inte de heller räckt till vare
            sig det gällt rent arbetsintensiva insatser eller utbildning.
            Det är ytterligare ett problem när vi skall ta debatten hemma
            i
          </note>
          <note>
            Älvkarleby om att även i fortsättningen få pengarna att räcka
            till också för våra flyktingar. Där skulle vi gärna se att man
            fick en särskild avsättning i just flyktingkommunerna för att
            hjälpa våra flyktingar liksom vi hjälper våra handikappade att
            komma ut i arbete.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:505 om åtgärder mot häleri
          </note>
          <note>
            Anf. 37 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Bengt Ahlquist har frågat justitieministern om hon
            är beredd att medverka till att lagstiftningen beträffande godtrosförvärv
            ses över. Enligt Bengt Ahlquist skulle det bli svårare att stjäla
            och att avyttra tjuvgods om reglerna ändras på visst sätt.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Den lagstiftning som i första hand är avsedd att motverka handeln
            med stöldgods är naturligtvis bestämmelserna i brottsbalken om
            häleri.
          </note>
          <note>
            Bestämmelser med liknande syfte finns i bl.a. lagen
          </note>
          <note>
            (1981:2) om handel med skrot och begagnade varor och i förordningen
            (1981:403) om handel med begagnade varor.
          </note>
          <note>
            Hälerilagstiftningen har relativt nyligen setts över.
          </note>
          <note>
            Därvid har tillämpningsområdet utvidgats, bl.a. för att uppfylla
            Sveriges internationella åtaganden på området. Vidare har riksdagen
            nyligen beslutat om en skärpning av straffet för vissa häleribrott.
          </note>
          <note>
            Något behov av att nu göra en förnyad översyn av hälerilagstiftningen
            föreligger inte. Det kan inte heller komma i fråga att -- på sätt
            som Bengt
          </note>
          <note>
            Ahlquist synes mena -- utvidga det straffbara området så att
            en normalt aktsam person riskerar att straffas för att ovetandes
            ha köpt stöldgods. En sådan kriminalisering skulle inte bara vara
            orättfärdig, den skulle också i hög grad försvåra den normala
            handeln med varor i samhället.
          </note>
          <note>
            Den civilrättsliga lagstiftningen om godtrosförvärv innefattar
            en avvägning mellan å ena sidan den ursprunglige ägarens intresse
            av att få tillbaka egendom som han har förlorat och å andra sidan
            den rätt som en aktsam person bör ha att få behålla egendom som
            han har förvärvat i god tro. Reglerna har utformats bl.a. så att
            de skall motverka handeln med stöldgods.
          </note>
          <note>
            Lagen (1986:796) om godtrosförvärv av lösöre trädde i kraft den
            1 januari 1987. Genom lagen skärptes och preciserades de krav
            som ställs på en förvärvare av lösöre för att denne skall anses
            vara i god tro.
          </note>
          <note>
            Sedan lagen trädde i kraft har den flera gånger behandlats i
            riksdagen till följd av motioner. Senast frågan behandlades hänvisade
            lagutskottet i sitt av riksdagen godkända betänkande (1992/93:LU2
          </note>
          <note>
            s. 5) till att utskottet tidigare hade uttalat att det inte fanns
            någon anledning att ompröva de principer och skäl som ligger bakom
            lagen.
          </note>
          <note>
            Utskottet förutsatte emellertid att reglerna följs upp och att
            regeringen ser till att en utvärdering av lagen kommer till stånd
            i lämpligt sammanhang.
          </note>
          <note>
            En utvärdering av tillämpningen av lagen angående godtrosförvärv
            av lösöre har påbörjats i
          </note>
          <note>
            Justitiedepartementet. Överläggningar i frågan har nyligen ägt
            rum med företrädare för ett stort antal myndigheter och organisationer.
            Med ledning av vad som då kom fram pågår nu ett arbete i
          </note>
          <note>
            Justitiedepartementet med att utforma olika handlingsalternativ
            i syfte att komma till rätta med det problem som handeln med stöldgods
            utgör.
          </note>
          <note type="speaker">
            Anf. 38 BENGT AHLQUIST (fp):
          </note>
          <note>
            Fru talman! Fru statsråd! Jag tackar för svaret på min fråga.
          </note>
          <note>
            Den här frågeställningen har jag haft anledning att intressera
            mig för i 25 år. Redan när jag i Göteborg läste propedeutisk kurs
            i juridik tyckte jag att det var litet konstigt och snårigt att
            en person som blir av med sin egendom, om han kommer på var egendomen
            finns, måste lösa denna för att få den tillbaka.
          </note>
          <note>
            Sedan dess har det hänt en hel del, och av svaret framgår att
            dessa lagbestämmelser har setts över.
          </note>
          <note>
            Man tar också i program på TV upp dessa frågor.
          </note>
          <note>
            Jag får när jag är ute bland folk frågan varför lagarna är skrivna
            på ett sätt som är svårt att förstå för gemene man, och det är
            också svårt att förstå att man inte skall ha rätt till sin egen
            egendom när man hittar på den. De mest vanliga fallen gäller väl
            stulna cyklar och bilar.
          </note>
          <note>
            Internationellt har man litet annorlunda regler på detta område.
            Man har där större rätt att få tillbaka sin egendom. Jag förmodar
            att det bl.a. är för att uppfylla Sveriges internationella åtaganden
            som man ser över dessa lagregler.
          </note>
          <note>
            Jag vill ställa följande frågor: Skulle det vara omöjligt att
            kräva ett kvitto med en namnteckning från den som försäljer varan,
            så att det blir svårare för tjuvarna att avyttra den? När får
            vi tillgång till resultatet av det nya översynsarbete som
          </note>
          <note>
            Justitiedepartementet bedriver?
          </note>
          <note>
            Anf. 39 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Kvitton och inköpspris beaktas redan i dag av domstolen
            som bevisfakta med avseende på de subjektiva rekvisiten i mål
            som avser häleribrott.
          </note>
          <note>
            Jag tror att mycket av svårigheterna beror på att man har två
            processer som pågår jämsides. Man har å ena sidan en brottmålsprocess,
            där man söker fälla någon för häleri. I den processen kan den
            enskilde delta som målsägande. Å andra sidan finns också en civilrättslig
            reglering av godtrosförvärv.
          </note>
          <note>
            Reglerna i brottmålsprocessen och i civilprocessen skiljer sig
            ganska avsevärt från varandra.
          </note>
          <note>
            Man ställer mycket högre krav på bevisning i brottmålsprocessen,
            där åklagaren måste ha full bevisning för att ett brott har begåtts
            innan den åtalade fälls. I civilprocessen tar man däremot hänsyn
            dels till egendomens beskaffenhet, dels till de förhållanden under
            vilka egendomen bjöds ut, dels till omständigheterna i övrigt.
            Bevisbördan faller där till största delen på den som har förvärvat
            egendomen. Han måste i civilprocessen visa att han varit i god
            tro.
          </note>
          <note>
            Det är naturligtvis inte alldeles lätt för den enskilde att klara
            ut att man har möjlighet att driva en civilprocess om godtrosförvärv
            och att man faktiskt också har goda utsikter att nå framgång.
            Om det t.ex. gäller ett förvärv som har skett genom handel på
            Sergels Torg eller på liknande sätt föreligger knappast någon
            god tro hos förvärvaren. Man utgår åtminstone från att det skall
            mycket till för att han skall kunna visa att han varit i god tro.
            Men som jag sade i mitt svar håller vi på att se över dessa regler.
          </note>
          <note type="speaker">
            Anf. 40 BENGT AHLQUIST (fp):
          </note>
          <note>
            Fru talman! De här aktuella spörsmålen har tagits upp i TV, och
            vi har där fått höra om svårigheterna att kontrollera andrahandsförsäljning.
            Det handlar om annonser på ''Gula sidorna'' och om affärer på
            öppen gata. Varför kan man inte få ställa krav på ett kvittoförfarande,
            så att förvärvaren kan bevisa att han har inhandlat varan av en
            viss person? Det skulle då för den som kommit över saker på ett
            felaktigt sätt bli svårare att hävda att det har skett i god tro.
          </note>
          <note>
            Anf. 41 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Jag vill påstå att just dessa frågor har relevans
            i den civilprocess som jag talar om. De skall där besvaras för
            att man skall kunna anses vara i god tro.
          </note>
          <note>
            Bengt Ahlquist berörde förhållandena i utlandet.
          </note>
          <note>
            Man bedömer sådana här frågor efter två principer.
          </note>
          <note>
            Vindikationsprincipen innebär att den ursprunglige ägarens rätt
            består och att han utan att betala någon ersättning för stöldgodset
            får igen det när han hittar på det. I Sverige tillämpar vi extinktionsprincipen,
            som innebär att den som har förvärvat någonting i god tro, får
            behålla det, men med den reservationen att den ursprunglige ägaren
            kan återlösa det mot ersättning.
          </note>
          <note>
            Det som vi håller på att se över i
          </note>
          <note>
            Justitiedepartementet är just frågan om vi eventuellt skall övergå
            till någon form av tillämpning av vindikationsprincipen i stället.
            Det skulle onekligen klara upp många av de fall som vi här talar
            om.
          </note>
          <note type="speaker">
            Anf. 42 BENGT AHLQUIST (fp):
          </note>
          <note>
            Fru talman! Jag får tacka statsrådet för svaret och ser fram
            emot resultatet av den uppföljning som pågår i Justitiedepartementet.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:477 om utrikessekretessen
          </note>
          <note>
            Anf. 43 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Liisa Rulander har, med anledning av
          </note>
          <note>
            Utlänningsnämndens tolkning av sekretesslagen i ett visst fall,
            frågat mig om jag avser att verka för en översyn av reglerna om
            utrikessekretess.
          </note>
          <note>
            Om en allmän handling begärs utlämnad skall
          </note>
          <note>
            Utlänningsnämnden som alla andra myndigheter pröva om det finns
            uppgifter som kan vara av så känsligt slag att handlingen eller
            vissa uppgifter i den omfattas av sekretess.
          </note>
          <note>
            Jag kan och skall inte heller uttala mig om en myndighets tolkning
            i ett visst fall är riktig eller inte. Detta får som vanligt bedömas
            av de instanser som kan pröva ett överklagande av en myndighets
            beslut att inte lämna ut allmän handling; i fråga om
          </note>
          <note>
            Utlänningsnämnden är det Kammarrätten i
          </note>
          <note>
            Stockholm och Regeringsrätten.
          </note>
          <note>
            Utlänningsnämnden liksom andra myndigheter skall tillämpa sekretesslagen
            (1980:100) när fråga uppkommer om en allmän handling kan lämnas
            ut eller ej. Bestämmelserna i 7 kap. 14 §
          </note>
          <note>
            sekretesslagen om skydd för den enskilde i ärenden om utlänningskontroll
            tar direkt sikte på nämndens verksamhet. Därutöver kan nämnden
            få anledning att främst tillämpa bestämmelserna om utrikessekretess
            i 2 kap. 1 § andra stycket sekretesslagen.
          </note>
          <note>
            Regeringen har den 11 mars i år beslutat om direktiv för en utredning
            som skall se över sekretesslagens bestämmelser om utrikessekretess.
          </note>
          <note>
            Syftet med den utredningen är främst att närmare analysera utrikessekretessens
            innehåll och tillämpning inför ett svenskt medlemskap i EG.
          </note>
          <note>
            Utredningen skall emellertid ha frihet att ta upp alla frågor
            som kan behöva övervägas inom ramen för en sådan översyn.
          </note>
          <note type="speaker">
            Anf. 44 LIISA RULANDER (kds):
          </note>
          <note>
            Fru talman! Jag tackar statsrådet för svaret. Det var ju intressant
            att veta att regeringen redan har gett direktiv till en utredning
            om dessa frågor. Det är på tiden att man ser över dessa lagregler.
          </note>
          <note>
            Människor har rätt att undra över vad som egentligen händer.
            Mycket av det som har sagts t.ex. om resan och som föranledde
            mig att ställa min fråga är riktigt. Det är en stor besvikelse
            för asylsökande, för deras advokater och läkare och för dem som
            arbetar seriöst med flyktinggrupper -- som numera dessutom kan
            jämställas med folkrörelser -- att inte få reda på vad som egentligen
            hände under en resa.
          </note>
          <note>
            Utan att gå in på något enskilt fall, som den aktuella nämndens
            resa, tycker jag ändå att det vore mycket intressant om statsrådet
            kunde ange några andra områden än t.ex. försvarspolitik som kan
            beröras av en dylik utrikessekretess.
          </note>
          <note>
            Anf. 45 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Utrikessekretess kommer i framtiden att tillämpas
            t.ex. när det gäller EG-dokument som kommer till Sverige. Det
            var ju en av orsakerna till att den här utredningen tillsattes.
            Det är ett område, som jag kan komma på nu med detsamma, men det
            kan naturligtvis också finnas andra, som inte just nu är aktuella
            för mig.
          </note>
          <note type="speaker">
            Anf. 46 LIISA RULANDER (kds):
          </note>
          <note>
            Fru talman! Jag funderar på om rättspraxis i ett land kan hemligstämplas.
            Frågan om det är möjligt att hemligstämpla den typen av ärenden
            eller om det går att få ta del av de handlingar man är intresserad
            av har ställts förut. Allmänheten ställer sig just dessa frågor.
          </note>
          <note>
            Dessa frågor är oerhört känsliga och laddade, och många anser
            att dessa frågor är höljda i dunkel utan att det finns skälig
            anledning till det. Det är oerhört viktigt att statsrådet gör
            klart att det nu finns skälig anledning till detta.
          </note>
          <note>
            Anf. 47 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Utlänningsnämnden har som myndighet att följa sekretesslagen.
            Då är det fråga om huruvida detta är något som stör Sveriges förhållande
            till andra länder enligt 2 kap.
          </note>
          <note>
            sekretesslagen. Vidare är det fråga om huruvida detta kan vara
            skadligt för utlänningen enligt 7 kap.
          </note>
          <note>
            14 § sekretesslagen. Beträffande det sistnämnda finns det ju
            ganska vidsträckta möjligheter att sekretessbelägga just med hänsyn
            till utlänningen.
          </note>
          <note>
            Vidare har vi frågan om rättspraxis. Jag har svårt att se att
            det går att sekretessbelägga ren rättspraxis. Sådan brukar ju
            redovisas offentligt.
          </note>
          <note type="speaker">
            Anf. 48 LIISA RULANDER (kds):
          </note>
          <note>
            Fru talman! Jag tycker att det låter som om detta ändå är bra
            både för den utlänning som söker asyl här och det land han kommer
            från och för vårt land.
          </note>
          <note>
            Har länderna och de människor som bor i dessa länder nytta av
            en sekretesslag, skall den naturligtvis tillämpas. Jag kommer
            med intresse att följa den utredning som har tillsatts. Jag tackar
            för svaret.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:489 om förlängning av ungdomspraktik
          </note>
          <note>
            Anf. 49 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Liisa Rulander har frågat mig vilka åtgärder jag
            tänker vidta för att dels skapa ett mer flexibelt system vad gäller
            en förlängning av ungdomspraktiken, dels att i vissa fall tillåta
            praktik under sommaren.
          </note>
          <note>
            Ungdomspraktik får anvisas i högst sex månader, med möjlighet
            till förlängning i ytterligare sex månader. Den unge får därigenom
            en möjlighet att delta i ungdomspraktik i maximalt tolv månader.
          </note>
          <note>
            Om den unge, efter ett år i ungdomspraktik, ännu inte har funnit
            något lämpligt arbete, bör andra åtgärder prövas. Arbetsförmedlingen
            skall då tillsammans med den unge se över dennes utbildningssituation
            och möjligheten att finna ett arbete genom någon annan arbetsmarknadspolitisk
            åtgärd.
          </note>
          <note>
            Vid införandet av det nya åtgärdssystemet med ungdomspraktik
            beslöts att anvisning till praktikplats under perioden den 1 juni
            till den 31
          </note>
          <note>
            augusti normalt inte bör ske. Skälet var att inte riskera att
            störa den reguljära arbetsmarknaden under sommarmånaderna med
            goda möjligheter till semestervikariat för ungdomarna.
          </note>
          <note>
            Av samma skäl gäller nu att ungdomar som påbörjar ungdomspraktik
            efter den 1 april temporärt skall avbryta ungdomspraktiken i två
            månader under perioden juni till augusti.
          </note>
          <note>
            Ungdomar med arbetshandikapp samt de som annars skulle utförsäkras
            från a-kassa eller KAS är emellertid undantagna från denna regel.
          </note>
          <note>
            De ungdomar som haft ungdomspraktik under våren och som fått
            anställning som t.ex.
          </note>
          <note>
            sommarvikarie vid samma företag skall i september kunna återgå
            till ungdomspraktik om bättre alternativ saknas.
          </note>
          <note>
            Som framgått av vad jag nu har sagt, finns således redan i dag
            i vissa fall möjlighet till förlängning av ungdomspraktiken och
            till praktik under sommaren.
          </note>
          <note type="speaker">
            Anf. 50 LIISA RULANDER (kds):
          </note>
          <note>
            Fru talman! Jag tackar så mycket för svaret.
          </note>
          <note>
            En del av det som statsrådet sade var mycket bekant. Det finns
            en del att läsa om detta i den proposition som har lagts fram.
            Jag är intresserad av att få veta vad som har planerats längre
            fram.
          </note>
          <note>
            Vilka planer finns på att ungdomspraktiken skall få fortgå? Det
            finns många unga som inte har de s.k.
          </note>
          <note>
            särskilda skälen som anges i propositionen, men likafullt med
            nuvarande regler blir utan sysselsättning och därmed får dålig
            ekonomi.
          </note>
          <note>
            Det finns ju många som har gått arbetslösa en tid innan de har
            fått denna plats. Sedan får de jobba fyra månader. Sedan tvingas
            de göra ett sommaruppehåll, som de egentligen inte har råd med.
            Vidare får de inget sommarjobb, eftersom det är så många andra
            som söker jobb. Sedan får får de vara möjda med att jobba under
            två månader under hösten. Det känns inte så särskilt tillfredsställande.
          </note>
          <note>
            Det finns också många bevis på att dessa regler har tillämpats
            strängt -- såsom en del ungdomar säger.
          </note>
          <note>
            Ungdomarna har inte fått någon förlängning, som arbetsmarknadsministern
            här talar om, upp till 12
          </note>
          <note>
            månader. De känner sig alltså väldigt illa behandlade. Det kan
            vara av intresse att få veta hur stränga reglerna bör vara. Skall
            det komma förslag till nya direktiv? Propositionen avser ju ändå
            bara en period med försöksverksamhet.
          </note>
          <note>
            Anf. 51 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Problemet är att under nästa budgetår räknar jag
            tyvärr med att det kommer att finnas över 200 000 ungdomar under
            25 år utanför ordinarie arbetsmarknad. Självklart skall här satsas
            på ordinarie skolor och högskolor m.m.
          </note>
          <note>
            Rekryteringsstödet skall innebära att man är på väg in i ordinarie
            avtal och att staten och arbetsgivaren delar på kostnaderna.
          </note>
          <note>
            Men det blir kvar en grupp ungdomar. Vi har den målsättningen
            att unga människor icke skall uppleva längre arbetslöshetsperioder.
            Så länge dessa höga tal finns kvar, behöver vi ungdomspraktiken.
            Den är nu säkrad genom beslut fram till den 1 juli 1994. Jag ser
            inget hellre än att vi kan trappa ner verksamheten med ungdomspraktik
            så fort som möjligt. Men i denna mycket besvärliga arbetsmarknadssituation
            är det alltid bättre att få praktik i stället för att stanna hemma
            eller vara ute på gator och torg. Det är den sämsta lösningen.
          </note>
          <note>
            Vi håller stegvis på att utvärdera ungdomspraktiken. Vi är naturligtvis
            beredda att göra förändringar. Vi har via TEMO undersökt vad
          </note>
          <note>
            1 000 ungdomar tycker om ungdomspraktiken.
          </note>
          <note>
            Resultatet visar på förvånansvärt goda siffror.
          </note>
          <note>
            Drygt 90 % tycker om denna åtgärd. Det är sällan man får så positiva
            svar i en undersökning. Ca 50 %
          </note>
          <note>
            anser att de har möjlighet att eventuellt få arbete hos samma
            arbetsgivare efter praktiken. Men det tror jag är en för hög siffra.
          </note>
          <note type="speaker">
            Anf. 52 LIISA RULANDER (kds):
          </note>
          <note>
            Fru talman! Det är glädjande att det finns planer ända fram till
            1994 när det gäller dessa praktikplatser. Självklart måste ungdomar,
            precis som alla andra, ha sysselsättning antingen i form av studier
            eller arbete. Det är kanske ännu viktigare i dag än någonsin tidigare
            att vi jobbar för ungdomspraktikplatser och ungdomsarbete.
          </note>
          <note>
            Ungdomar har i dag en helt annan inställning till arbete och
            utbildning än vad ungdomar hade litet längre tillbaka i tiden.
          </note>
          <note>
            Jag funderar på om det finns några nya metoder för ungdomar under
            25 år att kunna få fast anställning.
          </note>
          <note>
            Ungdomspraktikplatser är ju bara subventionerade på ett sätt,
            nämligen för att vara en tillfällig lösning.
          </note>
          <note>
            Det finns kanske idéer som ännu inte har uttalats om en fortsättning
            där arbetstillfällena kan permanentas, t.ex. med hjälp av sänkta
            arbetsgivaravgifter för ungdomar osv. Jag är naturligtvis nyfiken
            på att få höra om det finns ytterligare planer, bortsett från
            att ungdomspraktikplatserna har förlängts till 1994.
          </note>
          <note>
            Anf. 53 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Rekryteringsstödet är en bra åtgärd.
          </note>
          <note>
            Det utgår ju under sex månader. Vidare brukar ju lönekostnaderna
            delas. Då vet ju arbetsgivaren att den unga praktikanten är lämpad
            för just den typen av arbete. Då går det att fortsätta ytterligare
            sex månader med hjälp av litet stöd -- i avvaktan på att arbetsmarknaden
            blir så bra att det bär på egen hand.
          </note>
          <note>
            Jag för en diskussion med olika arbetsgivarorganisationer för
            att kunna göra litet mer på ungdomsområdet. Men det är litet för
            tidigt att lyfta fram diskussionen offentligt. Jag för dessa diskussioner
            med både de fackliga parterna och arbetsgivarparterna.
          </note>
          <note type="speaker">
            Anf. 54 LIISA RULANDER (kds):
          </note>
          <note>
            Fru talman! Jag har en sista fråga att ställa.
          </note>
          <note>
            Ungdomarna funderar mycket över hur de skall lösa problemet med
            utebliven semesterersättning.
          </note>
          <note>
            Ungdomspraktik ger naturligtvis ingen semesterersättning.
          </note>
          <note>
            Om ungdomarna misslyckas med att få arbete efter ungdomspraktiktiden,
            om de varken haft sommarjobb eller haft något vikariatarbete,
            utan gått helt utan ersättning under sommaren, är de inte heller
            berättigade till semesterersättning. Den här oron har väldigt
            många ungdomar som har det jobbigt i dag uttryckt.
          </note>
          <note>
            Vad säger arbetsmarknadsministern om det?
          </note>
          <note>
            Anf. 55 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det stämmer att ungdomspraktik inte ger semesterersättning
            eftersom det inte handlar om någon anställning. Ersättning för
            den lediga månad som de flesta vill ha sker i de flesta fall med
            hjälp av KAS eller a-kassa.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:484 om utnämningen av chef för AMU
          </note>
          <note>
            Anf. 56 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Laila Strid-Jansson har frågat mig om jag är beredd
            att medverka till att regeringen i stället för en politisk utnämning
            tillsätter en erfaren, kvalificerad och kompetent företagsledare
            i nyckelpositionen som AMU-koncernens chef.
          </note>
          <note>
            Regeringen beslöt den 25 mars 1993 att uppdra åt kommittén för
            ombildande av AMU-gruppen till aktiebolag att som en förberedande
            åtgärd bilda ett aktiebolag. I bolagets uppgifter fram till den
            1 juli
          </note>
          <note>
            1993, då ombildningen av AMU-gruppen sker, ingår bl.a. att ta
            ställning i frågan om koncernchef.
          </note>
          <note type="speaker">
            Anf. 57 LAILA STRID-JANSSON (nyd):
          </note>
          <note>
            Fru talman! Herr arbetsmarknadsminister! Jag tackar arbetsmarknadsministern
            för svaret, men jag är inte alls nöjd med svaret.
          </note>
          <note>
            Redan den 24 februari hävdade Ny demokrati med kraft i denna
            kammare att AMU-chefen till varje pris måste tillsättas efter
            kompetens och inte efter politisk tillhörighet. AMU skall nu bli
            ett aktiebolag. Det är bra. En ny VD och en ny styrelse skall
            tillsättas.
          </note>
          <note>
            Eftersom AMU med fog är ett av de mest kritiserade statliga verken
            är tillsättandet av en ny
          </note>
          <note>
            VD en fråga av yttersta vikt. Kompetensen hos vederbörande måste
            vara kristallklar.
          </note>
          <note>
            Det är också helt klart att den nya koncernen står inför komplicerade
            omstruktureringsproblem, som skall lösas på en alltmer konkurrensutsatt
            marknad. Man möter omedelbart vikande efterfrågan och ökad konkurrens
            från andra utbildningsanordnare.
          </note>
          <note>
            Tillsättandet av en ny VD är därför avgörande för verkets framtid.
            Det behövs med andra ord en företagsledare med stor erfarenhet
            inom affärsvärlden och med synnerligen hårda nypor.
          </note>
          <note>
            Det är nödvändigt att chefen för koncernen har dokumenterad förmåga
            att med kraft, med professionellt kunnade och med samarbetsförmåga
            vara kompetent att föra verksamheten i dess nya former till framgång.
          </note>
          <note>
            Min fråga är: Skall Larz Johansson utses till chef för
          </note>
          <note>
            AMU? Om så är fallet undrar jag om det är lämpligt att han ingår
            i den nya interimsstyrelse som bl.a. skall utse ny VD.
          </note>
          <note>
            Anf. 58 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag håller med Laila Strid-Jansson om att det är
            en svår uppgift att leda det nya AMU, eftersom AMU står inför
            omfattande omställningar. Det är därför som ägaren, i det här
            fallet regeringen, naturligtvis är utomordentligt intresserad
            av att få just en erfaren, kvalificerad, kompetent och beslutsstark
            chef, med bred erfarenhet. Dessa egenskaper kan man förvärva på
            olika sätt.
          </note>
          <note>
            Det rör sig om en koncernchef och ett antal andra chefer, som
            tillsammans skall stå för all den bredd och all den kompetens
            som behövs. Detta ansvar har den nya styrelsen. Den nya styrelsen
            kommer inom kort att sammanträda och diskutera de här frågorna.
            Ägaren staten har ett stort intresse av både en kompetent chef
            och en kompetent styrelse.
          </note>
          <note type="speaker">
            Anf. 59 LAILA STRID-JANSSON (nyd):
          </note>
          <note>
            Fru talman! Under dramatiska former avgick i protest den sittande
            styrelseordföranden Håkan
          </note>
          <note>
            Hansson, eftersom han inte fick avsluta sitt arbete.
          </note>
          <note>
            Enligt egen utsago hade han kommit långt i sina förberedelser
            att ''vaska fram'' nya kandidater, som skulle föreslås departementet.
          </note>
          <note>
            Jag håller med Håkan Hansson om att det, om utnämningen kommer
            till stånd, är helt klart fråga om en politisk tillsättning. En
            styrelse måste ha fria händer att välja en professionell kraft.
            I annat fall skulle AMU inte väcka förtroende på marknaden, allra
            minst när det blir fråga om privatisering.
          </note>
          <note>
            Kan arbetsmarknadsministern i nuläget verkligen försvara en sådan
            eventuell utnämning som jag talar om?
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Håkan Hansson fick naturligtvis gärna avsluta sitt
            arbete. Det var hans eget val att avgå.
          </note>
          <note>
            Det är inte en kommittéordförandes uppgift att utse styrelse
            och VD. Det är ägarens uppgift att utse styrelse. Styrelsen utser
            VD. Så kommer det att gå till även i detta fall.
          </note>
          <note>
            Jag har inga ytterligare kommentarer när det gäller
          </note>
          <note>
            Håkan Hansson.
          </note>
          <note type="speaker">
            Anf. 61 LAILA STRID-JANSSON (nyd):
          </note>
          <note>
            Fru talman! Skall jag tyda svaret som arbetsmarknadsministern
            ger så, att det icke kommer att ske någon politisk utnämning,
            utan att man kommer att ta full hänsyn till att det verkligen
            behövs en kompetent person till detta misskötta verk?
          </note>
          <note>
            Anf. 62 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Utan att diskutera person, utan att diskutera den
            eller den myndigheten, det eller det bolaget, påstår jag med bestämdhet
            att det finns kompetent folk också i en politikerkrets. Politiker
            har många gånger också en bred erfarenhet och bakgrund. Man är
            icke helt oduglig därför att man råkat hamna i Sveriges riksdag.
          </note>
          <note type="speaker">
            Anf. 63 LAILA STRID-JANSSON (nyd):
          </note>
          <note>
            Fru talman! Självfallet är det så! Det håller jag med arbetsmarknadsministern
            om.
          </note>
          <note>
            Men eftersom det förekommit rykten om denna utnämning -- om det
            nu är bara rykten -- ber jag arbetsmarknadsministern att överväga,
            huruvida den person som är föreslagen -- säkerligen en utomordentligt
            kompetent person på rätt plats -- är kompetent att vara VD för
            AMU. Personligen anser jag att den här personen inte är kompetent
            att vara VD för AMU, därför att det behövs, som jag tidigare sagt,
            en företagsledare med stor erfarenhet av företag och med mycket
            hårda nypor. Ny demokrati kommer att noga bevaka detta ärendes
            gång.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:485 om frivårdens behandlingscentral
          </note>
          <note>
            Anf. 64 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Bo Holmberg har frågat mig om jag avser att rusta
            ned ett väl fungerande behandlingsalternativ som Frivårdens behandlingscentral
            i Stockholm.
          </note>
          <note>
            Frivårdens behandlingscentral startade sin verksamhet år 1972.
            Verksamheten var i första hand avsedd för frivårdsklienter som
            befann sig i dålig fysisk eller psykisk kondition. Verksamheten
            består i dag av ett inackorderingshem, en socialmedicinsk grupp
            med läkarmottagning samt en psykologgrupp. Det har ifrågasatts
            om verksamheten vid behandlingscentralen i alla delar ligger inom
            kriminalvårdens ansvarsområde. Mot den bakgrunden uppdrog regeringen
            i december
          </note>
          <note>
            1991 åt Kriminalvårdsstyrelsen att se över verksamheten vid behandlingscentralen
            i
          </note>
          <note>
            Stockholm.
          </note>
          <note>
            I en skrivelse den 1 juli 1992 uppgav
          </note>
          <note>
            Kriminalvårdsstyrelsen att en principutredning avseende bl.a.
            delat huvudmannaskap för den aktuella verksamheten hade utförts.
            För att kunna utarbeta ett mer konkret förslag till organisation
            och verksamhetsinnehåll begärde
          </note>
          <note>
            Kriminalvårdsstyrelsen anstånd med att redovisa uppdraget till
            den 31 december 1992. I ett beslut den 3 september 1992 beviljade
            regeringen denna framställning.
          </note>
          <note>
            Enligt vad jag inhämtat kommer
          </note>
          <note>
            Kriminalvårdsstyrelsen att redovisa uppdraget till regeringen
            inom kort. Förseningen beror bl.a. på att förhandlingarna med
            personalorganisationerna tagit längre tid än beräknat. Jag vill
            inte föregripa
          </note>
          <note>
            Kriminalvårdsstyrelsens redovisning med att redan nu ta ställning
            till hur verksamheten skall utformas i framtiden.
          </note>
          <note>
            Min principiella inställning är dock att frivårdsarbetet är en
            del av en straffpåföljd och att dess roll är att vara kontrollerande
            och förmedlande. Det är andra samhällsorgans uppgift att sköta
            det allmänt sociala arbetet och det mesta behandlingsarbetet.
          </note>
          <note>
            Talmannen konstaterade att frågeställaren inte var närvarande
            i kammaren och förklarade överläggningen avslutad.
          </note>
          <note>
            14 § Svar på fråga 1992/93:492 om samhällstjänst
          </note>
          <note>
            Anf. 65 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är glädjande att se att Sigrid
          </note>
          <note>
            Bolkéus som vanligt är närvarande och intresserad av frågesvaret.
            Det är inte lika roligt när den som ställt frågan inte är intresserad
            av svaret.
          </note>
          <note>
            Sigrid Bolkéus har frågat mig vilka åtgärder jag avser att vidta
            på grund av att lagen om samhällstjänst medfört icke avsedda straffskärpningar.
          </note>
          <note>
            Bakgrunden är att enligt Brottsförebyggande rådet
          </note>
          <note>
            (BRÅ) en fjärdedel av de som dömts till skyddstillsyn med föreskrift
            om samhällstjänst i stället kunde ha dömts till villkorlig dom
            eller skyddstillsyn utan föreskrifter.
          </note>
          <note>
            Försöksverksamhet med skyddstillsyn med föreskrift om samhällstjänst
            har pågått på fem orter i landet under åren 1990--1992. Fr.o.m.
            den 1
          </note>
          <note>
            januari 1993 har försöksverksamheten utvidgats till att omfatta
            hela landet. Den utvidgade tillämpningen har tidsbegränsats till
            utgången av år
          </note>
          <note>
            1995.
          </note>
          <note>
            Inledningsvis vill jag nämna att det av förarbetena till lagen
            om försöksverksamhet med samhällstjänst
          </note>
          <note>
            (prop. 1989/90:7) framgår att samhällstjänsten är avsedd att
            ersätta fängelsestraff. En föreskrift om samhällstjänst skall
            bedömas vara av avgörande betydelse när det gäller att döma till
            skyddstillsyn i stället för fängelse. Intentionerna med lagstiftningen
            har således kommit till klart uttryck.
          </note>
          <note>
            Under flera år har ett intensivt arbete pågått för att skapa
            nya straffrättsliga reaktionsformer som kan användas i stället
            för fängelsestraff. För att komma till rätta med framför allt
            ungdomsbrottsligheten krävs ett välutformat och mer innovativt
            påföljdssystem. Här har samhällstjänsten visat sig effektiv. Erfarenheterna
            från försöksverksamheten har varit goda; det har inte varit svårt
            att finna arbetsuppgifter, och de dömda har skött sig bra.
          </note>
          <note>
            Alltsedan försöket inleddes har
          </note>
          <note>
            Brottsförebyggande rådet haft till upggift att utvärdera verksamheten.
            Den siffra som nämns i frågan härrör från en undersökning av försöksverksamhetens
            första del och är ungefärlig.
          </note>
          <note>
            Den baseras på ett litet antal domar och måste även i övrigt
            sägas vara osäker.
          </note>
          <note>
            Brottsförebyggande rådet kommer att lämna en slutrapport halvårsskiftet
            1994. Då kommer vi att ha ett större underlag och även kunna få
            en uppfattning om återfallsbenägenheten hos dem som dömts till
            skyddstillsyn med samhällstjänst.
          </note>
          <note>
            Därefter kommer vi att ta ställning till vilka förändringar som
            kan behöva göras i regelsystemet.
          </note>
          <note>
            Det kan avslutningsvis nämnas att det ingår i
          </note>
          <note>
            Straffsystemkommitténs uppdrag att överväga hur samhällstjänsten
            permanent kan infogas i det kommande påföljdssystemet.
          </note>
          <note type="speaker">
            Anf. 66 SIGRID BOLKÉUS (s):
          </note>
          <note>
            Fru talman! Jag tackar justitieministern för svaret.
          </note>
          <note>
            Som justitieministern skriver kan
          </note>
          <note>
            Straffsystemkommittén, där jag är ledamot, föreslå t.ex. att
            det skall vara en självständig påföljd. Vi har i kommittén fria
            händer att överväga om samhällstjänst bör utgöra alternativ inom
            ramen för villkorligt fängelsestraff. Men vi skall inte komma
            med vårt huvudbetänkande förrän i slutet av 1994.
          </note>
          <note>
            Sedan är det en remissomgång. Innan propositionen kan komma är
            vi inne i 1996.
          </note>
          <note>
            BRÅ har kommit fram till att en fjärdedel döms till samhällstjänst
            som alternativ till mildare påföljder.
          </note>
          <note>
            Den siffran stämmer nog ganska gott. Det innebär en straffskärpning
            för 25 % av de dömda. Det är en utvärdering som gjorts efter erfarenheterna
            från fem försöksorter. Domstolarna i dessa fall har inte tillämpat
            lagen om samhällstjänst, som det står i proposition JU1989/90:7,
            på ett riktigt sätt.
          </note>
          <note>
            Detta måste rättas till snarast. Som justitieministern säger
            utvidgas projektet nu till att omfatta hela landet. Risken är
            att det kan bli straffskärpningar inom samtliga tingsrätter, vilket
            jag tycker är oacceptabelt.
          </note>
          <note>
            Inom Straffsystemkommittén överväger vi ytterligare alternativ
            till fängelsestraff, bl.a. den omdiskuterade elektroniska övervakningen.
            Om ingenting görs snarast, under det närmaste året, för att domstolarna
            enbart skall döma till samhällstjänst som alternativ till fängelsestraff,
            tvekar åtminstone jag till att ställa upp för att införa nya påföljder,
            som riskerar att få samma resultat.
          </note>
          <note>
            Jag vill inte medverka till någon smyghöjning av straffen. Det
            har aldrig varit avsikten.
          </note>
          <note>
            Anf. 67 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det har på senaste tiden förekommit en del tidningsartiklar
            om hur samhällstjänsten har utnyttjats. Jag utgår från att Sigrid
            Bolkéus har tagit del av de refererade rapporterna.
          </note>
          <note>
            Jag skulle gärna vilja ha svar på frågan, även om jag inte är
            frågeställare, om Sigrid Bolkéus också har läst BRÅ:s rapport.
            Att av rapporten dra slutsatser och lägga dessa till grund för
            lagstiftning, menar jag, är ytterligt tveksamt. Det behövs mer.
            35
          </note>
          <note>
            domar om samhällstjänst har undersökts. Man har låtit sex domare
            på pappret avgöra hur de skulle ha dömt i motsvarande fall. De
            har alltså inte varit närvarande under själva rättegången. Jag
            tror att
          </note>
          <note>
            Sigrid Bolkéus och jag är helt överens om att vi inte får göra
            avkall på omedelbarhetsprincipen när det gäller den svenska rättegången.
          </note>
          <note>
            I själva utredningen sägs det dessutom att 3 av de
          </note>
          <note>
            35 fallen med all sannolikhet skulle ha resulterat i en lindrigare
            påföljd. När det gäller de övriga fallen känner man stor osäkerhet
            med tanke på den begränsning som själva utredningen har. Det sägs
            också i utredningen att analysen av olika rättsfall tyder på att
            samhällstjänst i högre utsträckning tillämpats för sitt syfte.
          </note>
          <note>
            Jag är lika angelägen som Sigrid Bolkéus om att reglerna följs.
            Men vi skall kanske inte rusa i väg med åtgärder förrän vi har
            större erfarenhet.
          </note>
          <note type="speaker">
            Anf. 68 SIGRID BOLKÉUS (s):
          </note>
          <note>
            Fru talman! Jag har inte läst BRÅ:s rapport, men vi fick redan
            i höstas en föredragning av det som fanns tillgängligt från BRÅ
            angående samhällstjänsten.
          </note>
          <note>
            Det är möjligt att det är precis så som justitieministern säger,
            att underlaget inte är fullödigt. Jag tycker i alla fall att tendensen
            är väldigt oroväckande. Samhällstjänsten skall bara vara alternativ
            till fängelsestraff.
          </note>
          <note>
            Man får hoppas nu att BRÅ:s rapport går ut till de tingsrätter
            som har dömt till samhällstjänst och till dem som kommer att dömas,
            så att de blir medvetna om detta.
          </note>
          <note>
            Anf. 69 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag vill än en gång understryka att det är viktigt
            att intentionerna med lagstiftningen också följs.
          </note>
          <note>
            Jag vill avsluta med att rekommendera Sigrid
          </note>
          <note>
            Bolkéus och övriga i Straffsystemkommittén att ta del av själva
            utvärderingen, för den ser helt annorlunda ut i sin formulering
            än vad som framgår av tidningsreferaten.
          </note>
          <note type="speaker">
            Anf. 70 SIGRID BOLKÉUS (s):
          </note>
          <note>
            Fru talman! Jag skall läsa igenom hela BRÅ-
          </note>
          <note>
            rapporten. Vi har en gemensam önskan, justitieministern och jag,
            nämligen att vi skall få fram bra alternativ till bra fängelsestraff.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:493 om Hudiksvalls kriminalvårdsanstalt
          </note>
          <note>
            Anf. 71 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Sigrid Bolkéus har frågat mig om kriminalvården kommer
            att få de 400--500 miljoner kronor som enbart driften av det ökade
            antalet fängelseplatser kostar.
          </note>
          <note>
            I årets budgetproposition redovisade jag min syn på beläggningssituationen
            vid kriminalvårdsanstalterna. Jag nämnde då bl.a. att det under
            hösten 1992 hade skett en kraftig uppgång av antalet intagna på
            anstalterna och att
          </note>
          <note>
            Brottsförebyggande rådet på mitt uppdrag gjort en analys av utvecklingen.
            Jag nämnde också att det skulle finnas anledning för mig att återkomma
            till regeringen med förnyade prognoser längre fram, med hänsyn
            till den då svårbedömda situationen.
          </note>
          <note>
            Jag har härefter noga följt och analyserat utvecklingen i nära
            samarbete med
          </note>
          <note>
            Kriminalvårdsstyrelsen. Dessutom har regeringen gett Brottsförebyggande
            rådet i uppdrag att i samverkan med Kriminalvårdsstyrelsen och
          </note>
          <note>
            Rikspolisstyrelsen ta fram en framtids- och omvärldsanalys bl.a.
            som ytterligare underlag för mer långsiktiga bedömningar angående
            belastningen på kriminalvården.
          </note>
          <note>
            Jag är på grundval av detta arbete beredd att i anslutning till
            årets kompletteringsproposition --
          </note>
          <note>
            men inte i dag -- närmare redovisa hur jag nu ser på beläggningen
            på anstalterna och häktena och vilka behov av eventuellt ytterligare
            medel som behövs för verksamheten. Jag vill också erinra om att
            riksdagen i förra veckan i anslutning till beslutet om en reform
            av systemet med villkorlig frigivning har begärt att regeringen
            skall återkomma i kompletteringspropositionen med förslag till
            ny budgetreglering för budgetåret 1993/94 samt med en långsiktig
            konsekvensanalys rörande kriminalvården.
          </note>
          <note type="speaker">
            Anf. 72 SIGRID BOLKÉUS (s):
          </note>
          <note>
            Fru talman! Jag tackar justitieministern även för det här svaret.
            Jag hade naturligtvis hoppats på att få beskedet att kriminalvården
            skall få de pengar som behövs för att man skall klara den ökande
            beläggningen. Glädjen är stor i Hudiksvall över att
          </note>
          <note>
            Kriminalvårdsstyrelsen vill fortsätta med verksamheten vid fängelset
            där. Men jag har inte kunnat dela denna glädje, och det beror
            på att jag vill först veta om det finns pengar.
          </note>
          <note>
            Enligt Kriminalvårdsstyrelsen kommer beläggningen att ökas med
            1 020 platser under de närmaste två åren. Om beläggningsgraden
            -- som riksdagen har beslutat -- skall vara 85 %, rör det sig
            om 1 263 platser. Kostnaden för driften blir då 400--
          </note>
          <note>
            500 miljoner, samtidigt som investeringskostnaderna uppgår till
            drygt 1 miljard.
          </note>
          <note>
            Jag har några frågetecken angående dessa pengar. I
          </note>
          <note>
            alla andra sammanhang finns det inga nya pengar på grund av det
            ekonomiska läget, som ju är allvarligt. I direktiven till Straffsystemkommittén
            står det: ''Förslaget om en permanent lösning av systemet med
            villkorlig frigivning skall rymmas inom oförändrad resursram''.
            Det är alltså det kravet som vi arbetar under.
          </note>
          <note>
            Dessutom efterlyste utskottet finansieringen när vi förra veckan
            behandlade betänkandet om provisoriet angående den villkorliga
            frigivningen.
          </note>
          <note>
            Finansieringen och en långsiktig konsekvensanalys skall presenteras
            i kompletteringspropositionen.
          </note>
          <note>
            Redan den 1 juli i sommar skall provisoriet angående villkorlig
            frigivning börja att gälla.
          </note>
          <note>
            Kriminalvårdsstyrelsen behöver redan nu besked för sin planering.
            Oron är mycket stor.
          </note>
          <note>
            Jag lär väl knappast få något besked om pengar.
          </note>
          <note>
            Det skall ju komma förslag i propositionen. Men jag vill fråga:
            Kan jag säga till de anställda på
          </note>
          <note>
            Hudiksvallsfängelset att de kan vara lugna, eftersom det inte
            blir någon nedläggning den 1
          </note>
          <note>
            december i år?
          </note>
          <note>
            Anf. 73 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Här kommer flera andra frågor in i diskussionen.
            Frågan om effekterna av upphävandet av den obligatoriska halvtidsfrigivningen
            har tidigare varit uppe i kammaren. Jag har då informerat -- vilket
            jag kan göra även nu -- att projekteringen började planeras redan
            på ett tidigare stadium, eftersom vi visste att om förslaget gick
            igenom, skulle det mycket snart uppstå behov av ytterligare platser.
            Detta har vi förberett så långt det har varit möjligt. Också på
          </note>
          <note>
            Kriminalvårdsstyrelsen är man medveten om detta.
          </note>
          <note>
            Vidare tog Sigrid Bolkéus upp
          </note>
          <note>
            Straffsystemkommittén, som har som en av sina uppgifter att se
            på utformningen av den villkorliga frigivningen på sikt. Men det
            är inte den enda uppgiften. Därmed hänger kravet på att man skall
            hålla sig inom befintliga resurser samman med att det i uppdraget
            ingår att också komma med förslag till alternativa påföljder.
            Vi arbetar så att säga från båda hållen. Det måste finnas möjlighet
            till frihetsberövande där så är påkallat. Men vi kan inte fortsätta
            som i dag, då det ofta saknas instrument för att komma åt speciellt
            unga människor som behöver ett ingripande. I dag finns det bara
            fängelse.
          </note>
          <note>
            Min förhoppning är att vi skall få ett underlag som gör det möjligt
            att ersätta fängelse i vissa fall med andra påföljder som kan
            verkställas i frihet.
          </note>
          <note type="speaker">
            Anf. 74 SIGRID BOLKÉUS (s):
          </note>
          <note>
            Fru talman! Det planeras 275 slutna, 50 öppna och
          </note>
          <note>
            207 tillfälliga platser, vilket inte kommer att räcka.
          </note>
          <note>
            Jag undrar alltså hur det är med förberedelserna.
          </note>
          <note>
            Det stämmer att det ingår i Straffsystemkommitténs uppdrag att
            lägga fram förslag om alternativa påföljder. Vi skall också redovisa
            de ekonomiska konsekvenserna av våra förslag. Det blir ganska
            svårt, både när det gäller ekonomin och när det gäller hur många
            platser som kan räknas bort på fängelserna, om inte de påföljder
            som vi föreslår kommer att tillämpas som alternativ till fängelse.
          </note>
          <note>
            Det är ju en förutsättning.
          </note>
          <note>
            Jag fick inget svar på frågan: Anser justitieministern att Hudiksvallsfängelset
            -- ett väl fungerande fängelse som har varit riksanstalt under
            den tid då Härnösandsfängelset har byggts om --
          </note>
          <note>
            skall vara kvar?
          </note>
          <note>
            Anf. 75 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! När det gäller den långsiktiga planeringen för kriminalvårdsanstalten
            Hudiksvall utgår jag ifrån att Sigrid Bolkéus och jag är överens
            om att en anstalt från 1869 inte för evigt kan fungera som en
            kriminalvårdsanstalt. Därför står det tidigare beslutet -- som
            ju också
          </note>
          <note>
            Socialdemokraterna stod bakom -- om en nedläggning fast. Däremot
            är det tveksamt om detta beslut kan verkställas redan kommande
            budgetår. Det är en av de frågor som vi nu brottas med inför kompletteringspropositionen.
          </note>
          <note type="speaker">
            Anf. 76 SIGRID BOLKÉUS (s):
          </note>
          <note>
            Fru talman! Det stämmer att en anstalt från 1869
          </note>
          <note>
            inte kan finnas kvar för evigt i det skick som anstalten är i
            dag. Men det finns baracker, gymnastiksalar, sjukavdelningar osv.,
            och då tycker jag att det inte skall behöva råda några tvivel
            om att anstalten behöver finnas kvar flera år framöver. Vi stod
            visserligen bakom beslutet att fängelset skulle stängas, när det
            inrättades 32 nya platser i Gävle, men situationen då var ju en
            helt annan.
          </note>
          <note>
            Personligen har jag aldrig förstått varför man skulle lägga ner
            en så bra anstalt.
          </note>
          <note>
            Anf. 77 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag kan bara återigen påpeka att frågan kommer att
            avgöras av regeringen i samband med att vi lägger fram kompletteringspropositionen.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:495 om frivillig skuldsanering
          </note>
          <note>
            Anf. 78 Justitieminister GUN HELSVIK
          </note>
          <note>
            (m):
          </note>
          <note>
            Fru talman! Maj-Lis Lööw har frågat mig vilka åtgärder jag avser
            att vidta för att verksamheten med frivillig skuldsanering inte
            skall försenas eller helt stoppas upp.
          </note>
          <note>
            Många människor har det bekymmersamt med sin ekonomi. Det gäller
            inte minst dem som har sett värdet på sin villa eller bostadsrättslägenhet
            sjunka under den skuld som belastar egendomen.
          </note>
          <note>
            Jag är en varm anhängare av frivillig skuldsanering, vilket jag
            framhållit i många sammanhang, bl.a. här i riksdagen. De projekt
            som pågår på olika håll i landet följer jag med stort intresse.
            Jag är inte riktigt säker på vad Maj-Lis Lööw syftar på med sin
            fråga. Möjligen är det vissa uppgifter i massmedier om att regeringen
            inte skjutit till utlovade medel till den försöksverksamhet som
            pågår i
          </note>
          <note>
            Konsumentverkets regi. Dessa uppgifter är felaktiga. Regeringen
            har stött projektet finansiellt med totalt 400 000 kr, eller 200
            000 kr per år.
          </note>
          <note>
            Därutöver har regeringen inte åtagit sig att bidra till finansieringen
            av projektet. Enligt
          </note>
          <note>
            Konsumentverkets ursprungliga projektbeskrivning var kostnaderna
            för försöksverksamheten budgeterad till totalt 1,4
          </note>
          <note>
            miljoner kronor. För att klara detta har
          </note>
          <note>
            Konsumentverket begärt, och fått, 400 000 kr av regeringen. Jag
            har naturligtvis inget inflytande över själva genomförandet av
            försöksverksamheten, men jag håller mig informerad om utvecklingen.
            Jag har därigenom fått veta att Konsumentverket har fått problem
            när det gäller finansieringen av försöksverksamheten, bl.a. beroende
            på att förhållandena har ändrats efter det att projektet först
            presenterades. Samtal pågår med bl.a. bankerna för att lösa detta
            problem. Det är därför min förhoppning att dessa problem snarast,
            i allas intresse skall kunna lösas på ett tillfredsställande sätt.
          </note>
          <note type="speaker">
            Anf. 79 MAJ-LIS LÖÖW (s):
          </note>
          <note>
            Fru talman! Jag tackar justitieministern för svaret.
          </note>
          <note>
            Justitieministern förstår nog mycket väl vad som föranledde min
            fråga. I morse sades det på nyheterna i radion att denna mycket
            viktiga verksamhet inte kunde fullföljas, eftersom staten inte
            hade betalat ut utlovade pengar. Det är klart att detta är alarmerande.
            Uppgiften var hämtad, inte ur mitt partiorgan utan ur justitieministerns
            viktigaste partiorgan.
          </note>
          <note>
            Mitt i den debatt som vi nu har, där alla aktörer såsom myndigheter,
            konsumentföreträdare, banker och numera också konsumentministern
            hävdar att vi behöver en skuldsaneringslag, är justitieministerns
            och hennes medarbetares enda argument att man vill avvakta den
            försöksverksamhet som har startats bl.a. i
          </note>
          <note>
            Skellefteå och Stockholm.
          </note>
          <note>
            Även för oss som stångar oss blodiga för att få en skuldsaneringslag
            är givetvis den enda trösten hittills att denna verksamhet åtminstone
            skulle kunna komma i gång. Det är klart att det då är alarmerande
            när man hör uppgifter om att denna verksamhet inte skulle kunna
            komma i gång. Det är visserligen bra att den pågår, men den behöver
            inte försena en lag.
          </note>
          <note>
            Jag skulle önska att justitieministern nu inte bara, som hon
            säger, har förhoppningar om att dessa problem skall lösas, utan
            att hon faktiskt garanterar att den här försöksverksamheten nu
            skall fortlöpa så som det är tänkt. Annars tycker jag att det
            vore ganska katastrofalt.
          </note>
          <note>
            Anf. 80 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Skälet till att jag uttalade att jag inte var riktigt
            säker på vad Maj-Lis Lööw syftade på med sin fråga var att eftersom
            Maj-Lis Lööw själv har erfarenhet som statsråd och därför vet
            bättre än andra hur arbetsfördelningen är ordnad, borde frågan
            som den är formulerad rimligen ha ställts till det statsråd som
            ansvarar för detta projekt, nämligen civilministern.
          </note>
          <note>
            Justitieministerns och Justitiedepartementets del i projektet
            är att vi av våra anslag överför pengar till
          </note>
          <note>
            Civildepartementet som betalar till
          </note>
          <note>
            Konsumentverket. Därför anade jag, vilket jag nu också får bekräftat,
            att det verkliga skälet till frågan inte var att diskutera frivillig
            skuldsanering, utan ett förslag till tvångsskuldsanering i form
            av en skuldsaneringslag. När det gäller den diskussionen har jag
            varit mycket tydlig om min uppfattning, vilken innebär att vi
            måste göra allt vi kan för att finna former för frivillig skuldsanering.
          </note>
          <note>
            Det ena projektet efter det andra växer nu också upp. I förra
            veckan startade man i Jönköpings kommun en diskussion från vilken
            jag från kommunstyrelseordföranden har fått information om att
            man i samverkan mellan kommun och banker etc. har för avsikt att
            få i gång ett skuldsaneringsarbete. Kronofogdemyndigheten i
          </note>
          <note>
            Malmö har satt i gång ett arbete för att hjälpa människor.
          </note>
          <note>
            Vår lagstiftning skapar ganska goda förutsättningar för skuldsanering,
            men vi har i Sverige varit dåliga på att utnyttja den lagstiftning
            som finns. Denna diskussion om frivillig skuldsanering har, märker
            jag i dag, också skapat en medvetenhet om de möjligheter som redan
            finns.
          </note>
          <note type="speaker">
            Anf. 81 MAJ-LIS LÖÖW (s):
          </note>
          <note>
            Fru talman! Jag är medveten om att det är konsumentministern
            som ansvarar för dessa pengar. Jag har nu inte hunnit att ordentligt
            kolla upp vad som ligger bakom de senaste dagarnas uttalanden
            av konsumentministern. Men vad jag förstår inser också hon vikten
            av att vi får en skuldsaneringslag. Jag har sällan upplevt att
            ett statsråd lutar sig så hårt mot en försöksverksamhet som Gun
            Hellsvik har gjort när vi har debatterat om varför vi inte får
            en skuldsaneringslag.
          </note>
          <note>
            Argumentet har hela tiden varit att vi först skall avvakta vad
            försöksverksamheten ger.
          </note>
          <note>
            Om denna försöksverksamhet inte kommer i gång borde det medföra
            ett stort bekymmer, inte bara för oss här i riksdagen och för
            konsumentministern, utan också för justitieministern. Detta tycker
            jag nog ändå att justitieministern skulle kunna erkänna. Till
            saken hör att alla de, som så vällovligt arbetar med den försöksverksamhet
            som justitieministern beskriver, med stort patos hävdar att de
            behöver en lagstiftning för att kunna utföra sina jobb.
          </note>
          <note>
            Anf. 82 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är helt riktigt, som Maj-Lis Lööw säger, att
            jag är bekymrad över att projektet med den frivilliga skuldsaneringen
            inte har kommit i gång. Så snart vi fick den informationen, vilken
            vi inte har fått direkt från Konsumentverket utan på omvägar,
            engagerade vi oss för att ta reda på hur man kan komma vidare.
            Det är helt klart att den första budgeteringen, som låg till grund
            för
          </note>
          <note>
            Konsumentverkets begäran om pengar, inte håller.
          </note>
          <note>
            När nu Konsumentverket har kommit fram till detta har diskussioner
            kommit i gång för att finna en lösning på problemet.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:496 om personalkontrollen
          </note>
          <note>
            Anf. 83 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Ingela Mårtensson har frågat mig vilka åtgärder jag
            avser att vidta för att förbättra personalkontrollen.
          </note>
          <note>
            Ingela Mårtensson syftar på ett fall, som nyligen uppmärksammats
            i massmedia, där en riksdagsledamot framställts som en säkerhetsrisk.
          </note>
          <note>
            Som Ingla Mårtensson väl känner till finns det inte möjlighet
            att personalkontrollera riksdagsledamöter för deras uppdrag i
            riksdagen.
          </note>
          <note>
            Det har heller såvitt jag vet aldrig varit på förslag att införa
            sådan kontroll.
          </note>
          <note>
            Den händelse som Ingela Mårtensson syftar på gäller alltså inte
            personalkontroll. Jag kan ändå nämna att ett förslag om vissa
            ändringar i reglerna om personalkontroll har framlagts av SÄPO-
          </note>
          <note>
            kommittén i dess slutbetänkande.
          </note>
          <note>
            Denna fråga bereds för närvarande inom
          </note>
          <note>
            Justitiedepartementet. Jag räknar med att ett förslag till reformering
            av personalkontrollen skall ligga på regeringens bord före sommaren.
          </note>
          <note type="speaker">
            Anf. 84 INGELA MÅRTENSSON (fp):
          </note>
          <note>
            Fru talman! Jag tackar justitieministern för svaret.
          </note>
          <note>
            Som sägs i svaret utsätts inte riksdagsledamöter för personalkontroll,
            utan det gäller personer som är anställda. Det har framförts synpunkter
            på att en ledamot skulle vara en säkerhetsrisk.
          </note>
          <note>
            Personalkontrollen innebär att man skall ge akt på de personer
            som kan misstänkas utgöra säkerhetsrisker. Det är ett mycket viktigt
            arbete att se till att personer inte förråder vårt land. Samtidigt
            är det allvarligt att anklaga en person för att utgöra en säkerhetsrisk.
            Därför är det ett grannlaga arbete att se till att landet skyddas
            samtidigt som rättssäkerheten skall vara så stor som möjligt.
          </note>
          <note>
            Det har under många år riktats kritik mot personalkontrollen,
            vilket har gjort att ytterligare en utredning tillsattes för mer
            än fem år sedan.
          </note>
          <note>
            Utredningen kom sedan med ett förslag som har legat i tre år.
            Den innehöll bara en reservation beträffande buggningsmöjligheterna.
            I övrigt var man helt överens om att förslaget var bra.
          </note>
          <note>
            Remissbehandlingen gav uttryck för samma sak.
          </note>
          <note>
            Det är därför så märkligt att detta förslag nu har legat så länge
            och att ingenting händer. Jag får nu igen svaret att frågan bereds,
            och att den troligen blir klar till sommaren.
          </note>
          <note>
            När KU behandlade ett ärende, som jag också hade anmält, vilket
            gällde försvarsministerns chaufför, riktades ingen anmärkning
            mot försvarsministern utan mot hur hela ärendet hanterades. Man
            svarade då att ett lagförslag skulle komma före jul. Om jag förstår
            svaret rätt skall förslaget nu komma före sommaren. Kommer det
            förslaget att vara detsamma som SÄPO-kommittén kom fram till?
          </note>
          <note>
            Anf. 85 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är för tidigt för mig att yttra mig.
          </note>
          <note>
            Jag vill avvakta tills jag får materialet från mina tjänstemän.
          </note>
          <note>
            När det gäller tidpunkten ''före jul'' har jag i alla fall inte
            varit delaktig i att lämna den informationen.
          </note>
          <note>
            Den information som jag har lämnat och den kontroll som jag har
            gjort på mitt eget departement ger mig skäl att, som jag själv
            har uttryckt, räkna med att ett förslag skall föreligga före sommaren.
          </note>
          <note type="speaker">
            Anf. 86 INGELA MÅRTENSSON (fp):
          </note>
          <note>
            Fru talman! Varför har det tagit så lång tid? Även den socialdemokratiska
            regeringen har legat på förslaget. Jag hade förväntat mig att
            den socialdemokratiska regeringen skulle ha lagt fram förslaget,
            eftersom det var den som tillsatte utredningen. Jag kommer inte
            exakt ihåg hur länge beredningen pågick, men den pågick under
            en ganska lång tid utan att något förslag lades fram.
          </note>
          <note>
            Det har under den nuvarande regeringens tid dröjt ytterligare.
            Varför har beredningen tagit så lång tid?
          </note>
          <note>
            Anf. 87 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Orsaken till fördröjningen är att det bl.a. inom
            kommittén fanns olika uppfattningar.
          </note>
          <note>
            Utgångspunkten var att man skulle lägga fram ett större paket.
            Det fanns olika uppfattningar i vissa stora frågor.
          </note>
          <note>
            Vi har när det gäller frågan om personalkontrollen för avsikt
            att lägga fram förslaget. På detta område pågår ju en hel del
            annat arbete också.
          </note>
          <note>
            Diskussionerna om hur stora paket man skall lägga fram bidrar
            också till fördröjningen.
          </note>
          <note>
            Jag skall göra vad jag kan för att ett förslag skall läggas fram
            före sommaren.
          </note>
          <note type="speaker">
            Anf. 88 INGELA MÅRTENSSON (fp):
          </note>
          <note>
            Fru talman! Jag vet inte vad justitieministern syftar på när
            hon talar om andra sammanhang. När det gäller själva betänkandet
            var det just kring frågan om buggningen som det fanns en avvikande
            mening, men vad beträffar tillämpningen av personalkontrollen
            var man helt överens. Förslaget var ju uppskattat hos remissinstanserna
            också.
          </note>
          <note>
            Har det pågående Europasamarbetet haft något att göra med att
            arbetet fördröjs? Kan det vara orsaken?
          </note>
          <note>
            Anf. 89 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Om det hade varit så, hade jag inte kunnat säga att
            vi skall lägga ett förslag på regeringens bord före sommaren.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:481 om förhandsbesked från skattemyndigheterna
          </note>
          <note type="speaker">
            Anf. 90 Statsrådet BO LUNDGREN (m):
          </note>
          <note>
            Fru talman! Carl Fredrik Graf har frågat mig vilka åtgärder jag
            avser vidta för att en skattskyldig skall kunna förutse de skattemässiga
            konsekvenserna av sitt handlande.
          </note>
          <note>
            Frågan har ställts mot bakgrund av att musikern Per
          </note>
          <note>
            Gessle enligt tidningsuppgifter vänt sig till
          </note>
          <note>
            Riksskatteverket för att få veta hur den byggnad som han planerat
            att uppföra skulle komma att behandlas från skattesynpunkt och
            fått till svar att huset, trots att ritningar och modeller finns,
            först måste uppföras innan myndigheten kan ta ställning till sakfrågan.
          </note>
          <note>
            Jag känner inte till de faktiska omständigheterna i
          </note>
          <note>
            Per Gessles fall. Rent generellt vill jag säga att en skattskyldig
            alltid kan vända sig till skattemyndigheten för att få hjälp med
            sina skatteproblem. De besked som skattemyndigheten lämnar är
            emellertid inte bindande vid en senare prövning av den skattskyldiges
            taxering. Bindande förhandsbesked kan bara lämnas av
          </note>
          <note>
            Skatterättsnämnden som den 1 juli 1991 bröts ut från Riksskatteverket.
          </note>
          <note>
            Som förutsättning för att ett förhandsbesked skall lämnas gäller
            att frågan skall vara av synnerlig vikt för sökanden eller för
            en enhetlig lagtolkning eller rättstillämpning. Det är i princip
            endast ärenden där rättsläget är oklart som tas upp. Det är
          </note>
          <note>
            Skatterättsnämnden som avgör om ett ärende skall tas till prövning
            eller inte.
          </note>
          <note>
            Just beträffande frågan om en fastighets klassificering är reglerna
            så klara att det i regel inte torde vara något problem att bedöma
            beskattningskonsekvenserna.
          </note>
          <note>
            I många skattefrågor är det emellertid svårt att göra en bedömning
            på förhand. För detta krävs kännedom om samtliga faktiska omständigheter
            som kan påverka bedömningen. Frågor där förutsättningarna inte
            är tillfredsställande klarlagda lämpar sig inte för förhandsbesked.
          </note>
          <note>
            Svaret på Carl Fredrik Grafs fråga blir att jag för närvarande
            inte har för avsikt att vidta några särskilda åtgärder.
          </note>
          <note type="speaker">
            Anf. 91 CARL FREDRIK GRAF (m):
          </note>
          <note>
            Fru talman! Jag ber att få tacka statsrådet för svaret, även
            om det väcker ytterligare några frågor.
          </note>
          <note>
            Min nästa fråga gäller vem som bäst tolkar bestämmelserna i skattelagstiftningen.
            Är det den enskilde eller myndigheten? Statsrådet har i sitt svar
            pekat på möjligheten att få ärendet prövat i
          </note>
          <note>
            Skatterättsnämnden, men det gäller ju bara i principiella fall.
            En enskild kan ha en fråga till skattemyndigheten som kan gälla
            betydande belopp utan att den är principiellt viktig. Den blir
            inte föremål för Skatterättsnämndens prövning.
          </note>
          <note>
            I det läget kan man hamna i en svår situation. Det gäller väl
            också det fall som har föranlett tidningsrubrikerna. Varför skall
            det behöva vara på det viset? Det förefaller ju som om rättsläget
            i de fallen är osäkert för den enskilde.
          </note>
          <note type="speaker">
            Anf. 92 Statsrådet BO LUNDGREN (m):
          </note>
          <note>
            Fru talman! Man kan, som jag sade, inte ge förhandsbesked i alla
            fall. Det gäller för oss politiker att försöka förenkla skattelagstiftningen
            så långt som möjligt. Det gäller naturligtvis också för skattskyldiga
            att med eller utan hjälp kunna bedöma konsekvenserna i vissa fall.
          </note>
          <note>
            I normalfallet vet man att det utgår fastighetsskatt om man bygger
            ett hus för bostadsändamål. De reglerna är fullkomligt klara.
            Det som kan skapa problem är om man skall kombinera sitt bostadshus
            med arbetsytor. Då kan man diskutera vilka konsekvenserna blir,
            men även i de fallen är reglerna förhållandevis klara.
          </note>
          <note>
            Problemen uppstår oftast då man vill använda lokaler som är inredda
            som arbetslokaler också för privat ändamål. Då får man räkna med
            att betala motsvarande skatt i det avseendet.
          </note>
          <note>
            Jag har inte direkt tagit reda på vad som gäller i det fall Carl
            Fredrik Graf har tagit upp, men jag har förstått att det är fråga
            om en mycket stor villa som skall innehålla vinkällare, studio,
            pool, jacuzzibad och annat -- om jag skall tro på tidningsuppgifter.
          </note>
          <note>
            Jag är ganska säker på att gymnastiksal för eget bruk, pool,
            videorum, jacuzzi, sovrum, matsal, kök och vinkällare får räknas
            som bostad. Ingen ser några oklarheter i detta.
          </note>
          <note>
            Den studio som eventuellt planeras kan, om vissa förutsättningar
            uppfylls, vara att betrakta som arbetslokal. De förutsättningarna
            finns angivna i många rättsfall.
          </note>
          <note>
            Den här typen av frågor löses bäst genom att den skattskyldige
            har kontakt med någon som är kunnig om skattelagstiftningen och
            kan hjälpa till att ta fram material. Den lämpar sig inte för
            förhandsbesked i Skatterättsnämnden.
          </note>
          <note type="speaker">
            Anf. 93 CARL FREDRIK GRAF (m):
          </note>
          <note>
            Fru talman! Jag håller helt med statsrådet om det senare påståendet.
            Man kan rent generellt fråga sig vilken betydelse det får för
            allmänhetens tilltro till skattesystemet att ett sådant här fall
            får ganska stor publicitet. Det är en känd person inblandad, men
            förhållandena kan överföras på många andra fall, där mindre kända
            personer är inblandade och där det inte skrivs en rad i tidningen.
          </note>
          <note>
            När den skattskyldige läser om detta tycker han eller hon att
            det råder stor oklarhet och att det är orimligt att skattemyndigheten
            inte kan ge besked.
          </note>
          <note>
            Jag tror nog att statsrådet delar min uppfattning. På vilket
            sätt påverkar det skattesystemet på längre sikt?
          </note>
          <note type="speaker">
            Anf. 94 Statsrådet BO LUNDGREN (m):
          </note>
          <note>
            Fru talman! Förhandsbeskedsinstitutet behövs, och det har också
            förbättrats i många avseenden. Jag har lämnat frågesvar tidigare
            i kammaren om just den saken.
          </note>
          <note>
            Jag tycker att det finns anledning att ändå uppehålla sig vid
            just denna typ av fall -- inte just detta enskilda fall.
          </note>
          <note>
            Det är ett problem för skattemyndigheten att ritningar som företetts
            frångås. Hur skall man exempelvis bedöma det faktum att en dörr
            tagits upp från en tidigare avskild lokal in till boendedelen?
            Det är en liten justering i ett stort bygge, men den kan påverka
            skattekonsekvenserna avsevärt.
          </note>
          <note>
            Skattemyndigheterna har därför all anledning att vara restriktiva
            med att uttala sig innan man ser någonting föreligga. Om man vet
            förutsättningarna för att få en del av en bostad klassificerad
            som arbetslokal och därmed undgå att belasta fastigheten med de
            skattekonsekvenser som följer av att den är en bostad, kan man
            som individ anpassa bygget till detta. Jag tror att väldigt många
            som har funderat över detta också vidtar rätt åtgärder för att
            klarar sig på ett bra sätt vad gäller skatten.
          </note>
          <note type="speaker">
            Anf. 95 CARL FREDRIK GRAF (m):
          </note>
          <note>
            Fru talman! Jag kan avslutningsvis konstatera att skattesystemet
            även i fortsättningen ställer stora krav på den enskilde. Det
            gör att vi måste fortsätta arbetet med att förenkla lagstiftningen.
            Det är det bästa sättet att gå till väga för att komma till rätta
            med problemen.
          </note>
          <note type="speaker">
            Anf. 96 Statsrådet BO LUNDGREN (m):
          </note>
          <note>
            Fru talman! Jag delar Carl Fredrik Grafs uppfattning. Det är
            både fråga om att förenkla skattesystemet och om att försöka minska
            -- i varje fall försöka att inte öka -- uttaget av skatter i
          </note>
          <note>
            Sverige.
          </note>
          <note>
            Frågan har sin utgångspunkt i ett fall där man sannolikt som
            enskild, med hjälp av den skatteexpertis man ändå har tillgång
            till, relativt enkelt kan klara att förutse skattekonsekvenserna.
          </note>
          <note>
            Det är kanske inte ett så stort problem som pressen har givit
            sken av.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:490 om näringsidkares F-skattesedlar
          </note>
          <note type="speaker">
            Anf. 97 Statsrådet BO LUNDGREN (m):
          </note>
          <note>
            Fru talman! Liselotte Wågö har pekat på att de nya reglerna om
            F-skattebevis kan medföra att den som behandlas av en tandläkare
            under vissa förutsättningar kan bli skyldig att betala arbetsgivaravgifter
            på ersättningen för behandlingen. Hon har frågat mig vilka åtgärder
            jag är beredd att vidta för att undvika detta.
          </note>
          <note>
            Fr.o.m. den 1 april i år gäller som bekant nya regler för uppbörd
            av källskatt och socialavgifter.
          </note>
          <note>
            Huvudregeln är att den som betalar ut ersättning för arbete till
            någon som har en skattsedel på preliminär A-skatt skall göra skatteavdrag
            från och betala arbetsgivaravgifter på ersättningen. Har mottagaren
            däremot en F-skattesedel skall han själv betala såväl den preliminära
            skatten som socialavgifterna.
          </note>
          <note>
            För att underlätta för fysiska personer som inte bedriver näringsverksamhet,
            men som ändå i något fall betalar ut ersättning för arbete, finns
            en undantagsbestämmelse som innebär att skatteavdrags- och avgiftsskyldighet
            uppkommer först om ersättningen till en A-
          </note>
          <note>
            skattesedelsinnehavare uppgår till minst 10 000
          </note>
          <note>
            kronor.
          </note>
          <note>
            Det fall som Liselotte Wågö nämner i sin fråga, dvs.
          </note>
          <note>
            en ersättning på minst 10 000 kronor till en tandläkare, bör
            enligt min mening emellertid inte medföra några problem i praktiken.
            Regeringen har nämligen ändrat tandvårdstaxan på så sätt att det
            i regel är mest fördelaktigt för en tandläkare att skaffa sig
            en F-skattesedel med åtföljande F-
          </note>
          <note>
            skattebevis.
          </note>
          <note>
            Om det i något enstaka fall skulle vara så att en tandläkare
            inte har ett F-skattebevis, är han enligt en särskild bestämmelse
            i uppbördslagen skyldig att upplysa patienten om att han innehar
            en A-
          </note>
          <note>
            skattesedel. Om tandläkaren inte uppger vilken skattsedel han
            har är patienten i princip skyldig att göra skatteavdrag och betala
            avgifter. Patienten bör därför för säkerhets skull fråga efter
            F-skattebevis i de få fall ersättningen för arbetet överstiger
            10 000
          </note>
          <note>
            kronor.
          </note>
          <note>
            Det ligger emellertid i tandläkarens eget intresse att lämna
            upplysning om eventuell A-skattesedel eftersom det i ett sådant
            här fall kan bli aktuellt att tillämpa reglerna om eftergift av
            skyldigheten att betala arbetsgivaravgifter och göra skatteavdrag.
          </note>
          <note>
            Har tandläkaren då inte upplyst patienten om sin skattsedel kan
            tandläkaren bli skyldig att själv svara för avgifterna och skatten.
          </note>
          <note>
            Jag är inte beredd att nu ta några initiativ till ändringar i
            det nya systemet med F-skattebevis. Av erfarenhet vet jag emellertid
            att det när man gör så här stora systemförändringar inte sällan
            uppstår oförutsedda situationer. När systemet har tillämpats någon
            tid och praktisk erfarenhet har vunnits av de nya bestämmelserna
            kan det därför finnas skäl för mig att ta initiativ till vissa
            justeringar.
          </note>
          <note type="speaker">
            Anf. 98 LISELOTTE WÅGÖ (m):
          </note>
          <note>
            Fru talman! Jag tackar statsrådet Lundgren för svaret. Jag har
            ställt frågan mot bakgrund av ett pressmeddelande från skatteförvaltningen,
            vari sägs: ''Kolla om den du anlitar för ett jobb har F-
          </note>
          <note>
            skattebevis.'' Då vet du om du skall dra skatt och betala arbetsgivaravgifter
            eller inte. Du slipper också risken att räkningen på 10 000 kr
            plötsligt blir
          </note>
          <note>
            13 000 kr.
          </note>
          <note>
            Att jag har valt exemplet med tandläkaren beror på att det är
            litet motsägelsefullt. Skatteförvaltningen säger att man, om F-skattebevis
            inte företes och räkningen överstiger 10 000 kr, kan få betala
            skatt och arbetsgivaravgifter. Men efter kontakt med
          </note>
          <note>
            Privattandläkarföreningen har jag fått den uppfattningen att
            Försäkringskassan drar dessa avgifter direkt på ersättningen för
            den som inte har
          </note>
          <note>
            F-skattebevis. Detta har
          </note>
          <note>
            Privattandläkarföreningen protesterat emot. Man vill inte att
            den tandvårdsersättning som utbetalas till tandläkaren från Försäkringskassan
            skall reduceras med skatt och arbetsgivaravgifter. Den ersättningen
            är inte grundad på ett arbetsavtal mellan tandläkaren och Försäkringskassan.
            Avtalet är egentligen träffat mellan tandläkaren och patienten.
          </note>
          <note>
            Detta gör att det hela blir något förvirrat. Måste den enskilde
            fråga sina tandläkare om denne har F-
          </note>
          <note>
            skattebevis, eller drar Försäkringskassan automatiskt dessa avgifter
            från tandvårdsförsäkringen?
          </note>
          <note type="speaker">
            Anf. 99 Statsrådet BO LUNDGREN (m):
          </note>
          <note>
            Fru talman! När det gäller tandvårdsförsäkringen får frågan ställas
            till Bo Könberg, som har hand om sådana frågor, och inte till
            mig. Det finns många krångligheter även i andra system än skattesystemet.
          </note>
          <note>
            Det är viktigt att komma i håg att F-skattebeviset har kommit
            till för att undvika de konsekvenser som t.ex. uppstod för en
            i media känd snickare från
          </note>
          <note>
            Göteborg, som anlitade ett företag och blev skyldig att betala
            det företagets skatter, eftersom företagets skattesituation inte
            var helt klar, trots att snickaren hade kontrollerat moms och
            annat.
          </note>
          <note>
            På initiativ av bl.a. det parti som jag företräder har vi nu
            fått en utredning till stånd, som föreslår ett system där man
            har en sak att rätta sig efter, nämligen F-skattebeviset. Som
            jag tidigare sade kan det naturligtvis uppkomma tillämpningsproblem,
            men dem får vi slipa av under vägen.
          </note>
          <note>
            När det gäller just tandläkarna, som frågan avsåg, kan jag konstatera
            att det inte är något som helst problem, om det belopp som man
            såsom konsument av tandvårdstjänster skall betala understiger
            10 000 kr. I de ytterst få fall där beloppet överstiger 10 000
            kr, kanske man bör tala om det. Men i normalfallet förutsätter
            jag att tandläkaren själv upplyser om eventuella problem.
          </note>
          <note>
            Där finns kontrollmöjligheten. Dessutom finns naturligtvis också
            möjligheten -- jag har dock inte kollat upp det, eftersom jag
            trodde att allt var klart -- att man kan få eftergift på detta
            med de konsekvenser som detta får för tandläkaren.
          </note>
          <note type="speaker">
            Anf. 100 LISELOTTE WÅGÖ (m):
          </note>
          <note>
            Fru talman! Egentligen är det ändå krångligare, och det är kanske
            inte riktigt att ta upp det i denna debatt. Men jag måste ändå
            påpeka det. Enskilda tandläkare som inte är anslutna till Praktikertjänst
            t.ex. skall ha ett F-skattebevis. Det är nog som statsrådet säger
            i sitt svar, att det enligt de nya reglerna är mest förmånligt
            för tandläkarna att skaffa ett sådant. Men de tandläkare som är
            anslutna till Praktikertjänst har inget eget F-
          </note>
          <note>
            skattebevis utan det är bolaget som har det.
          </note>
          <note>
            Ersättningen betalas till bolaget. Det blir då väldigt krångligt
            för den enskilde.
          </note>
          <note>
            Jag kanske inte delar statsrådets uppfattning när det gäller
            beloppet 10 000 kr. Det avser ju ett helt år, och det kan faktiskt
            hända en del med ens tandstatus under ett år. Man behöver kanske
            återkomma till tandläkaren, och ersättningarna kan ackumuleras,
            t.ex. vid tandlossning. Visst kan man komma upp i denna summa.
            Det är inte så ovanligt.
          </note>
          <note>
            Detta kan bli ganska krångligt för den enskilde.
          </note>
          <note>
            Departementet har förmodligen för avsikt att föreslå en förändring
            i tandvårdsförsäkringen, som gör att patienten hamnar i en förhandlingssituation
            med tandläkaren. Skall patienten dessutom kontrollera F-skattebeviset
            blir det litet krångligt.
          </note>
          <note type="speaker">
            Anf. 101 Statsrådet BO LUNDGREN (m):
          </note>
          <note>
            Fru talman! Återigen -- debatten om tandvårdstaxans utformning
            får vi ta i annat sammanhang. En kontroll av F-skattebeviset torde
            bli aktuell i ytterst få fall. Det tror jag att vi kan vara överens
            om. Man måste ju väga krånglet för vissa individer mot den stora
            vinst som man faktiskt gör genom att ha ett system, som medför
            att vi undviker s.k. Hjortbergsfall, där människor verkligen kan
            komma till skada. Jag tror att det ringa besväret i de få fallen
            -- det torde inte bli känt som något större besvär -- är värt
            priset.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:463 om prissättningen på statliga
            och kommunala varor m.m.
          </note>
          <note>
            Anf. 102 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Sten Svensson har frågat mig vad regeringen är beredd
            att göra för att hindra att staten eller kommunerna genom underprissättning
            snedvrider konkurrensen och därigenom slår ut privata företag.
          </note>
          <note>
            Sten Svensson hänvisar till att stat och kommuner i vissa fall
            bedriver verksamhet som konkurrerar med privata företag.
          </note>
          <note>
            Jag menar att problem och risker av det slag som
          </note>
          <note>
            Sten Svensson tar upp kan åtgärdas på i princip två sätt. Det
            ena och grundläggande är att se till att offentlig verksamhet
            renodlas och koncentreras till sådan verksamhet som är egentlig
            myndighetsutövning och till andra närliggande uppgifter som bäst
            handhas av det allmänna. Det innebär att stat och kommuner i princip
            inte bör uppträda som aktörer på marknader där det inte finns
            förutsättningar för privata företag att etablera sig eller på
            marknader där det redan finns en väl fungerande konkurrens.
          </note>
          <note>
            Regeringen omprövar, från dessa utgångspunkter, successivt de
            statliga myndigheternas, affärsverkens och de statliga bolagens
            verksamhet.
          </note>
          <note>
            Verksamhet som kan skötas av den privata sektorn avvecklas. För
            kommunal verksamhet ges de generella ramarna för offentligt bedriven
            näringsverksamhet i kommunallagen (1991:900)
          </note>
          <note>
            och i övrigt i de speciallagar som anger det kommunala verksamhetsområdet.
          </note>
          <note>
            Om offentlig verksamhet ändå bedrivs på en konkurrensutsatt marknad,
            är ett grundläggande krav att den konkurrensutsatta verksamheten
            avgränsas och redovisas åtskild från annan verksamhet.
          </note>
          <note>
            Den andra åtgärden är att se till att konkurrensmyndigheterna
            har tillräckligt kraftfulla regler för att i enskilda fall kunna
            pröva påståenden om underprissättning i offentlig näringsverksamhet.
            Ett flertal sådana ärenden har under årens lopp prövats med stöd
            av den nu gällande konkurrenslagen. En ny skärpt konkurrenslag
            (1993:20) har nyligen antagits av riksdagen. Lagen, som träder
            i kraft den 1 juli i år, förbjuder bl.a. att en dominerande aktör
            missbrukar sin dominerande ställning på marknaden.
          </note>
          <note type="speaker">
            Anf. 103 STEN SVENSSON (m):
          </note>
          <note>
            Fru talman! Jag ber att få tacka näringsministern för svaret
            på min fråga. Jag förstår att näringsministern reagerar på samma
            sätt som jag, när man studerar det exempel som jag angav i min
            fråga. Jag pekade där på lantmäteriet, som på grund av nedgången
            i fastighetsbranschen har en överkapacitet och nu använder denna
            för underprissättning för att sysselsätta sin personal.
          </note>
          <note>
            Lantmäteriet har således sänkt priset på digitala kartor från
            ca 1 500 kr till ca 300 kr per hektar.
          </note>
          <note>
            Enligt ett enskilt ägt företag, som i konkurrens med lantmäteriet
            också säljer digitala kartor, ligger marknadspriset på omkring
            1 000 kr.
          </note>
          <note>
            Stat och kommun skall inte ägna sig åt att genom underprissättning
            snedvrida konkurrensen. Jag vill fråga näringsministern om de
            åtgärder som han ger exempel på kan vara tillräckliga för att
            komma till rätta med dessa problem, så att inslag av den typ som
            jag nu har givit exempel på kan elimineras.
          </note>
          <note>
            Anf. 104 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! I det enskilda fallet kan och skall jag inte uttala
            mig. Jag har bara noterat att det finns ett liknande ärende hos
            Konkurrensverket, som för närvarande är under beredning. Vi kommer
            säkert sedermera att få någon form av besked därifrån om vad som
            har eller inte har förekommit.
          </note>
          <note>
            Svårigheten med underprissättning i den här typen av konkurrens
            är de brister som finns i redovisningssystem av traditionell karaktär.
            Som vi ser det finns det egentligen två olika metoder. Den ena
            är att man försöker renodla och bolagisera konkurrensutsatt verksamhet,
            så att man skär av de naturliga ekonomiska livlinorna till den
            offentliga verksamheten. Därmed kan man klart se vad saker kostar,
            och det blir normal konkurrensutsatt verksamhet. Den andra metoden
            är att man avyttrar konkurrensutsatt verksamhet. Av egen erfarenhet
            vet jag att det är svårt att bedriva sådan i egen regi.
          </note>
          <note type="speaker">
            Anf. 105 STEN SVENSSON (m):
          </note>
          <note>
            Fru talman! Jag kan inse att det finns svårigheter.
          </note>
          <note>
            Jag förstår att näringsministern inte kan ingripa i enskilda
            fall. Det var inte heller min avsikt att begära det. Jag tolkar
            ändå näringsministern på det sättet att han -- om utvecklingen,
            trots dessa åtgärder, skulle fortsätta och det förekommer fall
            av den typ som jag har givit exempel på -- kommer att ingripa
            och föreslå åtgärder av principiell natur, så att det här inslaget
            kan elimineras.
          </note>
          <note>
            Anf. 106 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Vi går för närvarande igenom affärsverk för affärsverk.
            Vi försöker renodla funktionerna: myndighetsutövning, beställningskontor
            och produktion av varor och tjänster. Produktionen av varor och
            tjänster bolagiseras och konkurrensutsätts. Detta går förhållandevis
            snabbt och genomförs på en rad olika områden. Jag hoppas att vi
            även skall kunna slutföra detta inom samtliga myndigheter. Därmed
            tror jag att Sten Svenssons problem löses.
          </note>
          <note type="speaker">
            Anf. 107 STEN SVENSSON (m):
          </note>
          <note>
            Fru talman! Jag ber att få tacka för dessa signaler.
          </note>
          <note>
            De är tydliga. Näringsministern visar att han har en ambition
            att komma till rätta med problemen. Jag uttrycker min tillfredsställelse
            över detta.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.22 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            21 § Svar på fråga 1992/93:480 om examensbenämning för utbildning
            vid
          </note>
          <note>
            Idrottshögskolan
          </note>
          <note>
            Anf. 108 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Karin Falkmer har frågat mig hur jag avser att agera
            för att Idrottshögskolan i Stockholm skall få rätt att utfärda
            kandidatexamen.
          </note>
          <note>
            Högskolan finns inrättad som en självständig högskola fr.o.m.
            den 1 juli 1992 med uppgift att bedriva utbildning i idrott för
            skolans, idrottsrörelsens och andra avnämares behov. Enligt den
            nya högskoleförordningen har
          </note>
          <note>
            Idrottshögskolan rätt att utfärda idrottslärarexamen och högskoleexamen.
          </note>
          <note>
            I arbetet med den nya förordningen gjordes bedömningen, vad gäller
            de generella högskoleexamina, att små specialiserade högskolor
            som t.ex. de konstnärliga och Idrottshögskolan inte skulle ges
            generell rätt att utfärda kandidatexamen.
          </note>
          <note>
            Bredden i utbildningsutbudet ansågs vara alltför snävt.
          </note>
          <note>
            Examensrätten är emellertid inte en gång för alla given. Möjlighet
            finns att få den prövad. Prövning av rätten att utfärda examina
            görs av regeringen, efter förslag av universitetskanslern.
          </note>
          <note type="speaker">
            Anf. 109 KARIN FALKMER (m):
          </note>
          <note>
            Herr talman! Den fråga som vi nu diskuterar är mycket viktig
            för Idrottshögskolans framtida utveckling. Idrottshögskolan är
            en skola med mycket hög kompetens när det gäller utbildningen,
            mycket lång tradition bakåt i tiden och gott renommé utomlands.
          </note>
          <note>
            I propositionen på s. 79 skriver statsrådet att det främsta medlet
            för att upprätthålla utbildningens kvalitet är den konkurrens
            som i framtiden i större utsträckning kommer att råda mellan olika
            utbildningsanordnare. Detta är en viktig fråga för
          </note>
          <note>
            Idrottshögskolan, eftersom utbildning till bl.a.
          </note>
          <note>
            idrottslärare finns på andra högskolor. Dessa högskolor har rätt
            att utfärda kandidatexamen. Det är viktigt för de elever som söker
            till en högskola vilken examen man kan erbjuda.
          </note>
          <note>
            Kan statsrådet kommentera hur Idrottshögskolan skall få möjlighet
            att konkurrera med övriga högskolor som erbjuder liknande utbildning?
          </note>
          <note>
            Anf. 110 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Som jag sade i mitt svar finns högskolan inrättad
            som en självständig högskola fr.o.m. den 1 juli förra året. Jag
            är väl medveten om att verksamheten har bedrivits längre, men
            så som högskolan nu är konstruerad är den ny.
          </note>
          <note>
            Den bedömning regeringen har gjort är att det med utgångspunkt
            i det utbud som nu erbjuds är rimligt att högskolan ges rätt att
            utfärda idrottslärarexamen och högskoleexamen. Jag understryker
            dock att detta gäller med det utbud högskolan i dag har, såsom
            den har inlett sitt arbete fr.o.m. den 1 juli 1992.
          </note>
          <note>
            Det kan så småningom visa sig att det finns skäl att vidga högskolans
            uppdrag. Avtal om utbildningsuppdrag med högskolan sluts enligt
            den nya ordningen med tre års mellanrum. Om det i det nästkommande
            utbildningsuppdraget finns anledning att vidga det pensum som
            högskolan tar på sig, uppkommer naturligtvis automatiskt frågan
            om vilken typ av examina som blir aktuella.
          </note>
          <note>
            Jag vill understryka, Karin Falkmer, att jag mer än gärna tar
            med mig synpunkter av dessa slag tillbaka till departementet,
            inte minst därför att jag tror på ett högskolesystem som befinner
            sig i ständig utveckling.
          </note>
          <note type="speaker">
            Anf. 111 KARIN FALKMER (m):
          </note>
          <note>
            Herr talman! Idrottshögskolan visar mycket stor uppskattning
            av statsrådets nya idéer och de nya vindar som statsrådet har
            medverkat till att föra in i högskolevärlden. Högskolan planerar
            för den närmaste treårsperioden att bredda och fördjupa sitt utbud.
          </note>
          <note>
            Enligt min mening är det mera bråttom än vad statsrådet här anser
            när det gäller frågan om att medge kandidatexamen för högskolan.
            Det är en viktig fråga för de elever som söker sig till högskolan.
            Det är viktigt för att det skall bli en konkurrenssituation på
            lika villkor.
          </note>
          <note>
            Jag vädjar till statsrådet, även om tongångarna är positiva,
            att inse att det är mera bråttom.
          </note>
          <note>
            Anf. 112 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag vill först säga några ord för att bara göra
            klart hur det förhåller sig i formfrågan.
          </note>
          <note>
            Riksdagen behandlar just nu en beskrivning från regeringens sida
            om hur det utbildningsuppdrag avses bli utformat som skall gälla
            fr.o.m. den 1 juli
          </note>
          <note>
            1993. På basis av detta uppdrag, dvs. det som regeringen kräver
            av Idrottshögskolan, finns det inte skäl att gå utöver idrottslärarexamen
            och högskoleexamen.
          </note>
          <note>
            Nu ger emellertid den nya ordningen också möjlighet för en högskola
            som så vill att frivilligt utvidga sitt uppdrag, om skolan på
            olika sätt kan skaffa resurser och kompetens för att klara en
            i så fall frivilligt påtagen uppgift. Om en högskola vill ta på
            sig en sådan uppgift bjuder dessutom ordningen att högskolan i
            fråga, på basis av denna sin självpåtagna uppgift, ansöker hos
            regering och universitetskansler om möjlighet att få utfärda eventuell
            examen som svarar mot det frivilliga uppdrag man påtagit sig.
            Ty följande för den nu kommande treårsperioden ligger bollen hos
          </note>
          <note>
            Idrottshögskolan, och då gäller den ordning som jag just har
            beskrivit.
          </note>
          <note type="speaker">
            Anf. 113 KARIN FALKMER (m):
          </note>
          <note>
            Herr talman! Enligt min mening uppfyller
          </note>
          <note>
            Idrottshögskolan redan nu de kriterier för att få utfärda kandidatexamen
            som är fastlagda, nämligen en utbildning på 120 poäng, varav 60
          </note>
          <note>
            poäng är en fördjupning i ett speciellt ämne och varav 10 poäng
            utgörs av enskild arbete. I den meningen uppfyller Idrottshögskolan
            redan i dag de kriterier som har uppsatts för att kandidatexamen
            skall kunna utfärdas.
          </note>
          <note>
            Anf. 114 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det kan man tvista om.
          </note>
          <note>
            Får jag emellertid understryka, vilket det är viktigt att få
            sagt, att det faktum att en högskola inte utfärdar just kandidatexamen
            inte innebär att de examina som högskolan i fråga faktiskt utfärdar
            saknar värde. En idrottslärarexamen är en examen med ett betydande
            kvalitativt innehåll, ett krav som jag är helt övertygad om att
            Idrottshögskolan i
          </note>
          <note>
            Stockholm med den äran kommer att kunna uppfylla.
          </note>
          <note type="speaker">
            Anf. 115 KARIN FALKMER (m):
          </note>
          <note>
            Herr talman! Det är jag också övertygad om. Det är bara det att
            det kommer att finnas utbildningar för idrottslärare även i Göteborg,
            Örebro och
          </note>
          <note>
            Umeå. Högskolorna på dessa orter har möjlighet att utfärda kandidatexamen
            för de elever som väljer detta. När en elev väljer skola är det
            avgörande vilka sådana möjligheter som finns.
          </note>
          <note>
            Jag vädjar än en gång om att utbildningsministern skall se till
            att Idrottshögskolan får möjlighet att konkurrera på lika villkor
            med övriga högskolor.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:487 om den s.k.
          </note>
          <note>
            parallell-lärarutbildningen
          </note>
          <note>
            Anf. 116 utbildningsminister PER UNCKEL
          </note>
          <note>
            (m):
          </note>
          <note>
            Herr talman! Inger Lundberg har frågat mig om det faktum att
            regeringen angivit parallelllärarutbildningen som alternativ 1
            i högskoleförordningen är uttryck för att denna lärarutbildning
            prioriteras av regeringen och dess utbildningsdepartement.
          </note>
          <note>
            Inledningsvis vill jag erinra om de nya former för studieorganisatioinen
            vid universitet och högskolor som gäller från den 1 juli 1993.
            Dessa innebär en väsentligt ökad frihet för universitet och högskolor
            att själva fatta beslut om studieorganisationen.
          </note>
          <note>
            Beslut av regering och riksdag kommer i större utsträckning än
            i dag att inriktas på resultaten av universitetens och högskolornas
            utbildningsverksamhet både vad avser kvalitet och kvantitet. Den
            just fastställda examensordningen ger universitet och högskolor
            större frihet att organisera studierna fram till de examina som
            kommer att finnas fr.o.m. den 1 juli 1993.
          </note>
          <note>
            Utgångspunkten för införandet av en alternativ grundskollärarutbildning
            har varit att skapa en utbildning som syftar till fördjupade ämneskunskaper.
            Härigenom kan kvaliteten i skolans undervisning främjas.
          </note>
          <note>
            Den nya utbildningen gör det möjligt att nå lärarexamen genom
            fritt val av ämnen och ämneskombinationer, vilka kan studeras
            i valfri ordningsföljd. Examen omfattar 40 poäng i praktisk-pedagogisk
            utbildning. Denna utbildningsväg ger en ökad frihet för studenterna
            och en breddning av rekryteringsunderlaget.
          </note>
          <note>
            Att alla platser i den praktisk-pedagogiska delen av den nya
            utbildningen inte har gått att fylla det första året ser jag som
            ett övergångsproblem. Det tar alltid en viss tid för nya utbildningar
            att bli kända.
          </note>
          <note>
            Man kan också förmoda att studenterna under innevarande läsår
            kompletterar sina ämnesstudier för att fylla kraven på fördjupning.
          </note>
          <note>
            I dag finns det två studievägar fram till grundskollärarexamen.
            Tillsammans ger de båda utbildningarna möjlighet att utbilda lärare
            med olika yrkesprofil, vilket bör kunna ge en större bredd och
            variation i skolans undervisning.
          </note>
          <note>
            Studenternas val och universitetens och högskolornas frihet att
            själva bestämma om utbildningsupplägget får i framtiden utvisa
            vilken eller vilka av utbildningarna som kommer att befinnas vara
            mest attraktiva.
          </note>
          <note>
            Ordningsföljden i högskoleförordningen är inget uttryck för prioritering
            mellan de två alternativen.
          </note>
          <note type="speaker">
            Anf. 117 INGER LUNDBERG (s):
          </note>
          <note>
            Herr talman! Jag vill tacka utbildningsministern för svaret.
          </note>
          <note>
            Det är inga små integrationsproblem man har sett när det gäller
            parallell-lärarutbildningen. Ungefär en tredjedel av utbildningsplatserna
            har varit besatta, och det har varit oerhört många avhopp från
            dem.
          </note>
          <note>
            Självfallet finns det en oro över departementets syn på lärarutbildningen,
            speciellt mot bakgrund av den debatt som fördes från departementets
            sida när utbildningen instiftades. Då talades det raljant om ämneskunskaperna
            i den tidigare lärarutbildningen och det pedagogiska innehållet
            och samverkan runt barnen gavs då icke den omfattning som behövdes.
          </note>
          <note>
            Det är viktigt, herr utbildningsminister, att lärarna ser läraryrket
            som ett verkligt yrke. Högre utbildning är en process som utvecklar
            oss som människor. Just detta att kunna varva pedagogisk utbildning
            med ämneskunskaper är ett instrument som kan skapa lärare som
            verkligen kan stötta barnen. Kunskap är utomordentligt viktigt,
            och det är det viktiga målet för skolan. Men det är inte lärarnas
            kunskaper det gäller, utan att lärarna skall kunna förmedla goda
            kunskaper till barnen.
          </note>
          <note>
            Barnen skall växa i skolan.
          </note>
          <note>
            Det har varit bekymmer på högstadiet för att det inte har funnits
            lärare som har kunnat undervisa på ett sätt anpassat för barnens
            behov. Jag är glad att utbildningsministern i dag inte prioriterar
            parallelllärarutbildningen. Jag vore än gladare om utbildningsministern
            verkligen ville se värdet av en integration mellan pedagogik och
            ämnesstudier.
          </note>
          <note>
            Anf. 118 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! För att historieskrivningen skall bli entydig: Jag
            har aldrig prioriterat mellan de båda utbildningarna. De båda
            har varit parallella, och parallella utbildningar är per definition
            likvärdiga.
          </note>
          <note>
            Elever och studenter kan sedan uppfatta utbildningarna på olika
            sätt. Det är självfallet det som är den bakomliggande idén, nämligen
            att erbjuda flera möjligheter.
          </note>
          <note>
            Inger Lundberg och hennes parti resp. regeringen har olika uppfattning
            om denna fråga. Det har vi många gånger konstaterat i denna kammare.
            Jag noterar i dag att inte mycket nytt har tillförts meningsutbytet.
            Man får helt enkelt bestämma sig för om man tror att det är bra
            att alla lärare utbildas på samma sätt eller om man tror att det
            är bättre att lärare kan utbildas på olika sätt.
          </note>
          <note>
            Vi i regeringen intar ståndpunkten att vi finner det bra och
            befruktande för skolan att människor med olika bakgrund och olika
            ingångar i läraryrket kan få verka sida vid sida och berika varandra
            med olika erfarenheter. Den ståndpunkten skiljer sig från den
            socialdemokratiska, som anser att alla lärare skall utbildas på
            samma sätt. Vi lär inte kunna överbrygga det svalget.
          </note>
          <note>
            Jag vill emellertid understryka att man inte riktigt kan säga
            vad Inger Lundberg har framfört. Hon säger att lärarnas kunskaper
            inte är det viktiga, utan det är förmågan att lära eleverna. Det
            låter bestickande, men är likväl inte sant. För att kunna lära
            eleverna något är ett första, om än inte tillräckligt, villkor
            att man har goda kunskaper själv.
          </note>
          <note type="speaker">
            Anf. 119 INGER LUNDBERG (s):
          </note>
          <note>
            Herr talman! Det som har tillkommit är erfarenheterna av de nya
            lärarutbildningen. De har inte varit goda.
          </note>
          <note>
            Självfallet behöver vi lärare med olika bakgrund.
          </note>
          <note>
            Det skall vara lärare med djup förankring i olika barns verklighet.
            Där finns en risk för att den nya lärarutbildningen ytterligare
            ökar snedrekryteringen till utbildningen. Lärarnas kunskaper är
            viktiga. Det är därför lärarutbildningen ger gedigna ämneskunskaper.
          </note>
          <note>
            Jag vill framhålla för utbildningsministern att det allra viktigaste
            för barnen är att ha en lärare som bryr sig. De vill ha en lärare
            som engagerar sig. Den lärare som är en god pedagog -- han eller
            hon --
          </note>
          <note>
            skaffar sig gedigna ämneskunskaper, inte för sin egen skull utan
            för barnens skull.
          </note>
          <note>
            Anf. 120 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Om jag inte vore så väluppfostrad, skulle jag säga
            att Inger Lundberg var i det senaste hon sade riktigt oförskämd
            gentemot de studenter som väljer parallell-lärarutbildningen.
          </note>
          <note>
            Inger Lundberg insinuerar att en student som går en annan utbildningsväg
            än den hon förordar inte har förmåga att uppträda väl och engagerat
            gentemot barnen. Jag delar inte den uppfattningen.
          </note>
          <note>
            Jag tror att det finns en oändlig mängd kompetens, erfarenheter
            och infallsvinklar på läraryrket som alla tillgodoser mycket högt
            ställda krav på engagemang för våra barns framtid. Men återigen
            --
          </note>
          <note>
            det är på denna punkt vi skiljer oss åt. Jag tror på mångfald,
            och det gör inte Socialdemokraterna.
          </note>
          <note type="speaker">
            Anf. 121 INGER LUNDBERG (s):
          </note>
          <note>
            Herr talman! Det är bra för Sveriges barn att vi har en så väluppfostrad
            utbildningsminister. Det hade varit riktigt bra om vi dessutom
            hade haft en litet mer kunnig utbildningsminister.
          </note>
          <note>
            Jag tror, uppriktigt sagt, att utbildningsministern har ägnat
            för litet engagemang åt betydelsen av att få leva i en miljö under
            en längre period i utbildningen där barnen sätts i centrum. Jag
            vet, herr utbildningsminister, att många kan först skaffa sig
            en gedigen ämneskunskap och ändå utveckla en bra padagogisk kunskap.
            Men om vi generellt på den mera strukturella nivån väljer mellan
            två modeller, är den modell som medger en integration av pedagogisk
            utbildning och ämneskunskaper överlägsen den modell som slänger
            in pedagogiken som man slänger in jästen efter degen.
          </note>
          <note>
            Anf. 122 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Hoppsan! Nu säger plötsligt Inger
          </note>
          <note>
            Lundberg att hon väl kan tänka sig att de som går en lärarutbildning
            där pekagogiken kommer i ett senare skede visst kan vara engagerade
            i våra barns framtid. Men då inträffar den intressanta frågan
            om huruvida det är möjligt att bli en god lärare på detta sätt.
            Varför i hela friden skall vi då förbjuda det?
          </note>
          <note>
            Inger Lundberg säger att vi skall generellt se över utbildningen
            och välja en metod. Men det är just det som jag inte vill göra.
            Jag vill skapa olika möjligheter att bli lärare. Precis som Inger
          </note>
          <note>
            Lundberg så korrekt framhåller, finner jag det sannolikt att
            många kan bli goda lärare också med hjälp av en annan utbildning
            än den gamla integrerade utbildningen.
          </note>
          <note type="speaker">
            Anf. 123 INGER LUNDBERG (s):
          </note>
          <note>
            Herr talman! Var det inte så, herr utbildningsminister, att utbildningsministern
            egentligen inte ville ha den lärarutbildning som innebar en integration
            av ämneskunskaper och pedagogik, men tvingades att acceptera den
            på grund av att det fanns en riksdagsmajoritet?
          </note>
          <note>
            Utbidningsministern lade sedan fram den modell ministern själv
            prioriterade.
          </note>
          <note>
            Jag är glad att utbildningsministern i dag har kommit så långt
            i debatten att utbildningsministern inte längre prioriterar den
            utbildning där den pedagogiska kunskapen kommer efter utbildningen.
            Men jag hade varit än gladare om utbildningsministern ändå hade
            velat se det som värdefullt med en integration mellan pedagogisk
            utbildning och ämneskunskaper.
          </note>
          <note>
            Anf. 124 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! En gång till: Jag har aldrig prioriterat mellan
            de två.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:488 om högskolornas betydelse för
            regional balans i Stockholms län
          </note>
          <note>
            Anf. 125 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Eva Johansson har frågat mig om jag har för avsikt
            att klart uttrycka att universiteten och högskolorna har ett ansvar
            för att bidra till regional balans i Stockholms län.
          </note>
          <note>
            I propositionen om Högre utbildning för ökad kompetens har jag
            betonat vikten av att universiteten och de stora högskolorna tar
            ett särskilt ansvar för kunskapsutveckling och kunskapsspridning
            över hela landet. Detta gäller givetvis även universitetet och
            de övriga högskolorna i Stockholms län.
          </note>
          <note>
            Behovet av högre utbildning på Södertörn är väl omvittnat. Redan
            i dag bedriver Stockholms universitet utbildning där inom bl.a.
            språk och samhällsvetenskap. Regeringen föreslår att
          </note>
          <note>
            Stockholms universitet årligen skall förlägga 275
          </note>
          <note>
            helårsstudentplatser till verksamheten i anslutning till forskningsparken
            Novum i Huddinge.
          </note>
          <note>
            Härigenom kan en stimulerande akademisk miljö skapas. Novum har
            betydande forskningsresurser inte minst i form av lokaler och
            utrustning.
          </note>
          <note>
            Jag vill i sammanhanget erinra om att även andra stora högskolor
            i Stockholm redan bedriver utbildning av inte oväsentlig omfattning
            på
          </note>
          <note>
            Södertörn. Tekniska högskolan i Stockholm anordnar t.ex. ingenjörsutbildning
            i Haninge och
          </note>
          <note>
            Karolinska institutet bedriver såväl läkar- som tandläkarutbildning
            i Huddinge. Den senare utbildningen kompletteras således med de
            insatser regeringen nu föreslår.
          </note>
          <note type="speaker">
            Anf. 126 EVA JOHANSSON (s):
          </note>
          <note>
            Herr talman! Jag vill börja med att tacka för svaret.
          </note>
          <note>
            Det är bra att Per Unckel säger att det finns ett särskilt ansvar
            för högskolorna att bidra till en regional balans och att det
            också gäller Stockholms län.
          </note>
          <note>
            Det har gjorts många ansträngningar under årens lopp för att
            fördela den högre utbildningen på ett bättre sätt inom Stockholms
            län. Det handlar framför allt om att föra över utbildningsplatser
            till
          </note>
          <note>
            Södertörn. En del försök har rönts med framgång, precis som Per
            Unckel säger i svaret, men mycket annat har dess värre runnit
            ut i sanden, en del med benäget bistånd från det här huset.
          </note>
          <note>
            Den fråga som jag har ställt nu är föranledd av att universitetet
            förra veckan lämnade besked om att de tänker dra in utbildningsplatser
            som redan är förlagda till Haninge för att uppfylla regeringens
            krav på placering av andra platser i Huddinge. Det drabbar i så
            fall språkutbildningen. Det är en mycket uppskattad kombination
            av språk, teknik och samhällsvetenskap som bedrivs i Haninge.
          </note>
          <note>
            Både studerande och näringslivet där har efterfrågat den i hög
            grad.
          </note>
          <note>
            Detta kan väl ändå inte ha varit utbildningsministerns mening?
            Det är min första fråga till utbildningsministern. Var det detta
            som menades? Den andra frågan är om regeringen på något sätt kommer
            att följa upp hur högskolor och universitet i den här regionen
            lever upp till sitt ansvar och hur de sköter den här frågan. Kan
            vi i så fall få en redovisning av hur det går, t.ex. i samband
            med att regeringen om tre år skall lägga fram en ny proposition
            om den högre utbildningen, om de nu är utbildningsministern som
            skall lägga fram den?
          </note>
          <note>
            Anf. 127 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det är det säkert, som svar på den sista frågan.
          </note>
          <note>
            Låt mig när det gäller den första delen av frågeställarens påpekande,
            nämligen den om understrykandet av högskolornas och universitetens
            allomfattande geografiska ansvar, påminna om att vi med betydande
            kraft bestämde oss för att slå fast detta i årets högskoleproposition.
          </note>
          <note>
            Det gjorde vi därför att vi -- som många andra, inte minst här
            i kammaren -- kunnat notera att alla universitet och högskolor
            nog inte riktigt har tagit det ansvar som vi litet till mans har
            förväntat oss.
          </note>
          <note>
            Däremot råder det i denna kammare bred enighet om att vi i görligaste
            mån skall undvika att pekpinnemässigt ange att ett universitet
            eller en högskola skall bedriva undervisning på ett visst ställe.
            Det är det ansvaret vi har velat understryka med propositionens
            formuleringar. Jag är självfallet beredd att i anslutning till
            en kommande högskoleproposition redovisa erfarenheterna av detta
            mycket tydliga påpekande.
          </note>
          <note>
            När det gäller själva Novum baseras det förslaget på precis den
            iakttagelse Eva Johansson har gjort, nämligen att somt har gått
            bra på Södertörn och somt har gått mindre bra. Försöket att med
            ett extra stimulansbidrag förstärka utbildningen runt
          </note>
          <note>
            Novum är ett sätt att pröva en avvikelse från huvudprincipen
            att inte peka ut enskilda utlokaliserade utbildningsplatser. Det
            skall jag gärna medge. Men vi ville ändå göra det för att se om
            det kan ge ett något bättre resultat än vad vi tidigare har uppnått.
          </note>
          <note>
            Hur universitetet därutöver bedömer sitt utbildningsansvar på
            Södertörn vill jag av uppenbara skäl inte närmare kommentera.
          </note>
          <note type="speaker">
            Anf. 128 EVA JOHANSSON (s):
          </note>
          <note>
            Herr talman! Jag tycker att det är en brist på målsättning i
            dessa avseenden som kan bli mycket allvarlig.
          </note>
          <note>
            Den här utbildningen har byggts upp i Haninge med mycket stora
            investeringar, både från kommunen och från andra intressenter.
            Den riskerar nu hux flux att läggas ner. Då har många av dessa
            investeringar gjorts förgäves.
          </note>
          <note>
            Under dagen har det kommit besked från universitetet om att man
            kan tänka sig att behålla en del av den här utbildningen, och
            det är ju tacksamt att höra. Det visar att man kanske lyssnar
            på signaler som kommer. Man kanske vet att den här frågan har
            kommit upp. Då är det viktigt att tala mycket tydligt. Kan det
            vara meningen att universitetet får dra bort andra utbildningar
            som redan ligger på Södertörn för att klara det här pekpinneåtagandet?
          </note>
          <note>
            Anf. 129 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! För att vara mycket exakt tillbaka, vill jag säga
            att jag tror att Eva Johansson och jag har samma uppfattning i
            huvudfrågan, nämligen att det är bra om riksdagen kan avstå från
            att ange på exakt vilka orter universiteten skall bedriva undervisning.
          </note>
          <note>
            Jag tycker att den principen har varit riktig. Den ger möjlighet
            för en nödvändig flexibilitet.
          </note>
          <note>
            Jag skall vara lika tydlig nu också. När regeringen har tagit
            ställning för att göra en avvikelse från principen för att bygga
            upp något nytt och spännande kring Novum, där som sagt redan god
            utbildning bedrivs och där förutsättningarna är särskilt goda,
            har vi inte ansett att detta beslut i sig har något som helst
            att göra med beslut om förläggning av annan utbildning på Södertörn.
            Det får universitet och högskolor själva ta ansvar för.
          </note>
          <note type="speaker">
            Anf. 130 EVA JOHANSSON (s):
          </note>
          <note>
            Herr talman! Jag kan konstatera att det finns ett undantag här.
            För några månader sedan gjordes ytterligare ett undantag som dess
            värre medförde att Södertälje blev utan Lärarhögskolan. Där var
            ju riksdagen också inne och pekade ut att den i varje fall inte
            fick ligga i Södertälje.
          </note>
          <note>
            Jag vet inte om detta skall ses som en prioritering från utbildningsministerns
            sida att det är viktigt att det kommer utbildningsplatser till
            Huddinge, men inte att den utbildning som redan är i gång och
            fungerar bra ligger kvar i Haninge. På det sättet har uppenbarligen
            Stockholms universitet uppfattat den här pekpinnen i propositionen.
            Jag tror att det är viktigt att vi talar tydligt, och gärna högt,
            om utbildningssituationen på Södertörn. Det behövs tydliga signaler.
          </note>
          <note>
            Anf. 131 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Låt mig säga detta en gång till.
          </note>
          <note>
            Regeringen har inte haft anledning att reflektera över de beslut
            Stockholms universitet och högskolorna i övrigt i Stockholm har
            att fatta inom ramen för sitt regionala ansvar. Därutöver har
            regeringen fattat beslut om att avvika från principen att inte
            ha synpunkter för att pröva om vi kan få mer fart på utbildningen
            på Södertörn genom en riktad insats på Novum. Jag hoppas att den
            skall lyckas. Den innebär en förstärkning av utbildningen på Södertörn.
          </note>
          <note>
            Herr talman! Därutöver är, med förlov sagt, parallellen till
            Lärarhögskolans eventuella utflyttning till Södertälje inte speciellt
            väl vald, eftersom det i detta fall var fråga om att flytta en
            hel lärarhögskola. Det ligger faktiskt inom riksdagens beslutsmakt.
          </note>
          <note type="speaker">
            Anf. 132 EVA JOHANSSON (s):
          </note>
          <note>
            Herr talman! Det får i alla fall avsevärda konsekvenser för fördelningen
            av utbildningsplatser på Södertörn. Det är det viktiga,
          </note>
          <note>
            Per Unckel.
          </note>
          <note>
            Jag håller med om att satsningen vid Novum är väl värd allt stöd
            och uppmuntran den kan få. Men jag hoppas ändå, till sist Per
            Unckel, att vi kan få besked om att det inte får innebära att
            man lägger ner annan utbildning på Södertörn för att den skall
            komma till stånd. Då flyttar man inte utbildningsplatser från
            de norra delarna som är mycket välförsedda, utan flyttar de som
            redan är placerade i regionen.
          </note>
          <note>
            Jag kan inte förstå att man måste ta några tiotal platser från
            Haninge för att uppfylla satsningen vid
          </note>
          <note>
            Novum när det finns 30 000utbildningsplatser vid
          </note>
          <note>
            Stockholms universitet. Det är för mig obegripligt, och det borde
            det vara för utbildningsministern också. Jag tror att en tydlig
            signal i dag skulle kunna ha en mycket stor effekt.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1992/93:486 om s.k.
          </note>
          <note>
            livstestamente
          </note>
          <note type="speaker">
            Anf. 133 Statsrådet BO KÖNBERG (fp):
          </note>
          <note>
            Herr talman! Jag tror inte mikrofonen är på. Å
          </note>
          <note>
            andra sidan lär det nog vara mycket lätt för oss att höra varandra
            här framme. Det är väl bara vi som är här. Är den på nu? Tack
            för det, herr utbildningsminister.
          </note>
          <note>
            Herr talman! Kenneth Lantz har frågat mig om jag har för avsikt
            att förbereda införande av s.k.
          </note>
          <note>
            livstestamenten.
          </note>
          <note>
            Enligt hälso- och sjukvårdslagen skall all vård bygga på respekt
            för patientens självbestämmande och integritet. Vad patienten
            själv önskar skall ha avgörande betydelse. När en patient som
            drabbats av en allvarlig och dödlig sjukdom som det inte finns
            något bot för, inte är i stånd att uttrycka sin egen vilja t.ex.
            på grund av medvetslöshet, bör man försökta ta reda på om patienten
            tidigare i livet uttalat sig för eller emot en viss behandling
            i livets slutskede.
          </note>
          <note>
            Ett livstestamente är en skriftlig viljeförklaring där en person
            redan innan någon sjukdom brutit ut uttryckt sin inställning till
            livsuppehållande behandling i livets slutskede.
          </note>
          <note>
            På flera håll i världen har olika system med livstestamenten
            införts. Sedan ett halvår är t.ex.
          </note>
          <note>
            läkare i Danmark enligt lag skyldiga att följa önskemål som framförts
            i livstestamente.
          </note>
          <note>
            Livstestamentet blir enligt den danska lagen tillämplig först
            i situationer där patienten inte längre kan uttrycka sin vilja.
            Även i Finland och i olika delstater i Australien och USA har
            system med livstestamenten införts.
          </note>
          <note>
            Också i Sverige förekommer s.k. livstestamenten, spridda av organisationer
            som Rätten till vår död.
          </note>
          <note>
            Dessa testamenten är dock inte juridiskt bindande, de registreras
            inte någonstans, och läkaren är inte heller skyldig att följa
            dem.
          </note>
          <note>
            Riksdagen har vid några tillfällen under senare år behandlat
            och avslagit motionsförslag om införande av rättsligt bindande
            viljeförklaringar om att slippa livsuppehållande behandling.
          </note>
          <note>
            Socialutskottet, som pekat på olika svårigheter med livstestamenten,
            menar att dessa endast bör ses som ett indicium på den sjukes
            önskan. Värdet och styrkan av en skriftlig viljeförklaring hänger
            enligt utskottets mening bl.a. samman med för hur länge sedan
            och under vilka omständigheter viljeförklaringen avgavs.
          </note>
          <note>
            Frågan om att avstå från eller avbryta livsuppehållande behandling
            i livets slutskede är mycket svår. Som jag sade inledningsvis
            skall patientens önskan respekteras så långt detta är möjligt.
            Frågan är bara hur man bäst får reda på patientens önskan i den
            aktuella situationen.
          </note>
          <note>
            Livstestamenten kan vara ett sätt att få reda på patientens vilja.
            Ett system med ställföreträdare för patienten kan vara ett annat.
          </note>
          <note>
            Jag är helt klar över de svårigheter av både etisk och juridisk
            art som är förknippade med livstestamenten, samtidigt som jag
            anser att de berör en väldigt angelägen fråga. Jag följer nu med
            stort intresse utvecklingen i Danmark och annorstädes och avser
            att med ledning av erfarenheterna från andra håll överväga om
            det bör tas några initiativ för svensk del.
          </note>
          <note type="speaker">
            Anf. 134 KENNETH LANTZ (kds):
          </note>
          <note>
            Herr talman! Jag tackar statsrådet Könberg för det fylliga svaret.
            Jag skall erkänna att jag själv är litet osäker på vad som är
            rätt och fel i den här frågan, som har aktualiserats i tidningarna
            i min hemtrakt
          </note>
          <note>
            Helsingborg.
          </note>
          <note>
            Om vi skall ha ett system med livstestamenten, kommer vi i så
            fall att följa de vanliga reglerna för testamenten, t.ex. att
            namnunderskriften skall bevittnas? Skulle man i så fall kunna
            tänka sig att lägga in lagtext om donationer av organ? Hur länge
            skulle man kunna tänka sig att ett dylikt livstestamente gäller
            innan det blir för gammalt?
          </note>
          <note>
            Statsrådet nämnde detta i förbifarten. Ett livstestamente bör,
            som jag har förstått det, kunna uppdateras under tiden det gäller,
            så att det blir aktuellt. Det finns också några risker med detta,
            som jag vill återkomma till senare.
          </note>
          <note type="speaker">
            Anf. 135 Statsrådet BO KÖNBERG (fp):
          </note>
          <note>
            Herr talman! De frågor Kenneth Lantz nu ställer har att göra
            med den konkreta utformningen av ett sådant livstestamente, och
            med hänvisning till avslutningen av mitt skriftliga svar, att
            jag följer utvecklingen och i den mån jag finner anledning till
            detta tänker återkomma till frågan, tänker jag inte besvara de
            frågor Kenneth Lantz nu har ställt muntligt.
          </note>
          <note>
            Det är bara att konstatera att dessa frågor hanteras litet olika
            i olika länder. Jag tror mig minnas att man i Danmark inte har
            någon bevittning av livstestamenten, medan man i Finland har det.
            Det finns alltså flera olika sätt att gå till väga.
          </note>
          <note>
            Det är enligt min mening av stort värde att se vad som händer
            i våra olika grannländer, länder med ungefär samma juridiska struktur
            och samma typ av värderingar som Sverige. Vi får nu möjlighet
            att se hur systemet faller ut i ett par av våra grannländer, trots
            att vårt eget socialutskott och vår egen riksdag har avstyrkt
            förslaget. Detta kan ge oss anledning att återkomma till frågan.
          </note>
          <note type="speaker">
            Anf. 136 KENNETH LANTZ (kds):
          </note>
          <note>
            Herr talman! Det statsrådet säger känns bra.
          </note>
          <note>
            Det finns emellertid en risk förenad med ett införande av livstestamente.
            Jag tänker då på att handikappade kan känna sig pressade i en
            dylik situation. Det finns ingen människa som dör för sig själv.
            Kommer vi att skydda och värna om dessa människor, eller skall
            vi acceptera en ''slippery slope'', att lagtexten kring dessa
            frågor är luddig?
          </note>
          <note>
            Jag tycker att det är angeläget med en säkerhet för de svaga
            människorna, de handikappade, i vårt samhälle, så att de inte
            känner sig pressade i en dylik situation.
          </note>
          <note type="speaker">
            Anf. 137 Statsrådet BO KÖNBERG (fp):
          </note>
          <note>
            Herr talman! Kenneth Lantz kommer nu in på en av de enligt min
            mening svåraste frågor som vi har i det svenska samhällslivet:
            I vilken utsträckning kan man vidga människors möjligheter till
            valfrihet inom sjukvården, även i sådana här svåra situationer,
            utan att andra människor upplever en ökad oro? En grupp som kan
            uppleva en ökad oro har Kenneth Lantz redan nämnt, nämligen de
            handikappade. En annan grupp är förstås de många äldre i vårt
            samhälle. Om det -- förmodligen helt utan anledning -- i vissa
            situationer kan upplevas som att våra sjukhus har ändrat policy,
            skapas förstås en hel del oro och ångest, och ingen av oss är
            naturligtvis intressad av det.
          </note>
          <note>
            Det rent juridiska är lättare att markera. Man kan inte i Sverige
            -- definitivt inte med nu gällande lagstiftning, och jag har svårt
            att tänka mig att det skulle bli möjligt med någon framtida lagstiftning
            --
          </note>
          <note>
            ålägga en läkare att utföra en viss behandling eller insats som
            vederbörande inte vill ge en patient. Å
          </note>
          <note>
            andra sidan däremot gäller att vi, så länge vi är myndigförklarade
            och vet vad vi gör, har rätt att säga nej till varje form av behandling.
          </note>
          <note type="speaker">
            Anf. 138 KENNETH LANTZ (kds):
          </note>
          <note>
            Herr talman! Avslutningsvis skulle jag vilja hänvisa till Ingrid
            Gertz, som har tagit upp en del av de här frågorna. Hon påpekar
            hur svårt det är för läkarna att fatta dessa beslut, och det förstår
            jag naturligtvis. Det hade varit bra om läkarna hade haft möjlighet
            att följa patienten under ett antal år.
          </note>
          <note>
            Det finns naturligtvis både etik och moral på hög nivå, men kan
            man uppnå en tillräckligt hög nivå på etiken och moralen, finns
            det till slut ingen anledning att behålla något livstestamente.
            Men då krävs att man ställer oerhört höga krav på etik och moral
            hos de personer som skall behandla oss i livets slutskede, när
            vi så småningom kommer dit.
          </note>
          <note>
            På det sättet tror jag inte att vi behöver någon lagstiftning
            som reglerar frågan om livstestamenten.
          </note>
          <note type="speaker">
            Anf. 139 Statsrådet BO KÖNBERG (fp):
          </note>
          <note>
            Herr talman! Vi skall förstås slå vakt om högsta möjliga etik
            och moral i all vår sjukvård, och speciellt i de svåraste av situationer.
            Till dessa hör naturligtvis hur man agerar i livets slutskede.
          </note>
          <note>
            För min del tycker jag att det i de generella bestämmelser som
            finns, alltså exempelvis
          </note>
          <note>
            Socialstyrelsens allmänna råd, finns en bra avvägning av hur
            mycket man skall sätta in av modern teknik i ett skede då det
            inte ger något påtagligt gott resultat för patienten. Det vi nu
            har diskuterat, och det som jag har uppfattat att
          </note>
          <note>
            Kenneth Lantz fråga går ut på, är om människor skall ha möjlighet
            att avstå ytterligare genom en aktiv viljehandling. Frågan är
            hur man dokumenterar denna vilja, hur man är säker på att den
            är den rätta.
          </note>
          <note>
            Som sagt var: Vi får återkomma till frågan. Jag tänker göra det
            när vi vet litet mer om vad som har hänt i våra grannländer.
          </note>
          <note>
            Överläggningen var härmed avslutad.
          </note>
          <note>
            25 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:195 Ändring i lagen om marknadsdomstol m.m.
          </note>
          <note>
            1992/93:213 Delegering av arbetsuppgifter till kanslipersonal
            vid domstol
          </note>
          <note>
            1992/93:214 Ändringar i upphovsrättslagen
          </note>
          <note>
            1992/93:216 Prövningstillstånd i hovrätt och instansordningen
            i utsökningsmål
          </note>
          <note>
            1992/93:222 Ändringar i svensk försäkringsavtalsrätt med anledning
            av EES-avtalet
          </note>
          <note>
            1992/93:225 Godkännande av protokoll med justeringar av avtalet
            om Europeiska ekonomiska samarbetsområdet (EES) m.m.
          </note>
          <note>
            Skrivelse
          </note>
          <note>
            1992/93:224 Redogörelse för den svenska krigsmaterielexporten
            år 1992
          </note>
          <note>
            Motionerna
          </note>
          <note>
            med anledning av prop. 1992/93:179 Åtgärder mot klimatpåverkan
            m.m.
          </note>
          <note>
            1992/93:Jo83 av Sten Söderberg (-)
          </note>
          <note>
            1992/93:Jo84 av Birgitta Carlsson m.fl.(c)
          </note>
          <note>
            1992/93:Jo85 av Sten Svensson (m)
          </note>
          <note>
            1992/93:Jo86 av Margareta Winberg m.fl.(s)
          </note>
          <note>
            1992/93:Jo87 av Jan Jennehag m.fl.(v)
          </note>
          <note>
            1992/93:Jo88 av Annika Åhnberg (-)
          </note>
          <note>
            1992/93:Jo89 av Jan Fransson och Arne Kjörnsberg
          </note>
          <note>
            (s)
          </note>
          <note>
            1992/93:Jo90 av Claus Zaar (nyd)
          </note>
          <note>
            1992/93:Jo91 av Holger Gustafsson m.fl.(kds)
          </note>
          <note>
            1992/93:Jo92 av Kenneth Lantz (kds)
          </note>
          <note>
            med anledning av skriv. 1992/93:240 Statsrådens arvoden
          </note>
          <note>
            1992/93:K28 av Sten Söderberg (-)
          </note>
          <note>
            Konstitutionsutskottets betänkande
          </note>
          <note>
            1992/93:KU28 Valkretsindelningen i Malmöhus län
          </note>
          <note>
            Kulturutskottets betänkanden
          </note>
          <note>
            1992/93:KrU14 Idrott
          </note>
          <note>
            1992/93:KrU17 Övergripande kulturfrågor
          </note>
          <note>
            1992/93:KrU18 Allmän kulturverksamhet m.m.
          </note>
          <note>
            1992/93:KrU19 Ersättningar och bidrag till konstnärer
          </note>
          <note>
            1992/93:KrU21 Bibliotek, bildkonst, konsthantverk m.m.
          </note>
          <note>
            1992/93:KrU23 Kulturmiljövård
          </note>
          <note>
            Näringsutskottets betänkande
          </note>
          <note>
            1992/93:NU23 Vissa anslag inom
          </note>
          <note>
            Utrikesdepartementets område
          </note>
          <note>
            26 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 mars
          </note>
          <note type="speaker">
            1992/93:110 av Hans Nyhage (m) till justitieministern om ersättning
            till nämndemän:
          </note>
          <note>
            I det svenska rättsväsendet finns nämndemän som skall svara för
            att lekmannasynpunkter kan anföras vid rättsskipningen. Att så
            sker anses allmänt vara av stor vikt för rättssäkerheten.
          </note>
          <note>
            Det är således viktigt att till nämndemannauppdragen kunna rekrytera
            personer som allsidigt företräder medborgarna i vårt samhälle.
            I dag föreligger vissa svårigheter att få personer att engagera
            sig eftersom det för många innebär en direkt ekonomisk förlust.
          </note>
          <note>
            Ett exempel är följande:
          </note>
          <note>
            En lågstadielärare är nämndeman vid Hovrätten.
          </note>
          <note>
            För henne gäller följande ekonomiska förutsättningar per dag
            vid tjänstgöring:
          </note>
          <note>
            Arvode
          </note>
          <note>
            l0 &gt; 300:00 kr
          </note>
          <note>
            Ersättning för förlorad arbetsinkomst
          </note>
          <note>
            l0 &gt; 350:00 kr
          </note>
          <note>
            v-4 &gt; ------------------
          </note>
          <note>
            650:00 kr
          </note>
          <note>
            Avdrag för tjänstledighet
          </note>
          <note>
            l0 &gt; 839:50 kr
          </note>
          <note>
            Inkomstförlust per tjänstgöringsdag
          </note>
          <note>
            l0 &gt; 189:50 kr
          </note>
          <note>
            Dessutom räknas bilersättningen med 1.20 kr/km
          </note>
          <note>
            (114 kr) samt ersättning för parkeringskostnader
          </note>
          <note>
            (35 kr), dvs. totalt 149 kr, in i bruttolönen för beskattning.
            (Sifferuppgifterna gäller för förra året).
          </note>
          <note>
            Efter skatt blir förlusten (!) följande:
          </note>
          <note>
            Inkomstförlust med 189:50 kr,
          </note>
          <note>
            minus skatt (50 %)
          </note>
          <note>
            l0 &gt; 94:75 kr
          </note>
          <note>
            50 % i skatt på reseersättningar
          </note>
          <note>
            med 149 kr
          </note>
          <note>
            l0 &gt; 74:50 kr
          </note>
          <note>
            169:25 kr
          </note>
          <note>
            Nettoförlusten per dag blir alltså 169:25 kr.
          </note>
          <note>
            Anser statsrådet det vara rimligt att en person skall förlora
            ekonomiskt på att fullgöra ett uppdrag i samhällets tjänst?
          </note>
          <note>
            Vilka åtgärder avser statsrådet vidtaga för att få en ändring
            till stånd?
          </note>
          <note type="speaker">
            1992/93:111 av Ewa Hedkvist Petersen (s) till utbildningsministern
            om vårdhögskolan i Boden:
          </note>
          <note>
            En särskild utredare har i sitt betänkande
          </note>
          <note>
            Vårdhögskolor lagt förslag som i praktiken skulle innebära att
            Vårdhögskolan i Boden läggs ner!
          </note>
          <note>
            Enligt utredningen skulle social- och omsorgslinjen samt rehabiliteringslinjen
            (med arbetsterapi och sjukgymnastik) flyttas till universitetet
            i Umeå.
          </note>
          <note>
            Som en konsekvens av detta hotas då också sjuksköterskeutbildningen
            i Boden, eftersom den skulle bli den enda utbildningen som blir
            kvar och alla utbildningar behövs för att vårdhögskolan skall
            vara intressant och kunna locka studerande. Här bedrivs också
            forskningsverksamhet som behöver en stabil utbildningsbas att
            bygga på.
          </note>
          <note>
            Utredaren gör i sitt förslag ingen som helst analys av konsekvenserna
            av sitt förslag för hälso- och sjukvården i olika regioner, tillgången
            på utbildad arbetskraft inom sektorn, vikten av närheten till
            utbildning eller effekterna av långa avstånd till högskoleutbildning.
            Med andra ord, helhetssynen saknas.
          </note>
          <note>
            En nedläggning av Vårdhögskolan i Boden skulle få stora negativa
            konsekvenser för hälso- och sjukvården i norra Sverige. Högskolan
            har byggts upp för att man inom hälso- och sjukvården behöver
            välutbildad personal.
          </note>
          <note>
            Kunskapsutvecklingen inom sektorn går mycket snabbt och utbildningen
            har därför strategisk betydelse för möjligheterna att möta kommande
            sekels behov med motsvarande kunnande och teknik. De stora pensionsavgångarna
            från mitten av 90-talet kräver också många nyutbildade.
          </note>
          <note>
            Vårdhögskolan har också stor regionalpolitisk betydelse för Norrbotten.
            Den bidrar till kompetensutvecklingen i regionen, och den har
            stor betydelse för kvinnorna i Norrbotten och övre
          </note>
          <note>
            Norrland. Här kan de få högskoleutbildning i sina yrken, men
            de får också här möjlighet att genom forskningsverksamhet och
            samarbete med bl.a.
          </note>
          <note>
            Högskolan i Luleå och Umeå universitet möta annan utbildning
            och forskning. Det är därför ur regional synpunkt, men också med
            kvinnoögon sett, viktigt att vårdhögskolan får fortsätta sin verksamhet.
          </note>
          <note>
            Erfarenhet från hela landet visar dessutom att det är viktigt
            att ha nära mellan studieort och hemort.
          </note>
          <note>
            Dels för att kunna motivera fler till högskolestudier, dels för
            att de som utbildar sig skall kunna stanna i den region de kommer
            från.
          </note>
          <note>
            Om regeringen menar allvar med sina propåer om att det behövs
            fler högskoleutbildade i landet kan den därför inte lägga ner
            en högskola och hänvisa studerande 30--70 mil bort.
          </note>
          <note>
            Mot denna bakgrund vill jag fråga utbildningsministern:
          </note>
          <note>
            1. Är utbildningsministern beredd verka för att vårdhögskolan
            i Boden även i fortsättningen får försörja sjuk- och hälsovården
            i norra Sverige med välutbildad personal?
          </note>
          <note>
            2. Vilken syn har utbildningsministern på vårdhögskolans betydelse
            för kompetensutvecklingen och personalförsörjningen inom hälso-
            och sjukvårdssektorn?
          </note>
          <note>
            27 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 29 mars
          </note>
          <note type="speaker">
            1992/93:506 av Chatrine Pålsson (kds) till kulturministern om
            barnkonventionen och reglerna för avvisning av barn:
          </note>
          <note>
            En treårig jugoslavisk flyktingpojke befinner sig på ett barnhem
            i Aneby i Småland sedan en tid tillbaka. Han har kommit i kläm
            mellan
          </note>
          <note>
            Invandrarverkets beslut om avvisning och det faktum att de sociala
            myndigheterna tagit över ansvaret för barnet enligt lagen om vård
            av unga.
          </note>
          <note>
            Invandrarverket tycker inte att det finns några hinder att avvisa
            treåringen trots att fadern är försvunnen i det tidigare Jugoslavien
            och att modern inte går att hitta. Enligt FN:s barnkonvention
            om barnets bästa finns dock bestämmelser som skall vara vägledande
            i sådana här fall. De sociala myndigheternas beslut om att omhänderta
            barnet borde betraktas som hinder för verkställighet menar bl.a.
            Göran Melander, docent i folkrätt vid Raul Wallenbergs institut
            för mänskliga rättigheter och humanitär rätt i Lund.
          </note>
          <note>
            Det är mycket olyckligt att ett litet barn skall behöva drabbas
            av en oförmåga att skapa klara regler. Därför bör reglerna granskas.
          </note>
          <note>
            Avser statsrådet att se över reglerna så att FN:s konvention
            om barnets bästa blir vägledande i avvisningsärenden?
          </note>
          <note>
            28 § Kammaren åtskildes kl. 18.37.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 8 §
            anf. 34 (delvis),
          </note>
          <note>
            av talmannen därefter t.o.m. ajourneringen kl.
          </note>
          <note>
            16.22 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
