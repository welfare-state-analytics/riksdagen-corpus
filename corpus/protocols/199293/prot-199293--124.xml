<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--124</head>
          <docDate when="1993-06-08">1993-06-08</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 2 juni.
          </note>
          <note>
            2 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkande 1992/93:FiU30
          </note>
          <note>
            Skatteutskottets betänkande 1992/93:SkU27
          </note>
          <note>
            Meddelande om uppskjuten votering
          </note>
          <note type="speaker">
            Anf. 1 TALMANNEN:
          </note>
          <note>
            Med hänsyn till att delar av byggnaderna är avstängda av säkerhetsskäl
            och de problem som detta kan ha medfört kommer voteringen att
            äga rum först efter det att utrikesutskottets betänkande
          </note>
          <note>
            UU35 debatterats.
          </note>
          <note>
            Jag vill informera om att ett föremål, som kan vara en bomb,
            har påträffats i riksdagshusets östra del mot riksplan.
          </note>
          <note type="speaker">
            Anf. 2 TALMANNEN:
          </note>
          <note>
            Med hänsyn till det stora antalet anmälda talare vill jag meddela
            att efter kontakt med kvittningsmännen rekommenderas att huvudanförandena
            i dagens ärenden bör omfatta högst 10 min.
          </note>
          <note>
            3 § Svenskt deltagande i av FN:s säkerhetsråd beslutade insatser
            för säkerställande av fred i f.d.
          </note>
          <note>
            Jugoslavien
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU35 Svenskt deltagande i av FN:s säkerhetsråd beslutade
            insatser för säkerställande av fred i f.d. Jugoslavien (prop.
            1992/93:254).
          </note>
          <note type="speaker">
            Anf. 3 PIERRE SCHORI (s):
          </note>
          <note>
            Fru talman! Jag hade önskat kunna rikta mig till fru utrikesminister
            också, eftersom det är ett viktigt beslut som vi står inför.
          </note>
          <note>
            Genom det österrikiska Steyermark, genom den
          </note>
          <note>
            900 åriga kulturstaden Graz, rinner floden Mur.
          </note>
          <note>
            Tillsammans med vänner från det f.d. Jugoslavien gick jag i går
            längs denna flod. Där var det sommarvärme, blomdoft och lyckliga
            människor på kaféer. Det var en idyll. Ett tiotal mil längre bort,
            söderut, ändras floden Murs namn till Drava.
          </note>
          <note>
            Drava rinner förbi orterna Osiek och Vuokovar. Så nära är idyllen
            ändå långt borta. I samma flod har liken efter våldtäkterna och
            terrorn kastats.
          </note>
          <note>
            Fru talman! Likt Mur och Drava är vi européer alla sammanlänkade
            med vad som händer i det f.d.
          </note>
          <note>
            Jugoslavien. Neutralitet och passivitet är omöjliga attityder
            inför det som sker. Det är därför tillfredsställande att riksdagen
            i dag står i begrepp att fatta det beslut som visar att Sverige
            är berett att handla, att sända trupp för att skydda medmänniskor
            i nöd och att genomföra FN-planen.
          </note>
          <note>
            Därigenom visar vi i Sverige att vi tar ansvar inför denna mänskliga
            katastrof som drabbat så många oskyldiga.
          </note>
          <note>
            Det besked som riksdagen har att ta ställning till har vi socialdemokrater
            biträtt i alla delar utom när det gäller den del som rör finansieringsfrågan.
            Vi anser att den delen är olycklig. Men detta är trots allt en
            bisats i dag. Det viktiga är att signalen från denna riksdag är
            att Sverige vill medverka till att rädda liv och att främja fred
            och försoning.
          </note>
          <note>
            Vi socialdemokrater har i vår motion lagt preciseringar och tillägg
            till regeringspropositionen. Detta har vi fått övriga partiers
            stöd för. Det är bra att propositionens anda har förtydligats
            och förstärkts.
          </note>
          <note>
            Fru talman! Den resolution i FN:s säkerhetsråd som vi väntade
            på har nu kommit. Dess karaktär överensstämmer ganska väl med
            det som vi försökte förutse, nämligen att FN-styrkans,
          </note>
          <note>
            Unprofor, mandat utvidgas vad gäller skydd av fredade områden
            till att även omfatta avskräckning av anfall, övervakning av eldupphör,
            främjande av tillbakadragande av militära enheter samt besättande
            av nyckelpunkter på marken.
          </note>
          <note>
            För att genomföra detta mandat bemyndigas FN-
          </note>
          <note>
            styrkorna att i självförsvar använda våld som svar på beskjutning
            mot och beväpnat intrång i de fredade områdena, samt om rörelsefriheten
            för FN-
          </note>
          <note>
            styrkorna, eller de skyddade humanitära konvojerna, hindras.
          </note>
          <note>
            Våldet kan även innefatta luftangrepp i och omkring de skyddade
            områdena i Bosnien--
          </note>
          <note>
            Hercegovina för att stödja Unprofor i genomförandet av FN:s mandat.
          </note>
          <note>
            Resolutionen uppmanar också att FN:s medlemsstater bidrar med
            truppstyrkor. Med andra ord rör det sig i huvudsak om, kära kolleger
            -- jag riktar mig även till de nydemokrater som nu gick --
          </note>
          <note>
            fredsbevarande operationer, men med inslag av insatser utöver
            de strikt fredsbevarande insatser som vi tidigare varit vana vid.
          </note>
          <note>
            Även om karaktären på säkerhetsrådets resolution väl överensstämmer
            med utrikesutskottets betänkande är vi från Socialdemokraternas
            sida inte nöjda med omfattningen av detta mandat. Vi hade önskat,
            som vi hela tiden sagt och också motionerat om, en massiv FN-närvaro
            i alla hotade delar av Bosnien--Hercegovina. Vi tvingas nu i stället
            nöja oss med en resolution som får ses som ett steg på vägen mot
            fred. Naturligtvis skulle alla de andra stegen ha tagit långt
            tidigare.
          </note>
          <note>
            Förklaringen till att Världssamfundet FN, EG och
          </note>
          <note>
            ESK inte gjort något resolutare -- och inte heller tidigare --
            har EG:s fredsmäklare David Owen nyligen gett. EG:s fredsmäklare
            sade att redan i augusti 1992 stod det klart för honom att det
            inte fanns en enda europeisk större makt som var villig att ta
            till vapen mot den serbiska aggressionen.
          </note>
          <note>
            Därför blev förhandlingsvägen den enda möjliga.
          </note>
          <note>
            Den vägen blev då förstås en kompromissernas väg, eftersom alla
            parter på ett eller annat sätt måste involveras.
          </note>
          <note>
            David Owen vände sig dock mot beteckningen
          </note>
          <note>
            München. I Jugoslavien hade ju redan ett krig brutit ut. En riktigare
            parallell är väl då Libanon.
          </note>
          <note>
            David Owens analys, fru talman, är också i övrigt av intresse.
            Han pekar på hur det inom EG fanns en initial tveksamhet till
            att blanda in FN i krisen.
          </note>
          <note>
            Han sade att Jugoslavien var eurofederalisternas machosymbol.
            Nu skulle det visas att Europa hade en gemensam utrikespolitik.
            Men som bekant misslyckades det.
          </note>
          <note>
            EG har ingen gemensam utrikespolitik värd namet i fråga om Jugoslavien
            -- tyvärr, skulle jag vilja säga. I t.ex. Portugal talar man mycket
            om
          </note>
          <note>
            Östtimor i dessa dagar, men nästan ingenting om
          </note>
          <note>
            Bosnien. I Tyskland talar man om Bosnien och vet ingenting om
            Östtimor.
          </note>
          <note>
            David Owen är också kritisk mot EG:s erkännandepolitik. Han,
            liksom Lord Carrington,
          </note>
          <note>
            James Bakers Cyrus Vance, var mot det stegvisa erkännande som
            skedde när det gäller Kroatien och
          </note>
          <note>
            Bosnien--Hercegovina. Den kritiken har också vi riktat mot vår
            egen regering, som traskade patrull efter Tyskland.
          </note>
          <note>
            Det land som verkligen borde erkännas i sammanhanget är Makedonien.
            Men EG har formellt inte erkänt Makedonien. Det har icke heller
            Sverige gjort. Även på den här punkten traskas det patrull, vilket
            är bedrövligt. På detta sätt drabbas Makedonien indirekt av blockaden
            av
          </note>
          <note>
            Serbien-Montenegro och kan exempelvis inte exportera sina jordbruksvaror.
          </note>
          <note>
            Fru talman! Vi socialdemokrater har i betänkandet fört in att
            stöd till fredsrörelser, dissidenter, demokrater och andra nätverk
            är viktiga när det gäller att söka en fredslösning i f.d. Jugoslavien.
          </note>
          <note>
            Vid det möte som jag i går deltog i i Graz, bekäftades igen betydelsen
            av ett sådant yttre stöd åt fredsrörelsen i f.d. Jugoslavien,
            vilken lever under mycket svåra förhållanden.
          </note>
          <note>
            Vi som länge haft förmånen att samarbeta med dessa krafter önskar
            att också andra grupper i
          </note>
          <note>
            Sverige, icke-statliga sådana, stöder fredsrörelsen med exempelvis
            säkerhetsgrupper i f.d.
          </note>
          <note>
            Jugoslavien.
          </note>
          <note>
            En viktig del i detta sammanhang är det fria ordets ställning.
            Just nu sitter det, under statlig kontroll, mycket hårt till i
            Serbien och Kroatien. Därför har fredsrörelsen i f.d. Jugoslavien
            väckt tanken på ett slags ''Radio Free Balkan''. Här finns, fru
            talman, och kära riksdagsledamöter, exempel. Europarådet har,
            liksom EG-parlamentet, stött fria radiostationer i f.d. Jugoslavien.
            Här finns utrymme för att agera och att ta initiativ från den
            svenska regeringens sida för att stödja det fria ordet, något
            som är så viktigt för att motverka den krigspropaganda som har
            underblåst motsättningar och som kanske var själva orsaken till
            det direkta utbrytandet av kriget.
          </note>
          <note>
            Fru talman! Med dessa ord vill jag yrka bifall till utskottets
            hemställan i de delar som avser mandatet. Men jag yrkar avslag
            vad gäller finansieringsdelen i betänkandet och yrkar i stället
            bifall till Socialdemokraternas reservation.
          </note>
          <note type="speaker">
            Anf. 4 TALMANNEN:
          </note>
          <note>
            Jag ber att få meddela att avspärrningarna i östra huset nu släppts.
            Det är nu fritt tillträde till hela huset.
          </note>
          <note type="speaker">
            Anf. 5 BERTIL MÅBRINK (v):
          </note>
          <note>
            Fru talman! Riksdagen står i dag inför ett viktigt beslut. Till
            skillnad från den nuvarande svenska
          </note>
          <note>
            FN-insatsen i f.d. Jugoslavien skall den nu avsedda styrkan inte
            endast få fredsbevarande utan även s.k. fredsframtvingande mandat.
            I Vänsterpartiet anser vi därför att riksdagen inte skall delegera
            detta beslut till regeringen utan fatta det själv, efter en öppen
            debatt.
          </note>
          <note>
            I dag kan vi inte överblicka hur säkerhetsrådets beslut i fredags
            om utökning av FN-styrkorna för att kunna upprätta sex skyddade
            zoner i Bosnien skall verkställas. Först när Sverige får en begäran
            från generalsekreteraren om nya svenska insatser vet vi vilket
            mandat denna styrka skall arbeta under. Då bör en urtima riksdag
            inkallas för att fatta det definitiva beslutet.
          </note>
          <note>
            Vänsterpartiet anser att Sverige skall ha beredskap att sända
            en svensk FN-styrka till f.d. Jugoslavien, en styrka vars huvudsakliga
            uppgift skall vara fredsbevarande. Vi accepterar också att svenska
            soldater deltar i vissa fredsframtvingande åtgärder.
          </note>
          <note>
            De skall kunna använda våld i självförsvar, för att skydda civilbefolkningen
            och för att ingripa mot grupper som inte respekterar en överenskommen
            fredsplan.
          </note>
          <note>
            Den etniska rensningen måste stoppas, som de serbiska krigsherrarna
            utvecklat till en strategi för att skaffa sig kontroll över allt
            större territorier.
          </note>
          <note>
            Detta gäller inte enbart Bosnien utan också
          </note>
          <note>
            Kosova, där läget har skärpts de senaste veckorna.
          </note>
          <note>
            FN-insatsen där måste därför förstärkas.
          </note>
          <note>
            Vi motsätter oss att regeringen finansierar denna
          </note>
          <note>
            FN-insats genom att öka budgetunderskottet. Vi anser att kostnaderna
            för FN:s fredsbevarande insatser skall finansieras från försvarsanslaget.
          </note>
          <note>
            Detta är också vad FN:s generalsekreterare uttalade i sin ''Dagordning
            för fred''.
          </note>
          <note>
            Detta är en principiellt viktig fråga, eftersom medverkan i FN:s
            fredsbevarande insatser måste ses som en del av säkerhetspolitiken.
            Det handlar om att förhindra att det krig som just nu pågår i
          </note>
          <note>
            Bosnien skall sprida sig -- i första hand till Kosova och Makedonien
            -- och att striderna skall blossa upp på nytt i Kroatien. De senaste
            händelserna i
          </note>
          <note>
            Serbien, där de extremistiska krafterna vuxit i styrka, har också
            väckt fruktan för att Montenegro skall bryta sig ur federationen.
            Det kommer
          </note>
          <note>
            Serbien inte att tillåta har Milosevic sagt. Det betyder i klartext
            ett nytt krigshot.
          </note>
          <note>
            Det är också av svenskt säkerhetspolitiskt intresse att stoppa
            den etniska rensning som riskerar att sprida sig till andra delar
            av Europa och till även andra världsdelar.
          </note>
          <note>
            Med detta för ögonen måste vi satsa mer -- även finansiellt --
            på att stärka FN och ESK. Det är groteskt att FN inte kan finansiera
            sina fredsbevarande och humanitära insatser. Det ligger också
            en stor fara i att FN:s medlemsstater bara ställer upp med pengar
            när konflikterna övergått i krig -- framför allt i sådana krig
            som utkämpas på våra TV-skärmar. Jan Eliasson, en av FN:s undergeneralsekreterare,
            tog häromdagen upp de -- som han kallade dem -- glömda konflikterna
            i
          </note>
          <note>
            Angola, södra Sudan, Liberia och Afghanistan.
          </note>
          <note>
            Bara i Angola dödas tusen människor varje dag.
          </note>
          <note>
            Men det handlar naturligtvis inte bara om pengar.
          </note>
          <note>
            FN måste bli bättre rustat för att fatta beslut i svåra lägen.
            Konflikterna i det f.d. Jugoslavien har visat på en handlingsförlamning
            i säkerhetsrådet, beroende på att stormakterna inte kunnat ena
            sig.
          </note>
          <note>
            USA har inte velat medverka. Så sent som i torsdags sade den
            amerikanske utrikesministern att
          </note>
          <note>
            Bosnien inte rör vitala amerikanska intressen.
          </note>
          <note>
            Att det är den nya världsordningen, chansen att skapa en fredlig
            värld, som står på spel, bekymrar inte Clintonregeringen. I f.d.
            Jugoslavien handlar det ju om nödvändigheten att skapa en sådan
            rättsordning i världen att människor skall kunna leva samman fredligt
            trots att de tillhör olika nationaliteter, religioner och kulturer.
          </note>
          <note>
            Det handlar också om att skapa respekt för FN och
          </note>
          <note>
            FN:s personal. I Bosnien, Somalia, Angola och
          </note>
          <note>
            Kambodja har FN:s hjälparbetare blivit måltavlor för militärens
            beskjutning. Detta måste stoppas.
          </note>
          <note>
            Vänsterpartiet inser därför att det krävs fredsframtvingande
            insatser i f.d. Jugoslavien. Vi anser också att det är en urtima
            riksdag som skall fatta det slutliga beslutet, efter det att vi
            fått en konkret begäran från FN:s generalsekreterare.
          </note>
          <note>
            Fru talman! Jag yrkar med detta bifall till
          </note>
          <note>
            Vänsterpartiets motion i utriksutskottets betänkande UU35.
          </note>
          <note type="speaker">
            Anf. 6 DANIEL TARSCHYS (fp) replik:
          </note>
          <note>
            Fru talman! I fredags fattade FN:s säkershetsråd beslut om att
            utvidga insatserna för att skydda fredade områden i Bosnien--Hercegovina.
            Man beslöt att styrkorna skall kunna avskräcka attacker mot de
            fredade områdena, övervaka eldupphör, främja tillbakadragande
            av stridande trupp, inta vissa nyckelområden på marken och delta
            i hjälpleveranserna till den nödlidande befolkningen.
          </note>
          <note>
            Fredsstyrkorna skall bemyndigas att i självförsvar tillgripa
            militärt våld, som svar på attacker mot de skyddade områdena och
            som svar på försök att förhindra Unprofors och hjälporganisationernas
            verksamhet.
          </note>
          <note>
            Det är utomordentligt värdefullt att riksdagen redan i dag, endast
            några dagar senare, kan fatta det beslut som innebär att regeringen
            bemyndigas att pröva en svensk insats i linje med den här resolutionen.
            Vi fattar i dag inte beslut om den definitiva insatsen -- det
            krävs ytterligare överväganden och prövning innan ett sådant beslut
            kan fattas -- utan vi gör i dag möjligt att ett sådant beslut
            fattas under det sommaruppehåll som nu skall inledas. Det är också
            utomordentligt tillfredsställande att det råder mycket stor enighet
            i riksdagen härom. Jag instämmer i det mesta av det som Pierre
            Schori sade om mandatet och om den viktiga uppgift som skall utföras
            i det forna
          </note>
          <note>
            Jugoslavien. Jag vill betona att detta är huvudsaken i beslutet.
          </note>
          <note>
            Det finns även några små frågor som tas upp i debatten och i
            betänkandet. Men jag betonar att de är små. Pierre Schori återkommer
            igen till att regeringen var för tidig med att erkänna Kroatien
            och för sen med att erkänna Makedonien. Faktum är, Pierre Schori,
            att det är efterklokhet när det gäller Kroatien. Kroatien erkändes
            efter enhälligt tillstyrkande i Utrikesnämnden.
          </note>
          <note>
            Socialdemokraterna har också synpunkter på att regeringen satsar
            antingen för mycket eller för litet pengar på FN:s fredsbevarande
            styrkor. När vi för några månader sedan tog ställningen till budgeten
            ville Socialdemokraterna minska anslaget till FN:s fredsbevarande
            operationer, nu klagas det över att det inte finns tillräckligt
            med pengar och vill att regeringen skall återkomma med förslag
            om finansiering. Det förhållandet hade möjligen imponerat om Socialdemokraterna
            själva hade haft ett förslag till finansiering. Men det har man
            inte, följaktligen ser jag detta mer som en tom demonstration.
          </note>
          <note>
            Låt mig återigen beona att det väsentliga är att vi är överens
            om huvudsaken. Det spelar inte så stor roll när det gäller de
            mindre väsentliga frågorna.
          </note>
          <note>
            Fru talman! Jag yrkar bifall till utskottets hemställan.
          </note>
          <note type="speaker">
            Anf. 7 PIERRE SCHORI (s) replik:
          </note>
          <note>
            Fru talman! I detta sammanhang finns det saker som vi kan vara
            oeniga om. Det är vi också när det gäller bisaker. Det gäller,
            menar jag, att vi fattar ett beslut som visar att Sverige är beredd
            att ta ansvar i denna situation, när nu FN samlat sig till att
            fatta beslut.
          </note>
          <note>
            Från svensk synpunkt är det också viktigt. Vårt agerande visar
            nämligen att vi tar ansvar för
          </note>
          <note>
            Europas säkerhet, inte nödvändigtvis genom att vara medlemmar
            i någon militär allians, utan vi kan på ett mycket bra sätt ge
            vårt bidrag. Det är kanske t.o.m. så, fru talman, att det i det
            här sammanhanget är mycket bra med ett alliansfritt bidrag till,
            förhoppningsvis, ett stärkande av
          </note>
          <note>
            Europas fred.
          </note>
          <note type="speaker">
            Anf. 8 DANIEL TARSCHYS (fp) replik:
          </note>
          <note>
            Fru talman! Jag begärde ordet för att svara på
          </note>
          <note>
            Pierre Schoris inlägg, men jag kan svara genom att instämma i
            det.
          </note>
          <note type="speaker">
            Anf. 9 NIC GRÖNVALL (m):
          </note>
          <note>
            Fru talman! För en tid sedan fick några av utrikesutskottets
            ledamöter tillfälle att här i riksdagen träffa Izetbegovic, Bosniens
            plågade president.
          </note>
          <note>
            Det var gripande att se denne trötte och åldrade man skildra
            sitt folks lidande, men det var lika gripande att höra att hans
            enda konkreta vädjan gällde vapen. Hans vädjan var att vi skulle
            medverka till att lyfta vapenembargot mot hans land. Hans önskan
            var att detta fruktansvärda slagfält skulle tillföras mer vapen,
            mer lidande och mera nöd.
          </note>
          <note>
            Man kan inte på ett tydligare sätt se hur det internationella
            samfundets ansvar måste fullgöras i det internationella samfundets
            regi. Därför ser jag naturligtvis med stor glädje att FN har flyttat
            positionerna ett steg. Jag vill gärna ansluta mig till vad tidigare
            talare har sagt. Det fordras många ytterligare steg av det internationella
            samfundet innan dess ansvar fullt ut har fullgjorts.
          </note>
          <note>
            Det handlar inte bara om insatser med styrkor. Det handlar mycket
            mera om insatser för lindrandet av konflikten och för byggandet
            av en varaktig fred.
          </note>
          <note>
            Det handlar mycket mera om att man skall försöka medverka till
            att skapa ett nytt Jugoslavien, där de olika befolkningsgrupperna
            kan leva tillsammans.
          </note>
          <note>
            Fru talman! I det här betänkandet finns ett nyckelstycke, som
            förklarar svensk lojalitet med
          </note>
          <note>
            FN och som förklarar vår beredvillighet att delta i denna av
            FN ledda operation. På s. 9 står det:
          </note>
          <note>
            ''Aktionen skall stå under FN:s politiska och strategiska ledning.
            Utskottet framhåller att insatsen av svensk trupp i en FN-operation
            ytterst skall ses som ett led i att politiskt uppställda mål uppnås
            och att parterna lever upp till de avtal som ingåtts inom FN:s
            ram.'' Detta är en förklaring av vår lojalitet och tilltro till
            FN:s förmåga.
          </note>
          <note>
            Fru talman! Jag skall ta mig friheten att yttra mig i en annan
            angelägenhet som är av stor betydelse för mig, även om detta ärende
            är mycket allvarligt. Det här är nämligen alldeles säkert sista
            gången som jag talar i denna kammare. Jag vill därför passa på
            tillfället att tacka för de elva år som har gått och tillönska
            riksdagen framgång i den viktiga rollen att övertyga våra medborgare
            om att politikerna är de som kan, vill och måste styra vårt samhälle.
          </note>
          <note type="speaker">
            Anf. 10 DANIEL TARSCHYS (fp) replik:
          </note>
          <note>
            Fru talman! Jag anhåller om replik för att tacka Nic
          </note>
          <note>
            Grönvall för hans insatser i utrikesutskottet och i riksdagen.
            Han har varit en stor tillgång för utskottet, och jag önskar honom
            all lycka i hans framtida viktiga arbete.
          </note>
          <note>
            (Applåder)
          </note>
          <note type="speaker">
            Anf. 11 MAJ BRITT THEORIN (s):
          </note>
          <note>
            Fru talman! Även jag vill säga tack till Nic
          </note>
          <note>
            Grönvall. Jag kommer att sakna en göteborgsk kollega. Jag är
            speciellt glad över att han i sitt sista anförande betonade det
            fredliga uppbyggandet av
          </note>
          <note>
            Jugoslavien. Det är naturligtvis det som är det centrala.
          </note>
          <note>
            I detta betänkande behandlas frågan om svenska truppers deltagande
            för att säkerställa fred i f.d.
          </note>
          <note>
            Jugoslavien. Trots förkortad motionstid och en snabb behandling
            i utskottet har vi i utskottet kunnat enas om ett medgivande till
            regeringen att ställa en styrka till FN:s förfogande, om en sådan
            förfrågan kommer från FN, dock med avsevärda inskränkningar i
            uppgifterna och i möjligheterna att använda våld.
          </note>
          <note>
            I en motion U29 har Hans Göran Franck och jag ställt oss bakom
            en fredsbevarande styrka, men vi accepterar inte att mandatet
            innehåller element av s.k. fredsframtvingande karaktär som ennebär
            att våld får brukas.
          </note>
          <note>
            Vi menar att vad f.d. Jugoslavien behöver är förhandling, fred,
            försoning, flyktinghjälp och andra FN-insatser. Det behövs en
            avmilitarisering och inte en ökad militarisering.
          </note>
          <note>
            I f.d. Jugoslavien krävs en massiv FN-insats av såväl militär
            som civilpolis och förhandlare för fredsbevarande åtgärder. Vapenvilan
            måste inte enbart följas av övervakning utan också av att de fredsskapande
            och fredsbyggande åtgärderna samtidigt sätts in och att fredsplanen
            omsätts i praktiken lokalt.
          </note>
          <note>
            Konflikterna i f.d. Jugoslavien kan inte avskräckas, och militära
            motåtgärder eller ordningshållande riskerar att skapa vida större
            problem.
          </note>
          <note>
            Av alla de misstag som har begåtts i Jugoslavien finns mycket
            att lära för framtiden, först och främst att konflikter skall
            hanteras på olika nivåer genom konfliktanalys, krigsriskutvärdering
            och tidig förvarning, innan konflikterna övergår i våld. Om detta
            inte lyckas i tid måste man i nästa steg sätta in olika civila
            och militära fredsbevaranda åtgärder, såsom vapenvila, buffertzonarrangemang,
            fredszoner och samtidig avväpning av samtliga parter.
          </note>
          <note>
            För att fredsbevarande åtgärder skall vara effektiva krävs det
            att de samtidigt kombineras med fredsskapande åtgärder av olika
            slag, t.ex.
          </note>
          <note>
            föhandling, medling, skiljedom, utväxlande av fångar och fredsbyggande
            åtgärder, dvs. försoning, gemensamma utvecklingsprojekt samt skapande
            av nya strukturer som tar bort orsakerna till våldet och samtidigt
            fungerar förebyggande mot nya krig i framtiden. Detta har med
            viss framgång under en tid tillämpats i liten skala i västra Slavonien
            i
          </note>
          <note>
            Kroatien. Men det har inte fullföljts, och det har inte satsats
            helt och fullt.
          </note>
          <note>
            Detta vårt synsätt har utskottet ställt sig bakom.
          </note>
          <note>
            Utskottet framhåller att det internationella samfundet måste
            utveckla starkare instrument för att förebygga konflikter och
            främja, skapa och säkra en varaktig fred. Utskottet slår fast
            att det för att fredsbevarande åtgärder skall vara effektiva krävs
            att de kombineras med fredsskapande och fredsbyggande åtgärder,
            dvs. att man skapar nya strukturer som tar bort orsakerna till
            våldet och samtidigt fungerar förebyggande mot nya krig i framtiden.
          </note>
          <note>
            Krig löser naturligtvis inga konflikter. Det finns ingen militär
            lösning på Jugoslavienkonflikten, endast en politisk. I Bosnien-Hercegovina,
          </note>
          <note>
            Kroatien, Serbien och övriga delar av f.d.
          </note>
          <note>
            Jugoslavien finns det ett civilt samhälle som inte önskar denna
            konflikt. Fredstanken är stark och utbredd i alla republikerna.
            Politiken måste enligt vår mening formas efter dem som vill fred
            och nationell uppbyggnad, inte efter frigruppers agerande.
          </note>
          <note>
            Det är enligt vår mening rätt och riktigt att Sverige ställer
            upp för att skydda civilbefolkningen och försöker att stoppa våldet
            och bidra till en varaktig fred i Jugoslavien. Sverige har en
            långvarig tradition att ställa upp för FN, genom att ställa fredsbevarande
            styrkor till förfogande. Vi har inga invändningar mot en fredsbevarande
            styrka om upp till 1 000 personer, om FN gör en sådan framställan.
          </note>
          <note>
            Denna styrka bör, som jag sade tidigare, ha ett mandat avseende
            fredsbevarande uppgifter, med rätt att försvara sig själv och
            skyddade zoner och att freda civilbefolkningen och transporter.
            Av den föredragning som överbefälhavaren har haft för utskottet
            framgick att de här uppgifterna redan ingår i de s.k. Rules of
            Engagement och tillämpas av FN på platsen, bl.a. av Canada och
            Philip
          </note>
          <note>
            Morillon, och att Sverige har för avsikt att arbeta på samma
            sätt.
          </note>
          <note>
            Vi accepterar inte att mandatet innehåller element av s.k. fredsframtvingande
            karaktär, där bruk av våld tillåts.
          </note>
          <note>
            Enligt propositionen skulle den svenska styrkan ha förmåga att
            försvara sig vid ett ev. angrepp och ha resurser för att försvara
            andra. Truppen skulle enligt propositionen kunna verkställa beslut,
            även om väpnade grupper skulle motsätta sig detta, och förses
            med bättre fordon, tyngre vapen och mer omfattande utrustning.
          </note>
          <note>
            Sverige skulle med andra ord vara mer påvlig än
          </note>
          <note>
            Påven själv. Innan FN:s generalsekreterare har framfört en begäran
            om svensk medverkan begär alltså regeringen en fullmakt av riksdagen
            att frångå traditionell svensk fredsbevarande politik och få rätt
            att använda vapenmakt, därmed öppnas det för svensk militärt engagemang
            i f.d.
          </note>
          <note>
            Jugoslavien. På ganska lösa grunder skulle Sverige härigenom
            kunna dras in i ett långvarigt militärt träsk på Balkan.
          </note>
          <note>
            Vad skulle bli konsekvenserna för FN:s fredsbevarande styrkor
            om de på sina håll i f.d.
          </note>
          <note>
            Jugoslavien skulle äga rätt att ''försvara andra''
          </note>
          <note>
            genom att ta ställning för en av parterna i konflikten, men på
            andra håll enbart ha fredsbevarande uppgifter? Vem kan skilja
            på de olika blå baskrarna? Och vad kommer de andra parterna i
            konflikten att göra om FN:s styrkor ställer sig på en sida av
            konflikten? Är inte risken uppenbar att militära insatser undanröjer
            möjligheterna till det försoningsarbete som måste till? Betyder
            övergången från självförsvar till rätten att aktivt använda våld
            att de fredsbevarande styrkornas tid är över? Dessa frågor fanns
            det all anledning att ställa sig.
          </note>
          <note>
            Utskottet har på ett föredömligt sätt klart snävat in och definierat
            mandatet för den svenska styrkan och säger att mandatet för en
            dylik operation kan innefatta försvar av skyddade zoner samt fredande
            av civilbefolkning, transporter och egen personal liksom gränsövervakning.
            Vidare säger utskottet att aktionen huvudsakligen skall ha karaktären
            av fredsbevarande, dvs. den skall genomföras med inget eller minimalt
            användande av våld. Dock kan det mandat som FN:s säkerhetsråd
            fastställer och de regler som operationens befälhavare utarbetar
            löpande på säkerhetsrådets mandat, s.k. Rules of
          </note>
          <note>
            Engagement, innebära åtgärder som går utöver de strikt fredsbevarande.
            Det kan då, i tillägg till bruk av våld i självförsvar, handla
            om våld för att skydda civilbefolkningen eller för att förhindra
            brott mot överenskommelser eller kränkningar av fredade områden.
          </note>
          <note>
            Utskottet anför vidare att under Kongokrisen framfördes från
            svensk sida i FN:s generalförsamling att deltagarna i FN-operationen
            inte skulle ta initiativ till våldsanvändning.
          </note>
          <note>
            Utskottet anser att denna uppfattning är av central betydelse
            och bör gälla också i samband med en eventuell svensk insats i
            f.d. Jugoslavien.
          </note>
          <note>
            Denna insnävning av mandatet, där de s.k.
          </note>
          <note>
            fredsframtvingande momenten helt är borttagna ur utskottets ställningstagande,
            står i överensstämmelse med den motion som Hans
          </note>
          <note>
            Göran Franck och jag har lagt fram och är för oss helt godtagbar.
          </note>
          <note>
            Däremot kan vi inte acceptera att regeringen inte finansierar
            verksamheten utan skjuter finansieringen framför sig. Regeringen
            bör enligt vår uppfattning återkomma med ett konkret förslag till
            finansiering av en eventuell insats.
          </note>
          <note>
            Jag yrkar bifall till reservationen och i övrigt bifall till
            utskottets hemställan.
          </note>
          <note type="speaker">
            Anf. 12 DANIEL TARSCHYS (fp) replik:
          </note>
          <note>
            Fru talman! Det är glädjande att ett enhälligt utskott står bakom
            betänkandet i dess huvuddel och i den del som avser mandatet.
            De tolkningar som Maj Britt Theorin här har framfört överensstämmer
            inte helt med mina. Jag vill inte gå in i detalj, men jag kan
            väl bara anmäla att vi kan ha olika uppfattningar om hur man skall
            läsa betänkandet.
          </note>
          <note type="speaker">
            Anf. 13 MAJ BRITT THEORIN (s) replik:
          </note>
          <note>
            Fru talman! Jag har tagit mig friheten att läsa högt ur utskottets
            betänkande. Jag har således inte gjort några fria tolkningar.
            Utskottet har alldeles otvetydigt tagit bort orden ''fredsframtvingande
            moment'' och skrivit fast att det gäller de fredsbevarande uppgifterna.
            Precis som jag sade finns det vissa rättigheter att gå, som man
            säger, utöver för att skydda civilbefolkning och transporter.
            Dessa uppgifter är helt okej och har aldrig ifrågasatts av någon.
            Skyddade zoner, skyddad civilbefolkning och transporter ingår,
            som jag ser det, i den uppgift som Sverige kan ha. Men som sagt,
            jag har alltså läst högt ur utskottets betänkande och noterar
            att detta är mycket positivt.
          </note>
          <note type="speaker">
            Anf. 14 DANIEL TARSCHYS (fp) replik:
          </note>
          <note>
            Fru talman! Jag står bakom de avsnitt i betänkandet som Maj Britt
            Theorin har läst upp. Jag står även bakom övriga avsnitt.
          </note>
          <note type="speaker">
            Anf. 15 INGBRITT IRHAMMAR (c):
          </note>
          <note>
            Fru talman! Det finns alltid en risk för att långvariga konflikter
            med utdraget våld hotar att döva vår oro och våra samveten. Debatten
            om det som sker i Bosnien har varit intensiv under en längre period.
            Men rapporterna därifrån trängs nu allt oftare undan från tidningarnas
            förstasidor av andra, även mindre allvarliga, händelser. Att så
            sker är inget ovanligt. Detta följer snarare ett normalt mönster.
            Det är därför viktigt att vi som är politiskt ansvariga ännu intensivare
            söker finna framkomliga vägar för att förhindra en utvidgning
            av striderna och försöka övervaka ingångna fredsavtal och lindra
            nöden för den hårt drabbade befolkningen.
          </note>
          <note>
            Hela världssamfundet måste reagera både tydligt och skarpt på
            de övergrepp som sker i det forna
          </note>
          <note>
            Jugoslavien. Det gäller inte bara i Bosnien-
          </note>
          <note>
            Hercegovina. Under konfliktens hela händelseförlopp har det funnits
            en tendens till att världssamfundet har reagerat ett moment försent.
          </note>
          <note>
            Världssamfundet har inte haft några större problem med de politiska
            gesterna, såsom erkännanden av nya stater.
          </note>
          <note>
            När man däremot sedan skall försvara den internationella freden
            med dessa nybildade stater har den politiska förmågan inte alltid
            funnits där.
          </note>
          <note>
            Över huvud taget har det internationella samfundets svar på konflikten
            varit pinsamt. Det handlar inte bara om ett alltför sent agerande
            som skett på ad hoc-basis. Det handlar också om en oklar ansvarsfördelning
            mellan stater i det internationella samfundet och mellan internationella
            organ. Därför är det viktigt att världssamfundet nu redan på ett
            tidigt stadium garderar sig för olika utvecklingsscenarier i
          </note>
          <note>
            Makedonien och på sikt också i Kosovo. I annat fall finns det
            en risk att krigshärdarna flyttas runt och att FN och ESK kommer
            att fortsätta att reagera på våld först när det har blivit tillräckligt
            omfattande och tillräckligt rått.
          </note>
          <note>
            Ju senare världssamfundet ingriper, desto större blir risken
            att man måste använda våld för att ställa situationen till rätta.
            Det är ingen sund utveckling för FN. Diplomati och konfliktlösande
            insatser måste sättas in tidigt. Vad som än händer i framtiden
            måste en varaktig fred bygga på försoning mellan de olika folken.
          </note>
          <note>
            Fru talman! Fred i det forna Jugoslavien får inte skapas på segrarens
            villkor. Budskapet att våldsanvändning och aggression lönar sig
            i det internationella umgänget får inte sprida sig. Det är också
            skäl som vi från Centerns sida vill anföra till förmån för nu
            föreslagna insatser. Det finns en gräns då det meningslösa dödandet
            har blivit så utbrett att en viss våldsanvändning, även från FN:s
            sida, måste kunna tas till för att stoppa en vidare och än värre
            utbredning av det meningslösa våldet som nu äger rum. Det finns
            en stor risk för att våldet skall sprida sig.
          </note>
          <note>
            Vi tror att närvaron av FN som en oberoende part bidrar till
            att sänka den allmänna krigs- och kristemperaturen. När inga andra
            medel hjälper måste också fredsframtvingande insatser användas
            för att hindra att våldet får en vidare spridning. I
          </note>
          <note>
            allra sista hand är det också möjligt att enligt FN-
          </note>
          <note>
            stadgans 7 kapitel i vissa lägen framtvinga fred, s.k.
          </note>
          <note>
            peace enforcement. En sådan insats måste vara begränsad i tiden
            och den skall ha ett klart uttalat mål med väldefinierade och
            operativt genomförbara mål. I ett sådant läge måste alla medlemmar
            i världssamfundet ställa upp på en insats efter förmåga. Det är
            den grundläggande delen av tanken om kollektiv säkerhet. Om FN-
          </note>
          <note>
            insatserna var en kaka ur vilken man kunde plocka de finaste
            russinen skulle själva grundtanken ryckas undan. Däremot är det
            självklart att varje land skall bidra efter förmåga. Den svenska
            solidariska inställningen till FN är faktiskt inte samma sak som
            dumdristighet.
          </note>
          <note>
            För bara några veckor sedan såg läget ljust när det gällde Vance--Owen-planens
            undertecknande.
          </note>
          <note>
            Men redan när det bosnisk-serbiska parlamentet beslutade att
            överlämna godkännandet av fredsplanen till en folkomröstning stod
            det klart att planen trots påtryckningar var förkastad. I
          </note>
          <note>
            diskussionen om regeringens proposition måste vi vara medvetna
            om att många resonemang också härrör sig från den tid då Vance--Owen-planen
            var högaktuell.
          </note>
          <note>
            I genomförandet var det då fullt realistiskt att räkna med truppinsatser
            på mer än 75 000 man totalt.
          </note>
          <note>
            Eftersom det fanns klara fredslinjer och en fredsplan i botten
            att utgå från så kunde också grunden i ett sådant engagemang vara
            fredsbevarande. Det är inte längre det mest realistiska alternativet.
          </note>
          <note>
            Det är självklart att en svensk insats i Bosnien-
          </note>
          <note>
            Hercegovina skall vara anpassad efter vår särskilda tradition
            och kompetens. Det svenska beslutet att föreslå en skyttebataljon
            såsom en FN-styrka i syfte att bl.a. hjälpa till och bevaka sex
            stycken skyddade fredszoner är i huvudsak ett beslut i enighet,
            vilket är glädjande. Jag vill emellertid uttrycka en viss tveksamhet
            till om det antal FN-soldater man har tänkt sig kommer att räcka
            för att upprätthålla dessa fredszoner.
          </note>
          <note>
            I propositionen begärs ett särskilt bemyndigande för att väpnade
            styrkor skall kunna sättas in i
          </note>
          <note>
            Bosnien-Hercegovina, om en begäran om detta kommer från FN. Regeringen
            har redan gjort bedömningen att regeringsformen kräver ett sådant
            bemyndigande, och utskottet har konstaterat att
          </note>
          <note>
            Utrikesnämnden kan göra en ny bedömning om en urtima riksdag
            i så fall behöver inkallas. Jag har stort förtroende för att regeringen
            gör grannlaga bedömningar, där all militär och diplomatisk expertis
            används innan besluten framläggs för
          </note>
          <note>
            Utrikesnämnden. Genom att beslutet skall bekräftas i Utrikesnämnden
            ges ytterligare en viktig dimension. Det innebär att oppositionen
            får möjlighet att avgöra om en urtima riksdag också skall inkallas.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 16 MARGARETA VIKLUND (kds):
          </note>
          <note>
            Fru talman! I allt resonerande om FN och FN:s insatser får vi
            inte glömma att FN:s huvuduppgift sedan organisationen skapades
            är att säkra freden i världen. Tyvärr har FN som internationell
            fredsfaktor inte alltid haft den önskvärda tyngden och kraften.
            Orsaken till det känner vi väl till. I det kalla kriget ställdes
            stormakterna mot varandra och lamslog på så sätt säkerhetsrådets
            möjligheter att agera på ett effektivt sätt.
          </note>
          <note>
            Under kalla kriget kontrollerade och bevakade supermakterna bl.a.
            sina egna intressezoner. Nu är det meningen att FN-stadgan skall
            förverkligas, och säkerhetsrådet, framför allt dess fem permanenta
            medlemmar, skall, som det var tänkt ursprungligen, kollektivt
            enas om hur de skall främja och bevara freden i världen.
          </note>
          <note>
            Med andra ord, först när kalla kriget upphörde och världsordningen
            övergick från att vara bipolär till att bli multipolär har FN
            fått förnyad kraft. Plöstligt har insikten om det internationella
            ömsesidiga beroendet ökat explosionsartat. Det har förenat länderna
            i en ödesgemenskap.
          </note>
          <note>
            Jämfört med föregångaren, Nationernas förbund, har ändå Förenta
            nationerna varit en lyckad satsning. FN har lyckats med att genomföra
            ett antal uppgifter, som avkolonialiseringen och fokuseringen
            av mänskliga rättigheter, för att bara nämna något.
          </note>
          <note>
            Men nu är det och stundar det andra tider. Världen är inte längre
            uppdelad i supermakternas intressezoner, där konflikter kan hållas
            nere på ett artificiellt sätt, såsom konflikter i det gamla
          </note>
          <note>
            Sovjetunionen hölls nere med metoden söndra och härska. Situationen
            har blivit annorlunda.
          </note>
          <note>
            Från att tidigare ha hanterat terrorbalansen toppas nu FN:s dagordning
            av främjandet av fred, demokrati och marknadsekonomi. Och när
            nu säkerhetsrådet inte lamslås av vetorätten, måste
          </note>
          <note>
            FN leva upp till sitt stora ansvar och göra bruk av sina vida
            befogenheter när världsfreden hotas. Här kommer också Sverige
            med i bilden.
          </note>
          <note>
            Fru talman! När Kuwaitkrisen inträffade och åtgärdades var det
            första gången som FN verkligen fungerade som det skulle. FN stod
            inför ett tydligt angrepp från ett medlemsland på ett annat och
            satte in resurser för att hantera den situationen. Priset var
            högt, men signalen var entydig -- totalitära fasoner och angrepp
            på ett suveränt land accepteras inte.
          </note>
          <note>
            Sedan dess har världssamfundet konfronterats med en rad komplicerade
            konflikter, där inbördeskrig varit dominerande inslag. Kambodja
            och Afrikas horn är bara ett par exempel. Till de konflikterna
            hör också den som håller på att ödelägga det som tidigare var
            Jugoslavien. Precis som på annat håll är även där det mänskliga
            lidandet oerhört stort. Men utöver det har denna konflikt och
            hur den hanteras stora konsekvenser för framtiden.
          </note>
          <note>
            Detta är en fråga om trovärdighet. Om inte kriget upphör och
            om bosnierna blir föremål för en sista och avgörande etnisk rensning
            går de västerländska demokratiernas förtroendekapital nästan helt
            förlorat. För det första tappar begreppet folkrätt allt innehåll.
            För det andra upplever de arabiska länderna att vi använder dubbelmoralisk
            bokföring. Illdåd av muslimer skall straffas, medan illgärningar
            av judar och kristna skall förringas. För det tredje får totalitära
            krafter inom
          </note>
          <note>
            Restjugoslavien och det gamla Sovjet signaler om att sådana krafter,
            dvs. totalitära, kan agera ostraffat.
          </note>
          <note>
            Fru talman! Bosnien är ett land som erkänts av de flesta västeuropeiska
            länderna, men det har övergivits, så att maktrusiga krigsherrar
            kan massakrera folket och stycka upp landet. I
          </note>
          <note>
            konsekvensens namn undrar jag därför vem i världen som kommer
            att lyssna på oss i Västeuropa, när vi börjar tala om suveränitet
            och gränsers okränkbarhet igen.
          </note>
          <note>
            Att vi nu här i kammaren beslutar oss för att tillsammans med
            andra länder ställa trupp till FN:s förfogande för en fredssäkerställande
            insats i
          </note>
          <note>
            Jugoslavien är ett minimum och en moralisk plikt gentemot det
            folk som förblöder med risk intill utrotning.
          </note>
          <note>
            Operationer som syftar till att säkerställa fredszoner åt bosnier,
            och därmed visa serber men även kroater att FN inte ämnar sitta
            och tiga still, är inte bara till för att stilla vårt samvete.
            Snarare skall FN-insatserna uppfattas som början på något långsiktigt,
            som inom en kort tid måste leda till en beständig lösning som
            gagnar alla inblandade, dvs.
          </note>
          <note>
            främst oss alla här i Europa.
          </note>
          <note>
            Men om inte en definitiv lösning finns på kriget i f.d. Jugoslavien
            kommer striderna obönhörligen att återupptas. Skyddszoner kan
            bara vara en temporär lösning. Som ett exempel kan nämnas att
            skyddszoner som permanentas snabbt övergår till att bli baser
            för gerillaverksamhet. Gazaremsan och Jordanbanken är exempel
            på vad som i så fall skulle kunna hända i framtiden. Men att passivt
            låta
          </note>
          <note>
            Bosnien förintas är omänskligt och inhumant och definitivt ingen
            lösning. Det är att ge upp.
          </note>
          <note>
            Enligt min uppfattning är de planerade insatserna egentligen
            väl sent ute, kanske för sent. FN borde ha handlat på samma kraftfulla
            sätt som när det gällde Kuwaitkrisen.
          </note>
          <note>
            Den eventuella svenska FN-truppen har rätt att få känna att den
            har riksdagens fulla stöd och förtroende och att den gagnar fredens
            sak.
          </note>
          <note>
            Fru talman! Jag yrkar bifall till utskottets hemställan, som
            bl.a. innebär klara direktiv och största möjliga stöd för dem
            som väljer att åka till det forna Jugoslavien.
          </note>
          <note type="speaker">
            Anf. 17 BIRGITTA HAMBRAEUS (c):
          </note>
          <note>
            Fru talman! Hur kommer det sig att det alltid går att få fram
            pengar för att ''säkerställa fred'' med vapen men att budgetläget
            gör det omöjligt att finna pengar för fred utan vapen?
          </note>
          <note>
            Hela riksdagen tycks överens om att över 600
          </note>
          <note>
            miljoner kronor skall få användas till tungt beväpnade soldater,
            som är beredda att strida i f.d.
          </note>
          <note>
            Jugoslavien. Det enda man är oense om är från vilket konto pengarna
            skall tas.
          </note>
          <note>
            Sverige har förbundit sig att ställa upp på det FN
          </note>
          <note>
            begär av oss, det är riktigt. Men hittills har FN inte begärt
            att vi skall delta i strider. Nu är vi tydligen så intresserade
            att vi har tagit förhandskontakter om en skyttebataljon, och här
            i riksdagen går vi händelserna i förväg och skall besluta innan
            FN
          </note>
          <note>
            kräver det av oss. Länder som är vana att föra krig tvekar att
            ge sig in i striderna i f.d. Jugoslavien. Vi måste framstå som
            mycket aningslösa.
          </note>
          <note>
            I propositionen framställs det som en fråga om insatser för att
            säkerställa freden. Men det är endast militära lösningar som föreslås.
          </note>
          <note>
            Det är begripligt att upprördheten över de vidrigheter som vi
            bevittnar i TV får oss att kräva ett stopp. Frågan är bara hur
            detta kan åstadkommas. Man ser på TV banditer skjuta och tänker
            sig att det är enkelt att ta ifrån dem vapnen.
          </note>
          <note>
            Men det är dess värre inte FN som bestämmer hur de skjutgalna
            krigsherrarna skall reagera om FN
          </note>
          <note>
            börjar delta i striderna. Risken är överhängande att insatsen
            övergår i krig mellan FN och - ja, vem?
          </note>
          <note>
            Serber, kroater eller kanske muslimer?
          </note>
          <note>
            Sverige har länge verkat för fred och försoning utan våld. Också
            detta innebär att utsätta sig för risker.
          </note>
          <note>
            T.ex. Räddningsverkets personal gör heroiska insatser för humanitärt
            bistånd i Bosnien. Det är alltså inte de ökade riskerna jag främst
            tänker på när jag inte vill att vi skall sända tungt beväpnade
            trupper till f.d. Jugoslavien. Jag anser att Sverige inte skall
            bryta sin sekelgamla tradition genom att börja föra krig. Jag
            menar att vi ännu inte uttömt våra möjligheter att göra insatser
            för freden på andra sätt.
          </note>
          <note>
            Vi bör satsa lika stora summor på att mobilisera alla goda krafter
            för försoning.
          </note>
          <note>
            Som ordförande i ESK måste vi bli mer uppfinningsrika än att
            bara tänka i militära aktioner, sanktioner eller övervakning och
            traditionella diplomatiska överläggningar.
          </note>
          <note>
            Pierre Schori framförde nyss en del goda idéer om hur vi skulle
            kunna stödja fredskrafterna i det f.d.
          </note>
          <note>
            Jugoslavien, men han verkar inte veta att vi som ordförande i
            ESK har mandat att bland ESK:s medlemmar, dvs. alla europeiska
            stater, USA och
          </note>
          <note>
            Canada, mobilisera resurser för detta.
          </note>
          <note>
            ESK:s presidium, den s.k. trojkan, gav ut ett pressmeddelande
            om f.d. Jugoslavien efter sitt möte i Stockholm den 1 juni. Det
            verkar närmast slentrianmässigt. Var finns uppfinningsrikedomen
            och kreativiteten?
          </note>
          <note>
            ESK har ju mandat att engagera alla goda krafter i sina 52 medlemsstater:
            forskare, institutioner och organisationer för fred och konfliktlösning,
            idealistiska företagare och finansiärer, frivilligrörelser och
            enskilda individer. Varför inte engagera också några av dem som
            flytt till olika länder i Europa? Av dessa måste ju många längta
            efter att konflikterna löses, så att de får återvända.
          </note>
          <note>
            I Sverige demonstrerar nu grupper av flyktingar från f.d. Jugoslavien
            för fred. Vilket gensvar får de?
          </note>
          <note>
            Hur brukar vi deras kompetens och goda vilja?
          </note>
          <note>
            Varför stödjer man inte konkret och praktiskt de krafter i f.d.
            Jugoslavien som vill fred och försoning och som vägrar acceptera
            att man skall dela upp sig i etniska grupper? Varför satsas inte
            miljoner på den fria press och radio som finns kvar? Varför utövar
            man inte kraftfulla påtryckningar för att hjälpa oppositionsledaren
            Draskovic och president
          </note>
          <note>
            Cosic i Serbien, som vill arbeta för fred?
          </note>
          <note>
            Uttalandet från UD är närmast ett beklagande konstaterande. Det
            räcker inte från ordföranden i
          </note>
          <note>
            ESK. Varför bjuder man inte in till internationella konferenser
            kring den värdefulla delen av den kultur människorna i f.d. Jugoslavien
            byggt upp under historiens gång? Varför söker man inte visa en
            väg till fredlig samexistens, som EG gjorde efter andra världskriget,
            med gemensamt återuppbyggnadsarbete, fria handelsförbindelser
            med Västeuropa, som kunde locka mer än de bisarra tankarna på
            ''etniskt rena'' nationer? Har
          </note>
          <note>
            EG glömt sin lyckosamma begynnelse?
          </note>
          <note>
            Det behövs en ''brainstorm'' på UD, hos ESK:s ordförande. Det
            behövs en arbetsgrupp där man anlitar nytänkande krafter med en
            annan sorts kompetens än den man vanligen finner i diplomatiska
            kretsar. UD måste anlita folkrörelsemänniskor, som har kunskap
            om många konstruktiva idéer i ESK-staterna som kunde förverkligas
            om det fanns pengar och någon som samordnade projekten. ESK har
            redan mandat för detta. Det räcker inte med allmänna uppmaningar
            i form av uttalanden till regeringarna. Man måste ta direkt kontakt
            med de organisationer och personer som kunde bli konfliktläkande
            och återuppbyggande krafter i f.d. Jugoslavien.
          </note>
          <note>
            Fru talman! I yrkande 1 i min motion U28 har jag föreslagit att
            regeringen som ordförande i ESK
          </note>
          <note>
            skall ta initiativ till utökade konfliktläkande insatser. Utskottet
            talar om vikten av att utveckla starkare instrument för att förebygga
            konflikter.
          </note>
          <note>
            Jag anser att det i första hand är väsentligt att använda de
            instrument man redan har, och jag yrkar bifall till punkt 1 i
            min motion.
          </note>
          <note>
            I det andra yrkandet i samma motion föreslår jag att riksdagen
            inte skall ge fullmakt till regeringen att besluta om att skicka
            en stridande trupp till f.d.
          </note>
          <note>
            Jugoslavien. Om FN skulle begära det av oss, får riksdagen inkallas
            till urtima möte. Det är ett oerhört steg och bör bli föremål
            för en ordentlig genomlysning före beslut.
          </note>
          <note>
            Fru talman! Jag yrkar bifall också till punkt 2 i min motion
            U28.
          </note>
          <note>
            Anf. 18 STEN SÖDERBERG (-):
          </note>
          <note>
            Fru talman! Jag besökte i november 1991 UD
          </note>
          <note>
            tillsammans med dåvarande informationsministern i den f.d. federala
            regeringen i Jugoslavien,
          </note>
          <note>
            Mustafa Cengic. Vi besökte kabinettssekreteraren, och redan då
            varnade vi för det kommande kriget i
          </note>
          <note>
            Bosnien. Någon reaktion förmärktes ej den gången. I dag är reaktionen
            tack och lov en annan.
          </note>
          <note>
            Dag efter dag har döden i Bosnien dokumenterats mer eller mindre
            i detalj. Sarajevo har träffats av
          </note>
          <note>
            800 000 granater. 80 000 barn har blivit fångar i staden, vilket
            gör den till världens största barnfängelse.
          </note>
          <note>
            5 000 av dem har dödats eller dött indirekt av kriget. För de
            övriga återstår hunger och långsam död, om inget snabbt görs.
          </note>
          <note>
            För 50 år sedan plågades judar på det sättet. Nu är det muslimernas
            tur. Minns någon Auschwitz?
          </note>
          <note>
            Kommer någon egentligen ihåg Anne Frank? Ja visst, alla minns
            vi, och på grund av den hågkomsten har vi fått för oss att allt
            noggrant måste dokumenteras så att en skamfylld historia aldrig
            skall kunna upprepas. Likafullt är den här igen.
          </note>
          <note>
            De generationer som i skolan har läst om koncentrationsläger
            och dödsfabriker --
          </note>
          <note>
            generationer vilkas föräldrar har svurit på att det aldrig skulle
            hända igen, åtminstone inte i Europa, just på grund av den levande
            hågkomsten av det förflutna -- är de generationer som nu utkämpar
            detta krig. Det är dessa generationer som alltför länge har övergivit
            bosnierna.
          </note>
          <note>
            Nu, liksom tidigare, är jag övertygad om att kriget i Bosnien
            kan komma att spridas till hela Europa.
          </note>
          <note>
            Min övertygelse härrör inte från någon profetia, utan den grundar
            sig på kalla, hårda fakta i den process som pågår i världen, vilken
            jag har försökt att noga följa under de senaste åren. Man behöver
            inte vara politiker för att förstå vad det är som pågår i Europa
            och världen i dag.
          </note>
          <note>
            Utrotningskriget i Bosnien är inte bara riktat mot bosniska s.k.
            muslimer. Dagens bilder från Bosnien kan vara framtida bilder
            av Europa. Hade ansvariga svenska politiker varit bättre informerade
            om den verkliga bakgrunden till kriget i Bosnien samt de verkliga
            planerna med kriget, hade nog inställningen tidigare varit en
            helt annan.
          </note>
          <note>
            Alla hade med all säkerhet protesterat tidigare, men bättre sent
            än aldrig.
          </note>
          <note>
            Mandatet för den svenska styrkan är, vad jag har kunnat läsa
            ut av betänkandet, väl definierat och bra. Utrikesutskottet har
            gjort ett bra och gott arbete. Nu gäller det genomförandet. Den
            svenska styrkan behöver allt stöd den kan få i sina svåra uppgifter.
            Därför har jag ändrat min inställning sedan tidigare och yrkar
            bifall till utskottets hemställan.
          </note>
          <note type="speaker">
            Anf. 19 GÖRAN LENNMARKER (m):
          </note>
          <note>
            Fru talman! Ett angreppskrig pågår i det forna
          </note>
          <note>
            Jugoslavien. Det är ett krig som nu har pågått ganska länge.
            Det började faktiskt, om man skall vara noggrann, redan innan
            det egentligen uppfattades av omvärlden, när autonomin för
          </note>
          <note>
            Kosovo och Vojvodina upphävdes redan 1989.
          </note>
          <note>
            Nästa steg var angreppskriget mot Slovenien sommaren 1991, och
            det efterföljdes direkt av angreppen mot Kroatien. När det var
            genomfört utbröt kriget i Bosnien-Hercegovina med början i april
            förra året. Det går en klar röd tråd genom hela detta händelseförlopp.
          </note>
          <note>
            Det är tre parter som har genomfört det här angreppskriget: den
            serbiska regeringen, det serbiska socialistpartiet under Milosevic
            som har varit hjärnan bakom detta, den jugoslaviska armén med
            de olika serbiska terrorgrupper som finns och har funnits i framför
            allt Kroatien men också i
          </note>
          <note>
            Bosnien och Kosovo. Dessa har alltså genomfört denna systematiska
            aggression. Man har utnyttjat den jugoslaviska arméns arsenal
            av främst artilleri.
          </note>
          <note>
            Artilleribeskjutning av Sarajevo och andra försvarslösa områden
            kräver både noggrann eldledning och omfattande underhåll. Det
            handlar alltså inte om något slags spontant inbördeskrig där befolkningsgrupper
            som på något sätt skulle hata varandra har tillgripit de vapen
            de hade att tillgå.
          </note>
          <note>
            Detta är en missuppfattning som ofta dominerar den folkliga föreställningen
            om det här kriget. Det har också varit en av huvudorsakerna, tror
            jag, till att det har varit så svårt att i västvärlden få en kraftig
            opinion mot kriget -- det är så trassligt där nere, folk hatar
            varandra. Därför får man ett slags känsla av att det inte lönar
            sig att ingripa när människor tycker så illa om varandra att de
            tillgriper vapen. Detta menar jag är en i grunden falsk bild.
            Det är ett angreppskrig, och det skall ses som detta.
          </note>
          <note>
            Det bör också understrykas att det inte är alla serber som angriper,
            utan det är just de trupper, vilka i Ryssland kallas de rödbruna
            krafterna, som står bakom denna politik. Syftet med aktionen var
            inledningsvis möjligen att bibehålla ett diktatoriskt
          </note>
          <note>
            Jugoslavien. Angreppet mot Slovenien kan inte förklaras på annat
            sätt, men detta syfte har förskjutits mot en strävan att skapa
            ett Storserbien.
          </note>
          <note>
            Det skulle alltså innebära att de områden där serber bor skulle
            ingå i detta Storserbien, där övriga folkgrupper skulle fördrivas
            genom etnisk rensning.
          </note>
          <note>
            Återigen kan noteras att det finns motstånd också bland serberna.
            Vi såg ju så sent som i förra veckan att det förmodligen finns
            ett betydande motstånd bland serber i Serbien. Men det kan också
            noteras, vilket man noggrant bör göra, att ett motstånd också
            finns i Bosnien-Hercegovina. Det finns serber som tar kraftigt
            avstånd och som faktiskt också lever i det beskjutna Sarajevo.
          </note>
          <note>
            Jag vill ta upp en annan aspekt som gäller erkännandefrågan.
            Om vi erinrar oss, dröjde det länge innan Världssamfundet med
            EG i spetsen erkände Slovenien och Kroatien. Man ville inte erkänna
            detta tidigt. Erkännandet kom efter krigets början i Slovenien
            och i praktiken också efter krigets början i Kroatien. Det fördes
            då en debatt där man sade att detta sena erkännande möjligtvis
            hade underlättat angreppen, därför att
          </note>
          <note>
            Slovenien och Kroatien då inte var erkända internationella stater.
            Det hade möjligtvis underlättat för den serbiska arméns och övriga
            gruppers angrepp. Därför sade man sig att det -- när
          </note>
          <note>
            Bosnien-Hercegovina utropade sin självständighet efter en folkomröstning,
            efter det att
          </note>
          <note>
            Badinterkommissionen, om ni minns, hade undersökt minoritetsrättigheterna
            -- kanske vore klokt att snabbt göra ett erkännande. Det skulle
            möjligtvis försvåra ett angreppskrig, därför att det då handlade
            om en internationellt erkänd stat. Nu blev det inte så. Det kan
            här finnas anledning till eftertanke och funderingar om huruvida
            det var klokt att göra detta snabba erkännande. Det gav ju inte
            den effekt som vi kanske hade hoppats. Jag tror att det vore fel
            att nu i backspegeln retuschera historien. Varje åtgärd skall
            ändå bedömas efter den klokskap och den erfarenhet man har i det
            ögonblicket. Som sagt, vi var faktiskt från svenskt håll ense
            om att det i det läget var klokt att göra detta erkännande. Det
            må vara hänt att det kanske var oklokt, men vi gjorde i alla fall
            då en samfälld bedömning.
          </note>
          <note>
            En annan fråga som jag tycker har varit viktig är
          </note>
          <note>
            EG:s insatser. EG har faktiskt betytt en hel del för hanteringen
            av den här krisen, trots att EG
          </note>
          <note>
            egentligen inte har några vidare befogenheter på det utrikes-
            och säkerhetspolitiska området. De befogenheter EG skall få kommer
            ju först i samband med Maastrichtöverenskommelsen. Som bekant
            är den ännu inte ratificerad i alla medlemsländer. Men vad EG
            framför allt gjorde --
          </note>
          <note>
            det tycker jag att vi skall komma ihåg när vi i historiens ljus
            blickar tillbaka -- var att få Europa att tala med en röst. Vi
            kan minnas de gamla dåliga vanorna i Europa med stormakter som
            spelar på olika delar. För att gå tillbaka till ett historiskt
            mönster kan vi själva tänka oss situationen, där
          </note>
          <note>
            Frankrike och Ryssland hade stått bakom Serbien, och där Tyskland
            hade stått bakom Kroatien, och man på det sättet hade fått det
            här stormaktsspelet som genom historien har varit Europas förbannelse.
          </note>
          <note>
            Nu talar Europa med en röst. Man grälar, och gör det rejält,
            men man grälar vid bordet. Man kommer fram till ett gemensamt
            ställningstagande. Detta är ett mycket viktigt steg i Europas
            historia, som vi inte får glömma bort eller nedvärdera, när vi
            sedan kan konstatera att det råder delade meningar.
          </note>
          <note>
            Tacka tusan -- ursäkta språkbruket -- för att det råder delade
            meningar, därför att det gör det alltid, men problemen löses ändå
            vid förhandlingsbordet.
          </note>
          <note>
            FN har också gjort en hel del vad gäller den här krisen. Man
            kan säga att det var för litet och för sent -- det är alldeles
            korrekt -- men likväl skall vi inte glömma bort vad som ändå är
            gjort. FN
          </note>
          <note>
            försörjer till stora delar de bosniska muslimerna i
          </note>
          <note>
            Bosnien-Hercegovina genom UNHCR, och det har satts in fredsbefarande
            FN-trupp för att skydda den försörjningen. Det har faktiskt betytt
            en hel del.
          </note>
          <note>
            Människor får sin försörjning genom detta. Det skall vi inte
            glömma bort.
          </note>
          <note>
            Ett vapenembargo har också införts. Då hävdar den bosniska regeringen,
            och det kan man förstå, att detta hämmar bosniernas möjligheter
            att försvara sig själva. Det är möjligtvis sant. Jag tror personligen
            och många med mig att embargot kanske snarare trots allt har förhindrat
            den stora massakern.
          </note>
          <note>
            Inte minst fransmännen som finns därnere säger att skulle bosnierna
            tillföras vapen, skulle naturligtvis serberna inom loppet av någon
            vecka, innan vapnen kommit fram, se till att krossa de bosniska
            områdena, dvs. det skulle inte finnas någon chans att använda
            vapnen. De skulle dessutom inte komma fram, eftersom kroaterna
            blockerar transporterna mellan Adriatiska havet och
          </note>
          <note>
            Bosnien. Så också av det skälet tror jag att föreställningen
            att man skulle hejda konflikten genom att upprusta bosnierna är
            en helt verklighetsfrämmande åsikt, oavsett de moraliska aspekterna.
          </note>
          <note>
            Sanktionerna mot Restjugoslavien kan kritiseras för att inte
            ha varit så effektiva som de borde ha varit. Likväl finns de där.
            De görs nu mer effektiva, och de påverkar uppenbarligen situationen
            i
          </note>
          <note>
            Serbien. Jag skulle tro att de har betytt en hel del för att
            stimulera och hjälpa oppositionen inom
          </note>
          <note>
            Serbien.
          </note>
          <note>
            Sedan har vi flygförbudet, ESK:s observatörer i bl.a. Kosovo
            och Vojvodina och den nordiska FN-
          </note>
          <note>
            bataljonen i Makedonien. Det här är viktiga saker som vi inte
            skall glömma bort.
          </note>
          <note>
            Nu tas nästa steg, och därför har propositionen och betänkandet
            från utrikesutskottet kommit. Hur stort det steget är vet vi inte,
            men det kan komma att bli ett viktigt steg.
          </note>
          <note>
            Dock finns naturligtvis en risk i det här som är betydande. Vi
            har ju sett hittills att de s.k. säkra områden som har funnits
            på intet sätt har skyddat befolkningen och oskyddade människor
            från artilleriangrepp. Vad vi kan riskera är att de sex fredade
            FN-zonerna på samma sätt kommer att utsättas för systematisk artilleribeskjutning.
          </note>
          <note>
            Det innebär att det är ett riskfyllt steg för de trupper som
            kommer att vara där. Det får inte råda någon tvekan om detta,
            så att man inger någon annan föreställning hos de kvinnor och
            män som nu skall rekryteras och genomföra FN-insatsen, om den
            blir av, vilket med all sannolikhet blir fallet.
          </note>
          <note>
            Det kan låta blygsamt, men jag tror att det kan bli ett betydelsefullt
            steg för att ändå bidra till att i någon mån hejda konflikten
            och åstadkomma en bättre lösning i Bosnien-Hercegovina. I slutänden
            är det av avgörande betydelse för det internationella samfundet
            att denna stats territoriella integritet består. Skulle detta
            brytas upp, har en viktig princip genombrutits, den att man inte
            får ändra gränser med våld. Det måste vara det centrala i hela
            den politik som Sverige står bakom och som framför allt FN och
            FN:s säkerhetsråd har att leda.
          </note>
          <note>
            Med detta, fru talman, vill jag yrka bifall till utrikesutskottets
            hemställan.
          </note>
          <note>
            Låt mig avslutningsvis framföra ett tack till min riksdagskollega
            och moderatkollega Nic Grönvall för ett skickligt och framgångsrikt
            riksdagsarbete och önska honom lycka till i hans viktiga arbete
            för att främja den europeiska integrationen.
          </note>
          <note type="speaker">
            Anf. 20 PIERRE SCHORI (s) replik:
          </note>
          <note>
            Fru talman! Låt mig för protokollets skull påtala, med anledning
            av vad som nu har sagts av två företrädare för regeringen, att
            enigheten när det gällde att erkänna Kroatien inte var så överväldigande
            som det ges intryck av.
          </note>
          <note>
            Vi krävde i Utrikesnämnden försäkringar om att
          </note>
          <note>
            Kroatien skulle följa ESK-stadgan -- respekt för minoriteter
            och respekt för gällande gränser. På det fick vi egentligen bara
            ett svar om förhoppningar och förväntningar. Så det fanns en nyansskillnad
            där mellan hur en eventuell socialdemokratisk regering skulle
            ha hanterat frågan och hur den borgerliga regeringen hanterade
            den.
          </note>
          <note>
            Nu har erkännandet skett, och det är inte så mycket att bråka
            om i det här sammanhanget, men jag vill ändå göra denna markering.
          </note>
          <note>
            Sedan hörde jag Göran Lennmarker säga att sanktionerna också
            är till stöd för oppositionen i
          </note>
          <note>
            Serbien. Det är de faktiskt inte. En tragisk bieffekt av nödvändiga
            sanktioner mot Serbien är att oppositionen inte alls gagnas av
            detta, utan de oppositionella anklagas för att vara förrädare
            när de stöder sanktionerna. Milosevic säger till oppositionen:
            Men se, FN tillämpar inte sanktioner mot Kroatien, bara mot oss!
          </note>
          <note>
            Så oppositionen i Serbien gagnas inte av sanktionerna. Detta
            bara som en sakupplysning.
          </note>
          <note type="speaker">
            Anf. 21 GÖRAN LENNMARKER (m)
          </note>
          <note>
            replik:
          </note>
          <note>
            Fru talman! När vi skall återge skeenden som har inträffat tidigare,
            tycker jag att det är viktigt att vi är ärliga mot oss själva
            och erinrar oss det stämningsläge och det sakläge som då gällde
            och de funderingar vi då hade.
          </note>
          <note>
            Jag ger Pierre Schori rätt i att det förekom mycket diskussioner
            om det lämpliga i att erkänna
          </note>
          <note>
            Kroatien, men i den diskussionen var det i allt väsentligt ändå
            enighet om att ta det steget, även om det var tveksamheter på
            alla punkter. Men att i efterhand ge sken av att det var svart
            och vitt, att det fanns två olika läger eller att vi hade någon
            sorts scoutmässig tilltro till universalverkan av erkännandet,
            tycker jag är fel.
          </note>
          <note>
            Frågan om sanktionernas verkan inne i Serbien kan man förvisso
            också ha olika uppfattningar om, men det är inget tvivel om att
            sanktionerna biter i ökad utsträckning. Det innebär att priset
            för kriget blir kännbart för medborgarna i Serbien och
          </note>
          <note>
            Montenegro och på det sättet bidrar till att stärka motståndsviljan
            mot kriget. Sanktionerna har en betydelsefull uppgift i den meningen
            att de klargör priset för aggression och därmed stärker oppositionen
            mot kriget.
          </note>
          <note type="speaker">
            Anf. 22 BJÖRN VON DER ESCH (m):
          </note>
          <note>
            Fru talman! Inte sedan flera generationer tillbaka har svenska
            soldater skickats ut i direkta krigshandlingar, låt vara att det
            nu sker i fredsframtvingande syfte. Men vilka krigshandlingar
            är inte fredsframtvingande?
          </note>
          <note>
            Vi vet hur många soldater vi kommer att skicka ut, men vi vet
            inte hur många som kommer hem. Den
          </note>
          <note>
            FN-insats som nu aktualiseras är av en helt annan dimension än
            de som Sverige hittills har deltagit i.
          </note>
          <note>
            För första gången sker en FN-insats med stöd av artikel 42 i
            FN-stadgan. Det innebär att i fredsframtvingande syfte tillåts
            och förväntas vapeninsatser i en omfattning som går långt utöver
            det som medges enligt den hittills åberopade artikel
          </note>
          <note>
            43 i FN-stadgan. Riskerna för förluster i stupade, sårade och
            tillfångatagna är därför denna gång av en helt annat dimension
            än vi varit vana vid.
          </note>
          <note>
            I propositionen talas endast om ''skadefall''. Det är högst osannolikt
            att våra förluster begränsas till
          </note>
          <note>
            ''skadefall''.
          </note>
          <note>
            Det talas vidare om ''väpnade grupper''. Dess värre rör det sig
            om tungt beväpnade arméförband med pansar, som våra soldater möter
            i sina splitterskyddade pansarbandvagnar 302.
          </note>
          <note>
            Enligt propositionen behövs en truppstyrka om
          </note>
          <note>
            70 000 personer för att genomföra fredsplanen.
          </note>
          <note>
            Enligt ett telegram i går från TT-Reuter beräknar militären att
            40 000 soldater behövs. Det är en avsevärd skillnad! Dessutom
            meddelades i går att
          </note>
          <note>
            Storbritannien och Frankrike vägrar skicka fler än de 9 000 som
            redan finns i Bosnien. USA vill över huvud taget inte skicka marktrupp,
            och det har även Tyskland tidigare meddelat att man inte heller
            är villig att skicka.
          </note>
          <note>
            ÖB har i Sydsvenska Dagbladet den 30 maj uttalat:
          </note>
          <note>
            Om mandatet är tydligt och definierar ett klart politiskt mål
            motverkas förvirring och orediga ansvarsförhållanden.
          </note>
          <note>
            Det mandat som riksdagen nu ger till regeringen är enligt min
            mening allt annat än tydligt. Således konstaterar utskottet:
          </note>
          <note>
            Aktionen skall genomföras med inget eller minimalt våld. Dock
            kan det utöver våld för självförsvar handla om våld för att skydda
            civilbefolkning och våld för att förhindra brott mot överenskommelser
            eller kränkningar av fredade områden.
          </note>
          <note>
            Ett mandat som detta kan och kommer att tolkas på ett sätt som
            är omöjligt att i dag förutse, omöjligt därför att riksdagen har
            tvingats att formulera sitt mandat utifrån antaganden om övriga
            FN-nationers agerande. Sådana antaganden är inte annat än rena
            gissningar. Vi har för övrigt redan hört här i kammaren hur det
            utbröt en liten tolkningstvist mellan Maj Britt Theorin och Daniel
            Tarschys.
          </note>
          <note>
            Som jag inledningsvis framhöll har inga stormakter med krigserfarenhet
            förklarat sig beredda att skicka ytterligare trupper till f.d.
            Jugoslavien.
          </note>
          <note>
            Hur ställer sig våra nordiska grannländer, som vi brukar rådgöra
            med i frågor som denna?
          </note>
          <note>
            Konsekvenserna av ett beslut att sända en FN-trupp för fredsframtvingande
            operation till f.d.
          </note>
          <note>
            Jugoslavien kan inte överblickas i dag. En sannolikt totalt oförberedd
            allmänhet kommer att reagera starkt om den ställs inför åsynen
            av hemtransporterade krigsoffer. Genom att riksdagen tar det fulla
            och slutliga ansvaret för ett eventuellt beslut att sända trupp,
            har den understrukit beslutets allvar. Därigenom förbereds kanske
            i någon mån allmänheten på vad som komma kan.
          </note>
          <note>
            Det mandat som regeringen avses få i dag är enligt min mening
            så luddigt och motsägelsefullt att det inte rimligtvis kan vägleda
            regeringen i ett beslut av denna dignitet.
          </note>
          <note>
            Förändringarna i det militära och politiska läget i f.d. Jugoslavien
            sker så snabbt att utskottets beslutsunderlag redan är föråldrat.
            Därför förefaller det mig uppenbart att utvecklingen kommer att
            kräva att riksdagen själv tvingas fatta det avgörande och slutliga
            beslutet oavsett tidpunkten. Jag har därför inget yrkande.
          </note>
          <note type="speaker">
            Anf. 23 NIC GRÖNVALL (m) replik:
          </note>
          <note>
            Fru talman! Jag är angelägen att med anledning av det som Björn
            von der Esch nu sade göra några påpekanden.
          </note>
          <note>
            Vi vet och har fört in i utskottsbetänkandet det som jag i mitt
            tidigare anförande påpekade såsom en nyckelmening, nämligen att
            aktionen står under
          </note>
          <note>
            FN:s politiska och strategiska ledning. En markering av att denna
            insats som riksdagen nu lämnar regeringen fullmakt att möjligen
            besluta om, skall gälla under den regim som FN utvecklar.
          </note>
          <note>
            I betänkandet har utskottet vidare påpekat att det mandat som
            FN tilldelar de fredsbevarande, fredsskapande och fredsframtvingande
            aktionerna står under kontroll av en utvecklad s.k. rules of procedure,
            rules of engagement, som ständigt är under bevakning och kontroll
            av folkrättsexperter.
          </note>
          <note>
            Jag vill göra gällande att situationen sådan som den föreligger
            i dag kommer att vara precis likadan den dag då möjligen Björn
            von der Esch önskar att riksdagen skall inkallas för att fatta
            beslut.
          </note>
          <note>
            Såsom många talare har framhållit är situationen i
          </note>
          <note>
            Jugoslavien så dynamisk och så tragiskt snabb att man inte kan
            vänta sig annat än att mandatet alltid måste hållas i breda och
            beskrivande termer. Och det sista ansvaret ligger hos FN. Det
            är ett beslut som vi i dag avser att fatta som fullmakt för regeringen.
            Det kan varken bli bättre eller sämre av att en urtima riksdag
            vid en senare tidpunkt kallas att fatta samma beslut.
          </note>
          <note type="speaker">
            Anf. 24 BJÖRN VON DER ESCH (m)
          </note>
          <note>
            replik:
          </note>
          <note>
            Fru talman! Jag vill bara säga att det är skillnad mellan denna
            operation och tidigare.
          </note>
          <note>
            Konsekvenserna av detta är svenska folket helt oförberett på.
            Jag menar att om riksdagen fattar detta beslut ger det kanske
            svenska folket en bild av hur ödesdigert beslutet i sig är.
          </note>
          <note>
            Jag kan inte se att sommarsemestrar för riksdagen nödvändigtvis
            skulle lägga hinder i vägen för detta.
          </note>
          <note>
            Sedan får väl framtiden utvisa om det mandat som nu framgår av
            utskottsskrivningen är snävt eller om det är lätt att tolka.
          </note>
          <note type="speaker">
            Anf. 25 LENNART ROHDIN (fp):
          </note>
          <note>
            Fru talman! När muren föll för tre och ett halvt år sedan, och
            när de kommunistiska diktaturerna i öst föll som på ett radband,
            visste euforin i Europa inga gränser. Fred, frihet och demokrati
            hade kommit för att stanna. Lyckoruset var bedövande.
          </note>
          <note>
            I dag förefaller Europa vara alldeles groggy. Man vill inte se
            eller förstå vad som händer. Folkmordet i det forna Jugoslavien
            tycks paralysera oss människor eller få oss att likt strutsen
            sticka huvudet i sanden. Då skall det hotfulla säkert försvinna
            av sig självt.
          </note>
          <note>
            Det är så svårt att ta ställning, sägs det. Man vet inte på vems
            sida man skall ställa sig -- alla parter tycks ju göra sig skyldiga
            till de grövsta illdåd. Kan man ingripa utan att ta ställning
            mot någon viss sida?
          </note>
          <note>
            Visst kan man ta ställning, för människorna --
          </note>
          <note>
            oavsett om de är av serbisk, kroatisk, muslimsk eller kosovoalbansk
            härkomst -- ställning för alla de människor som är utsatta för
            den hatets och terrorns allt vildare spiral, som hetsar människor
            mot varandra, ställning för alla dem som oavsett etnisk tillhörighet
            vill fortsätta att leva tillsammans med sina vänner, grannar och
            arbetskamrater, oavsett deras etniska tillhörighet. Och de är
            många, även i krigets Bosnien.
          </note>
          <note>
            I Sarajevo har muslimer, kroater och serber, som alla främst
            har sett sig som Sarajevobor, kämpat sida vid sida för att försvara
            sin stad mot den serbiska milisen uppe i bergen. TV-bilden av
            de två älskande ungdomarna -- han serb, hon muslim --
          </note>
          <note>
            omfamnande varandra i ingenmansland sedan de dödats av krypskyttar
            på väg bort från hatet, bort till en framtid där de skulle kunna
            leva tillsammans, borde vara svar nog till alla som säger att
            det är så svårt att ta ställning.
          </note>
          <note>
            Många av de muslimska män som flytt striderna i
          </note>
          <note>
            Bosnien och tagit sin tillflykt i flyktingläger i
          </note>
          <note>
            Kroatien, och som i en del fall sökt sig vidare, även till vårt
            land, har inte bara flytt våldet och risken för att dö. De har
            också flytt undan att behöva tvingas till våld mot sina vänner
            och grannar, bara för att de är serber eller kroater.
          </note>
          <note>
            Fru talman! Nästan alla de otaliga rapporter som kommer från
            städer och byar som plågats av våldet, visar att terrorn inte
            startat bland de boende utan provocerats fram av terrordåd från
            tillresta extremister. Det civila samhället fanns också i
          </note>
          <note>
            Bosnien, och det finns fortfarande hos tiotusentals människor,
            som fortfarande söker leva ett värdigt liv i den hatets och terrorns
            spiral som tvingar allt fler människor att bli fiender.
          </note>
          <note>
            Fortfarande förra hösten kunde fredsoppositionen i Belgrad samla
            tiotusentals serbiska demonstranter på gatorna i den serbiska
            huvudstaden i demonstrationer mot den serbiska terrorn i
          </note>
          <note>
            Bosnien och mot den egna statsledningen. Allt fler har nu i hopplöshet
            givit sig av från sitt hemland.
          </note>
          <note>
            Men ändå, sedan omvärlden återigen i sin handlingsförlamning
            förrått dem som tagit risken att satsa på fred, samlades förra
            veckan på nytt flera tusen demonstranter utanför parlamentet i
          </note>
          <note>
            Belgrad. Demonstrationen slogs ned med all tänkbar brutalitet
            av Milosevics polis.
          </note>
          <note>
            I Belgrad, den serbiska huvudstaden, har det hela tiden funnits
            en isolerad men modig fredsopposition, isolerad inte bara från
            sina landsmän, som matats med Milosevics propaganda via den statliga
            TV-kanalen -- den enda som når ut i alla serbiska vardagsrum --
            utan också alltmer isolerad från en omvärld som tycks göra allt
            fel.
          </note>
          <note>
            I fredagens Le Monde fanns en helsida med kommentarer av ledande
            intellektuella i Belgrad, som alla hade det gemensamt att de uppfattade
            den av USA, Ryssland, Storbritannien, Frankrike och
          </note>
          <note>
            Spanien antagna Washingtonplanen som en entydig och slutlig kapitulation
            inför de mörkaste krafterna bland serber och kroater. Kan det
            verkligen vara så svårt att ta ställning?
          </note>
          <note>
            Fru talman! Vapen löser inga problem. Vapen lägger ingen grund
            för en framtida fredlig samlevnad. För det krävs ett långsiktigt
            och tålmodigt rekonstruktions- och försoningsarbete.
          </note>
          <note>
            Men det arbetet kan inte komma i gång förrän våldet och striderna
            bringats till ett stopp. Och det kan inte ske på spillrorna av
            vad som återstår efter ett fullbordat folkmord. Det är därför
            omvärlden genom FN måste ta det oundvikliga beslutet att nu ingripa
            med all erforderlig militär kraft för att få slut på dödandet
            och sätta stopp för fortsatt våld.
          </note>
          <note>
            Det finns de som säger att man måste ha tålamod, att man måste
            tro att förnuftet skall segra. Varken tålamod eller förnuft satte
            stopp för Hitlers våldsvälde. Tålamod eller förnuft hade knappast
            förhindrat förintelsen. Tålamod och förnuft kan kanske leda till
            en anständig fredsuppgörelse i en avlägsen framtid. Men den återuppväcker
            varken ett utplånat folk eller en utplånad statsbildning.
          </note>
          <note>
            Internationella sanktioner ingår i arsenalen av fredsbevarande
            åtgärder, som alltid måste övervägas i alla konflikter. De kan
            vara ett effektivt medel att tvinga en diktator eller en regim
            på fall.
          </note>
          <note>
            Men de är inga universalmedel. De förutsätter att den våldsverkare
            de riktar sig emot inte ges tid att fullborda ett oåterkalleligt
            historiskt faktum. Ett folkmord kan aldrig göras ogjort -- inte
            ens om slaktarna ställs inför krigsförbrytardomstol.
          </note>
          <note>
            Rättvisa skipades måhända i Nürnberg. En månghundraårig judisk
            civilisation och kultur i
          </note>
          <note>
            Europas mitt var ändå utplånad -- för alltid.
          </note>
          <note>
            Fru talman! Man säger att vi inte får öka våldet i
          </note>
          <note>
            Bosnien. Civilbefolkningen kan bli lidande på ett militärt ingripande
            utifrån. Ett militärt ingripande skulle försvåra eller omöjliggöra
            det humanitära hjälparbetet.
          </note>
          <note>
            Kan våldet bli värre i Bosnien? Den etniska rensning som serber
            och kroater bedriver med samma målmedvetenhet tar sikte på att
            utplåna den bosniska staten, att fördriva den muslimska befolkningen
            och att förinta dem som inte frivilligt ger sig i väg. Våld och
            terror samt skändning och våldtäkt är systematiska medel att nå
            målet. Mer än hundra tusen barn, kvinnor och män har mördats.
          </note>
          <note>
            Ett par miljoner är på flykt. Det är detta som måste stoppas,
            inte att några av dem tar sig även till
          </note>
          <note>
            Sverige.
          </note>
          <note>
            En solidaritet med de våldtagna och skändade kvinnorna i Bosnien,
            som inte går längre än till protestmöten i Europas huvudstäder,
            når inte fram.
          </note>
          <note>
            Solidaritet är inte detsamma som medlidande.
          </note>
          <note>
            Solidaritet är handling som kan kosta något.
          </note>
          <note>
            Är det humanitära hjälparbetet omvärldens moraliska alibi för
            handlingsoviljan? Europas stater slår sig för bröstet och visar
            vad vi gör för att hjälpa de utsatta, alltmedan slaktandet och
            fördrivningen fortgår. Jag har träffat mer än en hjälparbetare
            nere i det forna Jugoslavien som undrar om de risker de tar med
            sina liv som insats är vårt moraliska alibi. Visst varnar många
            militärer för ett militärt engagemang i det forna Jugoslavien.
          </note>
          <note>
            Men många hjälparbetare undrar resignerat varför omvärlden inte
            ingriper och sätter stopp för det fortsatta folkmordet.
          </note>
          <note>
            Fru talman! Att häva vapenembargot mot Bosnien-
          </note>
          <note>
            Hercegovina skulle inte bidra till någon snabb fred.
          </note>
          <note>
            Det skulle säkert tvärtom öka omfattningen av striderna mellan
            de olika sidorna. Men om omvärlden inte kan förmå sig till att
            ingripa och stoppa dödandet, är ett fortsatt vapenembargo en moralisk
            omöjlighet. Ett vapenembargo som är helt verkningslöst mot serbiska
            och kroatiska mördare straffar endast offret. Ett FN-embargo mot
            Bosnien-Hercegovina, när FN kapitulerar för våldsverkarna, är
            en moralisk omöjlighet och måste i så fall hävas, så att de bosniska
            muslimerna åtminstone kan försvara sig själva när inte omvärlden
            kan eller vill.
          </note>
          <note>
            Att en stat utplånas, att ett folk fördrivs och slaktas tycks
            inte vara skäl nog för Europas demokratier att sätta stopp. Att
            skicka egna soldater att offras på främmande slagfält är för dyrt,
            när inte strategiska värden står på spel utan bara humanitära
            och folkrättsliga. Är inte Bosnien-Hercegovina värt ett militärt
            ingripande när det kalla kriget är över, kan vi alla vara övertygade
            om att detsamma gäller i minst lika hög grad för Estland eller
            Lettland, om utvecklingen skulle vända i en förskräcklig riktning
            i Ryssland igen.
          </note>
          <note>
            Fru talman! Skulle det inträffa att det blir aktuellt att med
            FN-trupp övervaka och säkerställa att en fred i Bosnien-Hercegovina
            kan etableras på åtminstone Vance--Owen-planens grund, skall vi
            i
          </note>
          <note>
            Sverige givetvis vara med och ställa oss solidariska gentemot
            FN. Jag ställer mig därför bakom de förslag som föreligger från
            regering och utrikesutskott.
          </note>
          <note>
            Jag är emellertid rädd för att de bara är ytterligare inslag
            i den långa rad av symbolhandlingar som vidtas för att ge sken
            av att omvärlden tar sitt ansvar inför kriget i Bosnien. Maj Britt
            Theorins inlägg i debatten tidigare i dag stärker mig i den tolkningen.
          </note>
          <note>
            Däremot instämmer jag i Margareta Viklunds anförande.
          </note>
          <note>
            Europa har mycket långt kvar till den kollektiva säkerhet som
            det nya Europa skulle byggas på.
          </note>
          <note>
            Kanske är vi tvärtom redan på väg bort.
          </note>
          <note type="speaker">
            Anf. 26 LEIF BERGDAHL (nyd):
          </note>
          <note>
            Fru talman! För det första ber jag att till protokollet få antecknat
            att Pierre Schoris anmärkning, att Ny demokrati lämnade kammaren
            då han talade, är felaktig. Tre nydemokrater satt nämligen kvar.
          </note>
          <note>
            För det andra vill jag kommentera vad en del av föregående talare
            sagt.
          </note>
          <note>
            Det är lätt att stå här i talarstolen och skicka ut svensk trupp
            på främmande mark, när man själv inte åker dit eller skickar dit
            de egna sönerna. Det är en allmän kommentar. I en mängd parlament
            har man ju när det gäller en mängd krig skickat ut folk, medan
            man själv suttit tryggt i hemlandet -- i det här fallet blir det
            alltså fråga om Sverige.
          </note>
          <note>
            Nu till ämnet.
          </note>
          <note>
            Det här är min hedersvakt, sade Dag
          </note>
          <note>
            Hammarskjöld till Mo se Tshombe och pekade på den karska svenska
            FN-styrka som följde med honom och som just då klev av flygplanen
            på
          </note>
          <note>
            Elisabethvilles flygplats sommaren 1960.
          </note>
          <note>
            Det var just i Kongo som svensk fredsskapande eller -- om man
            vill uttrycka sig så --
          </note>
          <note>
            fredsframtvingande trupp användes senaste gången. Värdet av den
            här operationen var ganska tveksamt. 240 svenska soldater deltog,
            av totalt
          </note>
          <note>
            3 000 man i FN-trupper. Den gången var de svenska förlusterna
            tack och lov blygsamma, om man bortser från att överbefälhavaren
            för operationen, generalsekreteraren i FN Dag Hammarskjöld, dog.
          </note>
          <note>
            Efter ett tag var de här soldaterna inte så karska.
          </note>
          <note>
            Själv råkade jag träffa en av dem som hade suttit i drygt 30
            dagar i ett balubafängelse. Varje kväll meddelade man de fångna
            svenskarna: I morgon kommer vi att skjuta er. Det var kvalificerad
            tortyr.
          </note>
          <note>
            Så kommer det att bli i det här fallet också. Det kommer att
            bli mycket av lidande innan den här operationen är över.
          </note>
          <note>
            USA har hittills vägrat att skicka militära förband till Jugoslavien,
            och i USA bör man veta. Jag tror nämligen att man i USA har betydligt
            bättre på fötterna än vad vi i Sverige har.
          </note>
          <note>
            Enligt den s.k. Powelldoktrinen -- efter Powell som var ordförande
            i Chiefs of the Staff -- bör tre kriterier vara uppfyllda för
            ett amerikanskt ingripande. Inget av dessa kriterier är uppfylld
            vad gäller Jugoslavien.
          </note>
          <note>
            För det första måste det politiska målet måste var glasklart.
            Det är det ju inte i det här fallet.
          </note>
          <note>
            För det andra måste överväldigande militära resurser stå till
            förfogande.
          </note>
          <note>
            För det tredje måste det föreligga en rimlig tidtabell.
          </note>
          <note>
            Beträffande överväldigande militära resurser har
          </note>
          <note>
            FN:s generalsekreterare beräknat att det skulle behövas ca 70
            000 man. Jag har sett andra beräkningar på 300 000 och 700 000
            man. Vem har rätt? Den serbiska armén är i alla fall relativt
            väl utrustad. Den har t.o.m. svenska vapen. Svenska granatgevär
            har sålts dit i stora mängder. Vi får tyvärr räkna med att en
            svensk trupp blir beskjuten med svenska vapen.
          </note>
          <note>
            Hur skulle Dag Hammarskjöld ha reagerat om han hade varit FN:s
            generalsekreterare i dag? Det är givetvis omöjligt att veta, men
            jag har försökt rekonstruera hur han eventuellt skulle ha tänkt
            med hjälp av en del yttranden han gjorde före
          </note>
          <note>
            Kongokrisen. Han betonade då att FN-styrkan endast skulle bruka
            våld i självförsvar. Vidare sade han att styrkan inte fick användas
            till att påverka utgången av någon inre konflikt. I ett samtal
            med f.d. Sovjetunionens dåvarande vice utrikeminister
          </note>
          <note>
            Kuznetsov påpekade Hammarskjöld: Jag tror inte att vi hjälper
            det kongolesiska folket genom aktioner som leder till att afrikaner
            dödar afrikaner.
          </note>
          <note>
            Jag skulle vilja säga samma sak. Jag tror inte att vi hjälper
            det jugoslaviska folket genom aktioner som leder till att jugoslaver
            dödar jugoslaver. Jag tror att Hammarskjöld skulle ha varit mycket
            tveksam till den aktuella aktionen.
          </note>
          <note type="speaker">
            Anf. 27 HÅKAN HOLMBERG (fp):
          </note>
          <note>
            Fru talman! Det beslut som vi snart kommer att fatta gör det
            möjligt att, om en begäran kommer, bidra med en utökad svensk
            FN-insats i Bosnien-
          </note>
          <note>
            Hercegovina. Det är bra att det råder enighet om detta i utskottet.
            Jag har inget annat yrkande än om bifall till utskottets hemställan.
          </note>
          <note>
            I en del inlägg som gjorts här spökar, förefaller det mig, föreställningar
            och ibland direkta formuleringar som är sådana att de inte kan
            lämnas utan kommentar. Vid några tillfällen har det hetat från
            talarstolen att vi genom vårt beslut tar ansvar för Europas säkerhet.
            Ja, i allra bästa fall kanske vi bidrar till det om, och endast
            om, en utökad FN-
          </note>
          <note>
            insats blir första steget mot att förverkliga något som liknar
            Vance--Owen-planen och där man respekterar Bosnien-Hercegovinas
            integritet och principen om mänskliga rättigheter för alla oavsett
            var de bor i denna stat. Endast då kan vi säga att vi verkligen
            bidrar till att ta ansvar för Europas säkerhet. Men det är högst
            osäkert om detta kan uppfattas som första steget i den riktningen.
          </note>
          <note>
            Annars kommer insatsen snarare att betyda -- det är inte heller
            ointressant men ändå någonting annat -- att man räddar liv tills
            vidare i överbefolkade enklaver utan långsiktig möjlighet att
            överleva och permanentar ett enormt flyktingproblem mitt i Europa
            samt att man dessutom naturligtvis försätter sig i en situation
            där risk för fortsatt krig, kanske mera som gerillakrig än i den
            form som vi hittills sett, kommer att finnas under en mycket lång
            tid framöver.
          </note>
          <note>
            Sanningen är att omvärlden hittills inte lyft ett finger för
            Bosnien-Hercegovinas säkerhet. Det handlar ändå, hur vi än vill
            uppfatta historien i dag, om en internationellt erkänd stat, en
            medlemsstat i
          </note>
          <note>
            FN som har rätt till FN:s beskydd. Vad man steg för steg har
            åstadkommit och till sist också markerat genom den s.k. Washingtonplanen
            är att omvärlden godtar våld. Man visar att våld lönar sig. Man
            legitimerar angreppskrig. För detta är ju ett inbördeskrig i ordets
            normala mening. Det hela är, som alla väl känner till, ursprungligen
            planerat på annat håll, i Belgrad.
          </note>
          <note>
            Man legitimerar samtidigt etnisk rensning som en metod att skapa
            politiska fakta. Den omständigheten att omvärlden under så många
            månader, närmare ett år, har agerat på detta sätt kommer att innebära
            att de mörka krafter som mycket väl kan komma till makten på nytt
            i olika europeiska länder, exempelvis i Ryssland, kommer att dra
            sina slutsatser den dag som de tror att det kan vara lämpligt
            att eventuellt gripa in på liknande sätt exempelvis i Baltikum.
          </note>
          <note>
            Det har förekommit kommentarer om huruvida detta är ett nytt
            München, ett nytt Libanon eller något annat. Det finns element
            i det här av många olika historiska paralleller. Man kan också
            nämna
          </note>
          <note>
            Warszawagettot eller Mussolinis överfall på
          </note>
          <note>
            Abessinien. Vad som verkligen skulle vara ett nytt
          </note>
          <note>
            München är om omvärlden godtar att Bosnien-
          </note>
          <note>
            Hercegovina delas mellan Serbien och Kroatien.
          </note>
          <note>
            Några talare har -- jag hoppas av misstag -- uttalat sig om att
            ett nytt Jugoslavien skall byggas upp.
          </note>
          <note>
            Ledningarna i Bosnien-Hercegovina och
          </note>
          <note>
            Makedonien försökte hitta former för fortsatt samlevnad i någon
            lösare form. Nu är det just dessa krafter som har utlämnats av
            hela världssamfundet under så lång tid. Däremot finns det människor
            med betydande politiskt inflytande i Serbien som uppfattar praktiskt
            taget hela det gamla
          </note>
          <note>
            Jugoslavien som Storserbien som skall ''serbifieras''
          </note>
          <note>
            i dess helhet. Det är bland de fascistgrupper som nu står ganska
            nära eget maktinnehav i Serbien som denna tanke dominerar.
          </note>
          <note>
            I flera inlägg här har det varit en tendens till att likställa
            aktörerna, därför att man naturligtvis skall likställa folkgruppernas
            rättigheter och hävda alla människors rätt att leva i de republiker
            som har uppstått ur det gamla Jugoslavien. Det är fullständigt
            absurt och vilseledande att likställa aktörerna i konflikten därför
            att folkgrupperna har samma mänskliga rättigheter.
          </note>
          <note>
            Vad vi har sett är att den kollapsade kommunismen har inneburit
            att ett antal ledare, för att kunna behålla sin makt, i stället
            har spelat ut det nationalistiska kortet. Följden har i många
            fall blivit en alltmer hysterisk nationalism. Bosnien-
          </note>
          <note>
            Hercegovinas och Makedoniens ledningar bidrog knappast till detta.
            De har inte strävat efter etniskt rena stater. Det har däremot
            de extremister och fascister som är nära makten i Serbien och
            som i alla fall påverkar politiken i Kroatien gjort.
          </note>
          <note>
            Det är inte vanligt folk som skall omvändas och bli snälla mot
            varandra. Det är de totalitära politiska krafterna som måste brytas.
            Endast om detta kan ske finns det förutsättningar att förvänta
            sig någon varaktig fredlig lösning på detta problem. Det är helt
            vilseledande och på ett sätt dessutom oerhört farligt att i väldigt
            svepande ordalag tala om att alla skall uppfostras att vara snälla
            mot varandra. Det är inte vad frågan gäller. De vanliga människorna
            vill inte ha detta krig. Det är politiska extremister som har
            manipulerat fram det. Omvärlden måste dra sina slutsatser. Tack,
            fru talman!
          </note>
          <note type="speaker">
            Anf. 28 LARS MOQUIST (nyd):
          </note>
          <note>
            Fru talman! Ny demokrati har i en motion i annat sammanhang än
            till detta betänkande yrkat på att fredsskapande styrkor skall
            ställas under FN:s säkerhetsråds kontroll. Jag har i tidigare
            anföranden anfört skälen för att sådana styrkor inrättas. Detta
            är kanske de flesta överens om, dvs.
          </note>
          <note>
            att FN skall ges möjligheter att ingripa med våld om så krävs.
          </note>
          <note>
            Frågan blir mer komplicerad när det gäller att en svensk trupp
            skall ingå i fredsskapande eller fredsframtvingande styrkor. Men
            är det rimligt att vi alltid skall förlita oss på andra för att
            förhindra våld och för att skapa den globala fred som vi alla
            drömmer om? USA har ibland ensamt fått kämpa för att uppfylla
            de resolutioner som FN fattat. Man har tagit sig an Kuwaitproblemet.
            Man gick i bräschen för insatser i Somalia. Men även vi i
          </note>
          <note>
            Sverige har ett ansvar som FN:s medlemsstat. Vi måste visa solidaritet
            med andra nationer som inte tvekar att sätta in trupp för att
            åstadkomma fred och förhindra fortsatt våld. Det känns både omoraliskt
            och osolidariskt att bara låta andra ta de risker som en FN-insats
            i Bosnien innebär.
          </note>
          <note>
            Fru talman! Vi anser dock att om insatserna av svensk trupp blir
            mycket mer omfattande än vad vi nu kan föreställa oss, skall riksdagens
            ledamöter självfallet inkallas till urtima riksdag för att debattera
            insättandet av svensk trupp i
          </note>
          <note>
            Jugoslavienkonflikten. Men om insatserna blir ungefär av den
            omfattning som vi nu kan föreställa oss, bör en fullmakt till
            regeringen -- som vi i dag kommer att fatta beslut om -- kunna
            ges.
          </note>
          <note>
            Fru talman! Vi i Ny demokrati yrkar bifall till utskottets hemställan.
          </note>
          <note type="speaker">
            Anf. 29 KARL-ERIK SVARTBERG (s):
          </note>
          <note>
            Fru talman! Den norska nobelpristagaren Sigrid
          </note>
          <note>
            Undset vägrade en gång -- jag tror att det var 1949 --
          </note>
          <note>
            att skriva på ett fredsupprop. När hon tillfrågades om varför,
            svarade hon ungefär så här: Min äldste son stupade i kampen mot
            tyskarna. Det betyder att jag aldrig kan få en glad dag mer. Därför
            hatar jag krig, men det finns det som är värre än krig. Det skulle
            vara att se min sons barn växa upp till
          </note>
          <note>
            Hitlerjugend eller komsomoler.
          </note>
          <note>
            När jag har suttit med i utskottet och arbetat fram detta betänkande
            har jag tänkt i dessa banor. De etniskt rena områdena, som man
            nu på rent nazistiskt vis tycks sträva efter i det forna
          </note>
          <note>
            Jugoslavien, är för mig någonting alldeles förskräckligt. Därför
            är det naturligt att ställa upp på de åtgärder som utskottet ställer
            sig bakom, åtgärder som är litet grand utöver strikt fredsbevarande.
            Som har påpekats av flera talare har vi i utskottet kraftigt snävat
            in det mandat som regeringen begärde. Flera talare har citerat
            ur utskottets betänkande. Om kraven på svensk medverkan går utöver
            detta mandat, är det självklart att riksdagen skall inkallas,
            oavsett när det kan bli aktuellt. S.k. sommarlov existerar inte.
          </note>
          <note>
            Vi skall naturligtvis vara beredda att arbeta när som helst.
          </note>
          <note>
            Fru talman! Men vi får inte överge hoppet om en fredlig lösning
            på krig och terror i det forna
          </note>
          <note>
            Jugoslavien. Jag skulle vilja hänvisa till ärkebiskop
          </note>
          <note>
            Gunnar Weman, som sade: Må vara att 100
          </note>
          <note>
            fredssamtal misslyckas. Det 101:a kan lyckas.
          </note>
          <note>
            Som ordförandeland i ESK har Sverige ett särskilt ansvar. Det
            har vi också som FN-medlem. En dag måste människor i det forna
            Jugoslavien återigen kunna leva fredligt sida vid sida. Om FN
            skall vara trovärdigt som fredsbyggare, bör den dagen komma snart.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (medgivande till regeringen att ställa en väpnad styrka
            till FN:s förfogande)
          </note>
          <note>
            Först biträddes utskottets hemställan med den ändring däri som
            föranleddes av bifall till motion
          </note>
          <note>
            U31 av Gudrun Schyman m.fl. i motsvarande del med 15 röster mot
            4 för utskottets hemställan med den ändring däri som föranleddes
            av bifall till motion U28 av Birgitta Hambraeus i motsvarande
            del. 303 ledamöter avstod från att rösta.
          </note>
          <note>
            Härefter bifölls utskottets hemställan med 305
          </note>
          <note>
            röster mot 14 för utskottets hemställan med den ändring däri
            som föranleddes av bifall till motion
          </note>
          <note>
            U31 av Gudrun Schyman m.fl. i motsvarande del.
          </note>
          <note>
            3 ledamöter avstod från att rösta.
          </note>
          <note>
            Mom. 2 (anslaget B 9 Fredsbevarande verksamhet)
          </note>
          <note>
            Först biträddes reservationen av Pierre Schori m.fl.
          </note>
          <note>
            med 133 röster mot 14 för utskottets hemställan med den ändring
            däri som föranleddes av bifall till motion U31 av Gudrun Schyman
            m.fl. i motsvarande del. 177 ledamöter avstod från att rösta.
          </note>
          <note>
            Lena Klevenås (s) anmälde att hon avsett att rösta ja men markerats
            ha rösta ja men markerats ha avstått från att rösta.
          </note>
          <note>
            Härefter bifölls utskottets hemställan med 178
          </note>
          <note>
            röster mot 142 för reservationen av Pierre Schori m.fl. 5 ledamöter
            avstod från att rösta.
          </note>
          <note>
            Mom. 3 (konfliktläkande insatser i ESK:s regi)
          </note>
          <note>
            Utskottets hemställan bifölls med 313 röster mot 6
          </note>
          <note>
            för utskottets hemställan med den ändring däri som föranleddes
            av bifall till motion U28 av Birgitta
          </note>
          <note>
            Hambraeus i motsvarande del. 6 ledamöter avstod från att rösta.
          </note>
          <note>
            Under hela voteringen om utrikesuttskottets betänkande UU35 hade
            Pär Grantedt (c) varit frånvarande men på grund av fel på voteringsanläggningen
            markerats ha röstat ja.
          </note>
          <note>
            4 § Beslut rörande utskottsbetänkanden som slutdebatterats den
            7 juni
          </note>
          <note>
            Företogs till avgörande utbildningsutskottets betänkande 1992/93:UbU20,
            skatteutskottets betänkanden 1992/93:SkU26, SkU30, SkU36 och
          </note>
          <note>
            SkU37, lagutskottets betänkanden 1992/93:LU16
          </note>
          <note>
            och LU47, försvarsutskottets betänkande
          </note>
          <note>
            1992/93:FöU14, socialutskottets betänkanden
          </note>
          <note>
            1992/93:SoU27 och SoU28, trafikutskottets betänkanden 1992/93:TU29
            och TU37, jordbruksutskottets betänkande 1992/93:JoU23, arbetsmarknadsutskottets
            betänkande
          </note>
          <note>
            1992/93:AU18 samt bostadsutskottets betänkande
          </note>
          <note>
            1992/93:BoU25 (beträffande debatten i dessa ärenden, se prot.
            123).
          </note>
          <note>
            Utbildningsutskottets betänkande UbU20
          </note>
          <note>
            Utskottets hemställan bifölls
          </note>
          <note>
            (forts. efter 6 §)
          </note>
          <note>
            På grund av fel på voteringsanläggningen beslöt kammaren på förslag
            av talmannen att de avbrutna voteringarna skulle fortsättas efter
            debatten om arbetsmarknadsutskottets betänkande AU20.
          </note>
          <note>
            Beslut om samlad votering
          </note>
          <note>
            På förslag av talmannen beslöt kammaren att de på föredragningslistan
            närmast upptagna ärendena, finansutskottets betänkande FiU29 och
            arbetsmarknadsutskottets betänkande AU20, fick företas till avgörande
            i ett sammanhang efter avslutad debatt.
          </note>
          <note>
            5 § Den kommunala ekonomin
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1992/93:FiU29 Den kommunala ekonomin (prop.
          </note>
          <note>
            1992/93:150 delvis och 1992/93:100 delvis).
          </note>
          <note type="speaker">
            Anf. 30 PER OLOF HÅKANSSON (s):
          </note>
          <note>
            Herr talman! Socialdemokraternas syn på den kommunala ekonomin
            är oförändrad jämfört med de ståndpunkter som vi redovisade när
            dessa frågor senast behandlades här i kammaren. Vi har kortfattat
            velat ge den synen till känna i särskilt yttrande som vi har fogat
            till det betänkande som kammaren nu skall debattera. Vi har också
            något utvecklat våra principiella ståndpunkter i den första reservationen
            som är fogad till betänkandet.
          </note>
          <note>
            Vår syn utgår från två konstateranden. Det ena gäller var utbildningsaktiviteterna,
            vården, omsorgen, servicen och kulturutbudet sker. Det sker i
            dag i den kommunala sektorn. Det är i allt mindre grad staten
            som svarar för dessa aktiviteter.
          </note>
          <note>
            Det andra konstaterandet är, att även med en oförändrad kvalitetsnivå
            inom dessa verksamheter och trots en produktivitetsutveckling
            ökar behoven av volym i detta sammanhang. Den ökningen kommer
            till stånd främst på grund av den demografiska förändringen.
          </note>
          <note>
            På vilket sätt skall man se på dessa frågor? Det är litet bekvämt
            att i ett riksdagsperspektiv hålla sig till makrosynsättet. Det
            är det sätt som vi i detta sammanhang vanligen anlägger på de
            kommunalekonomiska frågorna. Jag vill utifrån det perspektivet
            i dag diskutera två frågeställningar med mina borgerliga meddebattörer.
          </note>
          <note>
            Den ena frågan är: Hur ser ni på finansieringsgraden i den kommunala
            sektorn? Är den kommunala sektorn överfinansierad, underfinansierad
            eller är den normalt finansierad?
          </note>
          <note>
            Den andra frågan jag vill diskutera är de personalminskningar
            som nu signaleras från olika håll. Det talas om att kanske 60
            000, 70 000 eller
          </note>
          <note>
            80 000 människor i den kommunala verksamheten skall friställas.
            Varför sker detta? Sker det på grund av att det finns en överkapacitet
            som skall skäras bort? Är det en minskad efterfrågan som leder
            till att man kan skära ner på personal? Eller är det en underfinansiering
            i sektorn som leder till dessa personalminskningar?
          </note>
          <note>
            När det gäller de förslag till förändringar av statsbidragssystemet
            som aviseras kan vi konstatera att den kritik som vi socialdemokrater
            framfört vid olika tillfällen, inte minst när detta introducerades,
            har dess värre visat sig vara riktig. Jag säger dess värre, eftersom
            kritiken pekar på de bekymmer som statsbidragssystemet leder till
            när det skall effektueras i verksamheten.
          </note>
          <note>
            Vi kan konstatera att det nu aviseras, och också är på väg att
            genomföras, ett antal utredningar och olika översyner. Dessa sker
            splittrat och osammanhängande. Vi beklagar att man inte har tagit
            fasta på vårt förslag om att genomföra dessa olika översyner och
            en del andra ting i en parlamentarisk beredning.
          </note>
          <note>
            Jag skulle gärna vilja få svar i dag på varför man inte vill
            pröva möjligheten att åstadkomma en bred parlamentarisk lösning
            på de problem som uppenbarligen finns i kommunsektorn. Vi har
            utvecklat detta i den bakomliggande motionen och i reservation
            nr 2. Jag ber att få yrka bifall till den.
          </note>
          <note>
            En annan förändring som föreslås är att det skattestopp som gäller
            i dag skall ersättas med något som jag vill beteckna som ett mjukt
            skattestopp. Man kan diskutera mycket kring det kloka i att ha
            det ordnat så här. Vi har emellertid valt att byta ut de villkor
            som är fogade till det som gäller för att man skall få behålla
            de effekter som den breddade skattebasen leder till.
          </note>
          <note>
            Vi tycker inte att det är en bra ordning att fortsätta med den
            rundgång som uppkommer när kommunalt anställda tvingas ut i arbetslöshet.
            Det är bättre att satsa på kompetensutveckling och utveckling
            på annat sätt i den kommunala sektorn, i första hand kanske för
            att åstadkomma jobb utanför den kommunala sektor och i andra hand
            för en fortsatt verksamhet i den kommunala sektorn.
          </note>
          <note>
            Vi har formulerat villkor som i sammanfattning går ut på att
            de kommuner som inte verkställer uppsägningar under en viss period
            skall få behålla det tillskott som den breddade skattebasen ger.
          </note>
          <note>
            Herr talman! Med den kortfattade motiveringen ber jag att få
            yrka bifall till reservation nr 3.
          </note>
          <note>
            I en annan reservation har vi tagit upp och varnat för den snabba
            förändring som sker vid privatisering av kommunal verksamhet.
            Vi diskuterar också konkurrensutsättningen. Jag vill gärna säga
            att vi inte är motståndare till att delar av den kommunala verksamheten
            konkurrensutsätts, men vi ser en del bekymmer med den snabba förändring
            som sker med både konkurrensutsättningen och privatiseringen.
          </note>
          <note>
            Vi varnar för privata monopol. Vi ser en del svårigheter i att
            upprätthålla den grad av rättssäkerhet och den sekretess som vi
            har i andra sammanhang när vi nu flyttar ut detta till privat
            verksamhet. Vi kräver därför att en lag som säkerställer likställighetsprincipen
            vid entreprenader skall tas fram. Vi kräver också att man fortlöpande
            skall följa detta så att vi får en bättre kunskap om vad som faktiskt
            sker när man privatiserar och konkurrensutsätter.
          </note>
          <note>
            Herr talman! Sammanfattningsvis vill jag yrka bifall till reservationerna
            nr 2 och 3 som är fogade till det här betänkandet från finansutskottet.
          </note>
          <note type="speaker">
            Anf. 31 BO G JENEVALL (nyd):
          </note>
          <note>
            Herr talman! Det är ju kommunerna och deras ekonomi som vi återigen
            skall diskutera. Frågan är om det är kommunerna som är värst ute
            eller är det staten. Vi talar här i ett fall, som jag återkommer
            till senare i mitt anförande, om en kommun som staten skall hjälpa.
            Men hur är det egentligen? Är det inte staten som har den allra
            sämsta ekonomin?
          </note>
          <note>
            Jag tror att vi får lov att se bekymren där de hör hemma.
          </note>
          <note>
            En kommun kan ju, lika litet som staten, gå i konkurs. Det finns
            alltså förutsättningar för att kommunerna såväl som staten skall
            kunna vara litet tuffare mot sina långivare. Det finns ju ingen
            risk för att bankerna skall förlora sina pengar. Då borde de kunna
            ha en lägre räntesättning på sina åtaganden.
          </note>
          <note>
            I det här betänkandet har vi reserverat oss mot det statliga
            stödet på 350 miljoner kronor till Haninge kommun. Vi anser inte
            att kommunen har uttömt sina möjligheter att klara ut sina egna
            problem. I
          </note>
          <note>
            värsta fall får de väl sälja ut dessa fastigheter, även om det
            i dagens läge blir till ett dåligt pris. Det finns ingen som helst
            anledning att övervältra dessa åtaganden på staten.
          </note>
          <note>
            I ett annat sammanhang talas det om att inrätta en
          </note>
          <note>
            ''kommunakut''. Då frågar jag mig när det är dags att inrätta
            en ''statsakut''. Om vi fortsätter på det här viset kommer vi
            med automatik att hamna i det läget. Det måste sparas i alla lägen.
            Staten har inte råd att göra detta.
          </note>
          <note>
            Det finns en möjlighet för kommunen att tjäna ca
          </note>
          <note>
            19 miljoner på grundavdraget som de kan få behålla om de fyller
            villkoren 1994. Under 1995 är det fritt för dem att höja sin kommunalskatt.
            Då blir det kommuninvånarna som får ta smällen. Det är väl riktigt.
            Det blir också de majoritetspolitiker som har ställt till eländet
            som får ta sitt politiska ansvar.
          </note>
          <note>
            Det tycker vi också är riktigt. Vi motsätter oss alltså i allra
            högsta grad att man beviljar det här lånet.
          </note>
          <note>
            Det framgår också av vår reservation nr 4. Jag vill samtidigt
            yrka bifall till den.
          </note>
          <note>
            Per Olof Håkansson ställde några frågor. Jag kan glädja honom
            med att tycka att en del av det som sagts i de reservationer som
            Socialdemokraterna har gjort, bl.a. när det gäller rundgången
            i ekonomin, faktiskt är riktigt. Vi är ju i allra högsta grad
            för att kommunerna skall spara. Vi har ju också medverkat till
            besparingen på 7,5 miljarder som det ofta talas om.
          </note>
          <note>
            Tidpunkten för detta är ju litet illa vald med hänsyn till att
            ekonomin ser ut som den gör beroende på konjunkturen. Det som
            sägs i reservationen är i och för sig riktigt, men nu har ju det
            tåget gått. Jag tycker ändå att det förtjänar att sägas. Jag slutar
            med det.
          </note>
          <note type="speaker">
            Anf. 32 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Jag tycker att Bo G Jenevall drar en märklig slutsats
            när han säger att tåget har gått. I
          </note>
          <note>
            vår reservation nr 2 diskuterar vi och vill åstadkomma en parlamentarisk
            utredning för att lösa de problem som Bo G Jenevall finner det
            vara riktigt att titta på. Tåget har definitivt inte gått.
          </note>
          <note>
            Den logiska slutsatsen av Bo G Jenevalls resonemang är att han
            och hans partikamrater kommer att rösta för reservation nr 2.
          </note>
          <note type="speaker">
            Anf. 33 BO G JENEVALL (nyd) replik:
          </note>
          <note>
            Herr talman! Det är en alldeles felaktig slutsats.
          </note>
          <note>
            Det kommer vi inte att göra. Vi kommer att fullfölja den politik
            som vi har stått bakom hittills.
          </note>
          <note>
            Vi kommer att stå bakom den i framtiden också.
          </note>
          <note>
            Men detta har ju fått besvärande effekter. Jag anser fortfarande
            att man har kommit så långt på den vägen, att det bara är att
            fortsätta. Konjunkturen är ändå på väg upp nu.
          </note>
          <note type="speaker">
            Anf. 34 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Då kan jag konstatera att Bo G
          </note>
          <note>
            Jenevall tycker och uttalar en sak, men kommer att rösta för
            något helt annat.
          </note>
          <note type="speaker">
            Anf. 35 EVA ZETTERBERG (v):
          </note>
          <note>
            Herr talman! Detta betänkande om den kommunala ekonomin -- som
            det kallas för på vårt politiska språk -- berör de mest grundläggande
            frågorna för människorna i vårt samhälle. Det handlar om skolan,
            barnomsorgen, om hur vi tar hand om våra äldre, hur sjukvården
            är organiserad osv. Det är svårt att i denna text utläsa hur viktiga
            dessa frågor är för alla oss som finns i det här landet.
          </note>
          <note>
            Vi vet att inte alla kommuner befinner sig i kris.
          </note>
          <note>
            Det finns kommuner som faktiskt klarar sig hyggligt. Men vi vet
            också att det finns många kommuner som i dag befinner sig i kris
            och som har tvingats till besparingar de aldrig tidigare har drömt
            om.
          </note>
          <note>
            Listan skulle kunna göras lång på de förslag som har genomförts
            och framför allt på de förslag som kommunerna på grund av dålig
            ekonomi diskuterar att genomföra. Jag skall inte vara alltför
            mångordig om detta, eftersom tiden i dag är mycket knapp för debatt.
            Det lär finnas fler tillfällen att ta upp dessa frågor. Men även
            om Vänsterpartiet är helt överens om att det krävs stora förändringar
            i den kommunala ekonomin för att göra arbetet mer effektivt, att
            se till att varenda skattekrona används effektivt -- som Kommunal
            bedriver en stor kampanj om -- är det helt klart att frågan om
            statsbidragen har blivit mycket illa skött från regeringens och
            majoritetens sida.
          </note>
          <note>
            Jag tycker att det är viktigt att vi i dag inte enbart diskuterar
            de frågor som rör sparbetingen för år
          </note>
          <note>
            1993 eller ens 1994, utan vi måste se till det långsiktiga. Regeringen
            har i sin långsiktighetsplan gått ut med att 35 miljarder kronor
            skall sparas på den kommunala sektorn. Vi från Vänsterpartiets
            sida säger helt nej till besparingar i den storleksordningen.
            Vi menar att den kommunala ekonomin skall stärkas och att kommuner
            och landsting utför ett viktigt arbete. Ekonomin skall i första
            hand stärkas för att ge kommunerna möjlighet att ge en grundläggande
            vård, omsorg och utbildning till våra barn, gamla och sjuka. Vi
            måste framför allt värna om denna del och inte så att säga höja
            den privata konsumtionen. Det är något oklart var Socialdemokraterna
            står i denna fråga, dvs. om de är eller inte är villiga att långsiktigt
            medverka till kraftiga nedskärningar i den kommunala sektorn.
          </note>
          <note>
            Herr talman! Det är naturligtvis mitt i allt detta positivt att
            regeringen ändå har insett att det inte går att dra in så mycket
            pengar för kommunerna för
          </note>
          <note>
            1994 som de egentligen vill. Regeringen har ansett att 4,2 miljarder
            kronor skall få stanna kvar i kommunerna. Det är åtminstone ett
            litet hoppfullt tecken. Däremot är det att beklaga att både regeringen
            och majoriteten har ställt villkor för dessa bidrag. I själva
            verket straffas de kommuner som inte ser något annat råd än att
            höja skatten. De kommuner som upprätthåller en hög kvalitet på
            den kommunala barnomsorgen straffas. Jag är väldigt kritisk mot
            detta.
          </note>
          <note>
            I den socialdemokratiska reservationen som tar upp dessa frågor
            görs en koppling till att kommunerna inte skulle få göra några
            neddragningar, t.ex. uppsägningar inom den kommunala sektorn.
            Vänsterpartiet delar naturligtvis uppfattningen att dessa nedskärningar
            inte skall göras. Men samtidigt är vi tveksamma till att reglera
            frågan på detta sätt. Vi tycker att det är ett stort ingrepp i
            det kommunala självstyret. Vi tvekar därför till att yrka bifall
            till den reservationen.
          </note>
          <note>
            Herr talman! Storstadsproblemen finns med i betänkandet. Problemen
            finns också med i de motioner som flera av oss har väckt. Vi anser
            att situationen i Stockholm, Göteborg och Malmö är mycket oroande.
            Särskilt frågan om Haninge kommun har uppmärksammats. Nu görs
            en hänvisning till Strukturkostnadsutredningen som skall lägga
            fram förslag. Det sägs att det skall ske i början av juni. Men
            jag har hittills inte sett hur förslaget skall se ut, men ändå
            är det så att säga det som avvisar våra motionskrav.
          </note>
          <note>
            Jag skall i stort sett endast uppehålla mig vid frågan om Haninge
            kommun. Det är naturligtvis bra att
          </note>
          <note>
            Haninge får lånet. Men även här är vi i
          </note>
          <note>
            Vänsterpartiet mycket kritiska mot att Haninge straffas genom
            krav på att kommunen inte får genomföra en skattehöjning. Frågan
            är varför lånen skall vara så ofördelaktiga. Varför kan de inte,
            som Vänsterpartiet föreslår, vara ränte- och amorteringsfria under
            några år? Jag ser med intresse fram emot hur kds ledamöter kommer
            att agera i denna fråga, eftersom de också har väckt motioner
            och tycks vara överens med oss att villkoren skall vara betydligt
            mer gynnsamma.
          </note>
          <note>
            Haninge kommun har gjort misstag som gör att ekonomin nu befinner
            sig i denna kris. Men samtidigt har man både från höger och vänster
            gjort stora kompromisser för att komma till rätta med problemen.
            Moderaterna och högersidan har accepterat skattehöjningar, och
            vänstersidan har accepterat utförsäljningar av kommunens egendomar.
            Då kan det inte uppfattas som annat än en bestraffning av en kommun
            som försöker lösa sina problem när kommunen inte får höja skatten.
          </note>
          <note>
            Då förlorar kommunen rätten till statsbidrag.
          </note>
          <note>
            Herr talman! Det finns mycket mer att säga i denna fråga. Jag
            vill särskilt nämna frågan om en kommunakut. Vänsterpartiet har
            föreslagit att en kommunakut skall inrättas. Dessa 4,2 miljarder
            kronor kan betraktas som ett steg på vägen.
          </note>
          <note>
            Föregående talare, Bo Jenevall, tog upp frågan om det inte var
            dags för en statsakut. Men det är en helt annan fråga där Vänsterpartiet
            har kommit med en rad förslag till konkreta årgärder för att minska
            budgetunderskottet. Det finns ingen som helst motsatsställning.
          </note>
          <note>
            Herr talman! Jag ställer mig bakom alla de förslag som finns
            i meningsyttringen av Johan Lönnroth.
          </note>
          <note>
            Men jag vill särskilt yrka bifall till följande moment som tas
            upp i meningsyttringen: Mom. 1 som handlar om det samhällsekonomiska
            utrymmet, mom. 18 som handlar om lånevillkor för Haninge och till
            mom. 20 som gäller en kommunakut.
          </note>
          <note>
            Jag vill särskilt nämna att vi stöder flera av de socialdemokratiska
            reservationerna, men särskilt reservation 5 -- som tidigare socialdemokratiska
            talare har tagit upp -- som gäller konkurrrens i kommunal verksamhet.
            Det är viktigt att myndighetsutövningen inte förfuskas. Jag yrkar
            bifall till den reservationen.
          </note>
          <note type="speaker">
            Anf. 36 LENNART HEDQUIST (m):
          </note>
          <note>
            Herr talman! Låt oss göra ett tankeexperiment. Låt oss tänka
            tillbaka på åren i slutet av 1980-talet och tänka oss in i de
            positiva effekter som skulle ha uppnåtts om den omstrukturering
            och förnyelse av den kommunala verksamheten som pågått de två
            senaste åren i stället hade kunnat inledas på allvar redan de
            åren. Ingen torde kunna bestrida hur bra ett sådant tidigarelagt
            förändringsarbete skulle ha varit för hela landet.
          </note>
          <note>
            Jag nämner detta inte bara för att peka på att
          </note>
          <note>
            Socialdemokraterna, som då var i regeringsställning, underlät
            att använda styråran till att på allvar stimulera den kommunala
            sektorn till nytänkande, effektiviseringar och besparingar.
          </note>
          <note>
            Det var förvisso en allvarlig underlåtenhetssynd, som fick sina
            verkningar bland mycket annat på samhällsekonomin. Jag nämner
            detta för att påtala att Socialdemokraterna inte verkar ha lärt
            sig något av sina misstag.
          </note>
          <note>
            Lindbeckkommissionen skriver visserligen i sitt betänkande: ''I
            den mån det går att lära av tidigare misstag är situationen ljus
            för Sverige.'' Så verkar det alltså inte generellt vara. Socialdemokraterna
            är tydligen inte bara beredda att göra om sina misstag utan också
            förvärra dem. Det intrycket förstärks när man läser deras reservation
            till betänkandet om den kommunala ekonomin. I detta betänkande
            verkar de nu vilja använda statens styråra -- Per Olof Håkansson
            bekräftade detta nyss -- till att förhindra ett viktigt och fruktbart
            omstruktureringsarbete i kommunerna. De vill nämligen ställa som
            villkor för kommuner och landsting för att få disponera skatteintäkterna
            av de sänkta grundavdragen, de 4,2 miljarderna som Eva
          </note>
          <note>
            Zetterberg nyss nämnde, att den enskilda kommunen och det enskilda
            landstinget skall förbinda sig att inte verkställa uppsägning
            av personal under tiden den 1 juli 1993 till den 31
          </note>
          <note>
            december 1994.
          </note>
          <note>
            Innebörden av detta villkor blir att det nödvändiga och för framtiden
            synnerligen betydelsefulla arbetet med att finna nya effektivare
            vägar att nå önskade servicemål kommer att avstanna. Så snart
            effekten av en omstrukturering, effektivisering eller annan förändring
            av verksamheten skulle kunna innebära övertalighet får varsel
            av personal inte ske enligt s-förslaget. Då skulle nämligen en
            statlig sanktion träda i kraft.
          </note>
          <note>
            Bl.a. överföringar av arbetsuppgifter från egen regi till entreprenader
            skulle förhindras eller i varje fall försvåras. Förslaget skulle,
            som vi påpekar i utskottsbetänkandet, innebära ett principiellt
            mycket tveksamt ingrepp i enskilda kommuners verksamhetsplanering.
            Det visar hur mycket som återstår innan socialdemokraterna här
            i riksdagen är beredda att på ett konstruktivt sätt låta kommuner
            och landsting själva fullfölja det förändringsarbete de står mitt
            uppe i. Jag vill för egen del gärna tro att detta förslag från
            den socialdemokratiska riksdagsgruppen inte applåderas av de i
            konkret verklighet mer förankrade lokala företrädarna för partiet
            ute i kommunerna.
          </note>
          <note>
            Socialdemokraternas politik tycks därutöver som vanligt vara
            inriktad på skattehöjningar som lösning. Det är därför de värjer
            sig mot regeringens förslag, som har till syfte att motverka kommunala
            skattehöjningar i en situation när det kommunala skattestoppet
            inte förlängs. De är därför de lägger fram förslag som skulle
            innebära att förändringsarbetet ute i kommunerna tappar tempo.
          </note>
          <note>
            Herr talman! I utskottets betänkande redovisas även de överväganden
            vad gäller den kommunala ekonomin som kan göras inför 1994. 1994
            är ju det andra övergångsåret efter den stora reformeringen av
            bidragssystemet som beslutades i fjol. Inför 1995
          </note>
          <note>
            kommer det att vara nödvändigt med ytterligare förändringar av
            det ekonomiska samspelet mellan stat och kommunsektor. Målet bör
            vara ett långsiktigt stabilt regelsystem. Det bör vara konstruerat
            så, att vi även uppnår önskemålet om en nettoström och att finaniseringsprincipen
            lätt kan upprätthållas vid förändringar av finansieringsansvaret
            samt att staten har möjligheter att styra den totala kommunala
            skattekvoten på ett ändamålsenligt sätt.
          </note>
          <note>
            I en rad motioner har bidragssystemets konstruktion berörts.
            De redovisas i betänkandet.
          </note>
          <note>
            Med utgångspunkt i de utredningar som i dag bedrivs kommer riksdagen
            att senare få besluta i de frågorna inför 1995.
          </note>
          <note>
            Herr talman! Jag ber att få yrka bifall till hemställan i utskottets
            betänkande i dess helhet.
          </note>
          <note type="speaker">
            Anf. 37 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Jag har lärt mig att lyssna mycket noggrant till
            det Lennart Hedquist säger. Han kan väldigt mycket om kommunal
            verksamhet och känner kommunsektorn mycket väl.
          </note>
          <note>
            Jag tycker att det är litet ledsamt att Lennart
          </note>
          <note>
            Hedquist nu diskuterar och kritiserar ett förslag som han påstår
            är Socialdemokraternas. Det är faktiskt inte så vi har skrivit
            det. Vi har inte lagt fram förslag om att man inte skall verkställa
            uppsägningar i kommunsektorn på det sätt som
          </note>
          <note>
            Lennart Hedquist beskriver. Jag försökte i mitt huvudanförande
            peka på just det faktum att vi inte ser det som särskilt meningsfullt
            att dessa 60 000,
          </note>
          <note>
            70 000 eller 80 000 kommunanställda tvingas ut i arbetslöshet.
            Kostnaden för denna arbetslöshet gör att det inte blir någon besparing
            för samhället. Det kommer tillbaka i en eller annan form.
          </note>
          <note>
            Vi socialdemokrater tror att det är bättre att dessa människor
            finns kvar inom kommunsektorn för att i första hand skaffa sig
            kompetens för att söka ett jobb utanför den kommunala sektorn
            och i andra hand kanske utveckla den kommunala verksamheten för
            att skaffa sig annan kompetens för att kunna vara kvar i den kommunala
            verksamheten. Först i tredje hand skall de finnas kvar inom kommunsektorn
            som en allmän resursförstärkning.
          </note>
          <note>
            Den beskrivning och den kritik av vårt förslag som
          </note>
          <note>
            Lennart Hedquist gör står inte på något sätt i kontakt med det
            förslag som vi har lagt fram. Jag beklagar att Lennart Hedquist
            inte har satt sig in i innebörden av vårt förslag och vad det
            grundas på.
          </note>
          <note type="speaker">
            Anf. 38 LENNART HEDQUIST (m)
          </note>
          <note>
            replik:
          </note>
          <note>
            Herr talman! Faktum kvarstår, Per Olof
          </note>
          <note>
            Håkansson, att ni i er reservation skriver följande:
          </note>
          <note>
            ''Villkoren bör således utformas så att respektive kommun och
            landsting, som skall ha del av medlen, förbinder sig att inte
            verkställa uppsägning av personal under tiden från den 1 juli
            1993 till den 31
          </note>
          <note>
            december 1994.''
          </note>
          <note>
            Jag tror med den kännedom jag har om den kommunala verksamheten
            att ingen kommun ägnar sig åt att varsla personal i nuvarande
            arbetsmarknadsläge och verkställa dessa varsel om man ser att
            det leder till ökade kostnader för kommunen eller för samhällsekonomin.
            Man går ganska varsamt fram -- vi får rapporter om det från olika
            håll. Men det finns också situationer när man gör omstruktureringar
            och förändringar och lägger över verksamhet från egen regi till
            entreprenad som innnebär att övertalighet uppstår och att det
            finns skäl att genomföra varsel.
          </note>
          <note>
            Det är alldeles uppenbart att ni socialdemokrater föreslår att
            sådana åtgärder skall mötas av en statlig sanktion. Jag noterar
            att t.o.m. Eva Zetterberg från Vänsterpartiet har invändningar
            mot detta mycket trubbiga förslag till hantering av kommunerna
            och den kommunala självstyrelsen.
          </note>
          <note type="speaker">
            Anf. 39 PER OLOF HÅKANSSON (S)
          </note>
          <note>
            replik:
          </note>
          <note>
            Herr talman! Vi har aldrig bestritt att det kan uppstå övertalighet
            i den kommunala organisationsförändringen. Men det Lennart
          </note>
          <note>
            Hedquist nu bekräftar är att han egentligen är helt okänslig
            för de arbetslöshetstal som kommer att öka om denna övertalighet
            och de andra förändringarna får slå ut i full blom. Det finns
            signaler som säger att 60 000--80 000 människor under de närmaste
            åren kommer att tvingas ut i arbetslöshet. Det är det problemet
            vi försöker lösa.
          </note>
          <note>
            Det är ingen hemlighet att vi har varit mycket tveksamma till
            att så att säga byta ut de villkor för regleringen som regeringen
            har bäddat för. Men vi såg ingen bättre lösning för att snabbt
            åstadkomma ett bra resultat. Därför har vi formulerat villkoren
            så, att den kommun som inte verkställer uppsägningar får behålla
            pengarna. Syftet är ju --
          </note>
          <note>
            jag vill understryka det igen -- att lindra arbetslöshetens effekter.
            De människor som annars skulle blivit uppsagda och hamnat i arbetslöshet
            skall skaffa sig kompetens för att få ett jobb utanför den kommunala
            sektorn eller ny kompetens för att kunna stanna kvar i den kommunala
            sektorn.
          </note>
          <note type="speaker">
            Anf. 40 LENNART HEDQUIST (m)
          </note>
          <note>
            replik:
          </note>
          <note>
            Herr talman! Jag noterade att Bo G Jenevall i likhet med mig
            framhöll att förändringsarbetet ute i kommunerna har blivit feltajmat.
            Jag uppehöll mig i mitt anförande vid hur bra det hade varit om
            arbetet i stället på allvar hade inletts under de sista åren på
            1980-talet.
          </note>
          <note>
            När så nu icke skedde är det av strukturskäl oerhört nödvändigt
            att det sker utan fördröjning, trots det läge vi har nu. Vi får
            självklart beakta de arbetsmarknadspolitiska förutsättningarna,
            men det är fel väg att gå att som Socialdemokraterna försöka lägga
            en hämsko på kommunernas möjligheter att framgångsrikt driva detta
            arbete vidare.
          </note>
          <note>
            Jag beklagar att Socialdemokraterna här i riksdagen har kommit
            med ett så illa övertänkt förslag.
          </note>
          <note type="speaker">
            Anf. 41 OLLE SCHMIDT (fp):
          </note>
          <note>
            Herr talman! Betänkandet om den kommunala ekonomin ger upphov
            till den tredje mer omfattande debatten om kommunerna under denna
            mandatperiod. Förra året beslöt vi att sjösätta ett helt nytt
            statsbidragssystem, den s.k.
          </note>
          <note>
            påsen, samtidigt som en del problem med de nya statsbidragen
            krävde ytterligare överväganden. P O
          </note>
          <note>
            Håkansson var inne på det. Därför tillkom det också övergångsregler,
            och en utredare tillsattes med uppgift att ta sig an de s.k.
          </note>
          <note>
            strukturkostnaderna, dvs. den strukturella kostnadsutjämningen
            mellan kommunerna.
          </note>
          <note>
            I dag har vi att fatta beslut om ytterligare utredningar, bl.a.
            för att skapa ett robustare inkomstutjämningssystem med en nettoström
            av pengar från staten till kommunen.
          </note>
          <note>
            Herr talman! Det finns anledning att nämna att det finns en del
            ljuspunkter i Sveriges ekonomi just nu.
          </note>
          <note>
            Förhoppningsvis kommer man i morgon att tala mera om det i denna
            kammare. Men det har också att göra med ekonomin för kommunerna.
          </note>
          <note>
            Exporten ökar, räntorna går ned, kronan stärks och varslen minskar.
            Inflationen är fortsatt låg. Det finns tecken som tyder på att
            konjunkturbotten nu är nådd. Allt detta är glädjande. Självfallet
            återstår mycket för att vi skall få balans i ekonomin, pressa
            ned budgetunderskottet och skapa förutsättningar för en trovärdig
            och långsiktig ekonomisk politik.
          </note>
          <note>
            Det långsiktiga ekonomisk-politiska program som vi i morgon skall
            ta ställning till ger goda förutsättningar för det. Det handlar
            om att klara en ekonomi i balans och att klara välfärden -- en
            bra sjukvård, en bra skola och en bra barnomsorg.
          </note>
          <note>
            Detta är ju något som kommunerna sköter om, och som också Eva
            Zetterberg var inne på.
          </note>
          <note>
            Kommuner och landsting har en central roll i välfärdsfrågorna.
            Därför är det självfallet viktigt att vi här i riksdagen ger kommuner
            och landsting rimliga förutsättningar att klara av att sköta dessa
            viktiga frågor.
          </note>
          <note>
            Herr talman! Förra året hade vi en livlig debatt om indragningen
            av 7,5 miljarder från kommunerna.
          </note>
          <note>
            Det var också P O Håkansson inne på. Vi var från borgerlig sida
            kritiska mot att Socialdemokraterna mörkade. De sade nej, men
            de finansierade inte några ytterligare bidrag till kommunerna.
            Det förs samma typ av budgetresonemang i dag, och kritiken kan
            framföras i dag igen.
          </note>
          <note>
            Herr talman! Det vore hederligare om
          </note>
          <note>
            Socialdemokraterna kunde erkänna att de, om de får ansvaret att
            styra Sverige och Allan Larsson får bli finansminister, inte heller
            skulle kunna ge kommuner och landsting lösare tyglar i fråga om
            ekonomin. Överorden i de socialdemokratiska reservationerna ger
            ju ett intryck av det.
          </note>
          <note>
            Herr talman! Jag uttalade förra året att indragningarna var tuffa
            för kommunerna, att det var ett nödvändigt men inte alls muntert
            beslut. De kommunala julaftnarna som somliga fortfarande talar
            om är för länge sedan över. Många kommuner genomgår för närvarande
            stora förändringar. Men boksluten blev ändå inte så dystra som
            somliga olyckskorpar förutsade, och det är viktigt att poängtera.
            Några av olyckskorparna tror jag vi kan hitta i denna kammare.
          </note>
          <note>
            Kommunerna har i dag ett plus. Staten har, som Bo
          </note>
          <note>
            G Jenevall var inne på, ett gigantiskt underskott i sin ekonomi.
            I Socialdemokraternas reservationer finns formuleringar av en
            styrka och i ett röstläge som inte överensstämmer med verkligheten.
            Jag tittade igenom de reservationer som skrevs förra året. Redan
            då målade Socialdemokraterna i väldigt mörka färger. De betrodde
            inte kommunalmännen med att klara de ändrade förutsättningarna.
          </note>
          <note>
            Herr talman! Inför kommande år sätts kommunerna under fortsatt
            stark ekonomisk press.
          </note>
          <note>
            Det tror jag att vi alla är överens om. Men kommunerna måste
            också vara med och minska det strukturella budgetunderskottet.
            Därför blir det ingen uppräkning av statsbidraget. Det blir en
            nominellt oförändrad bidragsram och ett fortsatt starkt omvandlingstryck.
          </note>
          <note>
            För att underlätta för kommuner och landsting får de behålla
            samma skatteunderlag för nästa år, trots sänkningen av grundavdraget.
            Det handlar om 4,2
          </note>
          <note>
            miljarder kronor, som tillförs kommunsektorn. Det visar att regeringen
            tar kommunernas problem på allvar. De personalneddragningar som
            kommunerna har aviserat bör därför kunna begränsas. Detta är viktigt
            att säga, i synnerhet nu när konjukturen inte är den bästa, även
            om det finns ljuspunkter.
          </note>
          <note>
            Det finns dock en hake med dessa extra pengar.
          </note>
          <note>
            Kommunerna får inte höja skatten. Jag tycker att det är ett rimligt
            krav. Helst hade jag sett att det kommunala skattestoppet hävdes
            först 1995. Jag tycker att regeringens förslag är en rimlig kompromiss.
            Att över lag höja kommunalskatten är ingen lösning på problemet.
            Det handlar om att pressa kostnader och försöka få ut mer för
            skattepengarna.
          </note>
          <note>
            Socialdemokraterna bullrar en hel del om dessa 4,2
          </note>
          <note>
            miljarder och det upphävda skattestoppet. De talar om inskränkt
            kommunalt självstyre. Lennart
          </note>
          <note>
            Hedquist har berört den frågan. Jag tycker inte att det är så
            mycket att yvas över. Som Lennart
          </note>
          <note>
            Hedquist säger föreslår Socialdemokraterna själva att kommunerna
            som villkor för att få dessa 4,2
          </note>
          <note>
            miljarder måste förbinda sig att inte säga upp personal. Tala
            om kommunalt självstyre! Jag är nästan övertygad om att det kommer
            att leda till höjda kommunala skatter.
          </note>
          <note>
            Jag skulle vilja fråga P O Håkansson om han är beredd att här
            i riksdagen, som riksdagsman, i detalj bestämma hur hans kamrater
            i Trelleborg skall forma kommunalpolitiken. Jag är inte så säker
            på att P O Håkanssons partivän kommunalrådet
          </note>
          <note>
            Egil Ahl i Trelleborg är medveten om vad P O
          </note>
          <note>
            Håkansson i dag är beredd att besluta om.
          </note>
          <note>
            Herr talman! I en rad motioner berörs utformningen av skatteutjämningssystemen.
          </note>
          <note>
            Utskottet hänvisar dels till
          </note>
          <note>
            Strukturkostnadsutredningen, dels till
          </note>
          <note>
            Finansdepartementets kommande översyn av skatteutjämningen. Jag
            har av medierna förstått att flera redan har börjat kommentera
            det som utredaren Uno Svaleryd skall presentera nu på måndag --
            på måndag, Eva Zetterberg. Det gäller de nya principerna för att
            klara av strukturkostnadsutjämningen, att hitta en rimlig fördelningsnyckel
            som bl.a. inrymmer samtliga kommuner. Jag tror att det kanske
            är klokt att spara det definitiva ställningstagandet tills utredningen
            är presenterad och vi har fått in remissvar och synpunkter från
            många övriga. Jag vill dock gärna säga att jag tycker att Svaleryd
            har skapat en bra grundmodell för att få fram rättvisande standardkostnader,
            ett i längden hållbarare system.
          </note>
          <note>
            Herr talman! Slutligen några ord om Haninge.
          </note>
          <note>
            Haninge har hamnat i extremt trångmål genom ett illa skött bostadsbolag.
            Regeringen föreslår därför att riksdagen skall bistå haningeborna
            med ett förmånligt lån, allt för att ge Haninge kommun möjlighet
            att själv ta sig ur sina bekymmer.
          </note>
          <note>
            Regeringens förslag överensstämmer inte till fullo med den förhandlingsuppgörelse
            som landshövding
          </note>
          <note>
            Ulf Adelsohn framförhandlat. De väsentliga delarna finns dock
            med. Jag tycker att det är riktigt att vi hjälper Haninge, dock
            utan att ställa dörren på glänt till en kommunakut. Jag har förstått
            av tidningsuppgifter att en samverkan över blockgränserna nu verkar
            komma i gång i Haninge, och det tyder ju på att Haninge har accepterat
            regeringens och utskottets ställningstagande.
          </note>
          <note>
            Herr talman! För mig som liberal utgör den verksamhet som kommuner
            och landsting utför något av hjärtat i välfärdspolitiken. Det
            har varit och kommer fortsatt att vara en ansträngande period
            för kommunerna. Jag är övertygad om att de villkor som vi i dag
            i riksdagen anger är av det slaget att både kommuner och landsting
            fortsatt kan ha hög kvalitet på verksamheten. Jag vill yrka bifall
            till hemställan i finansutskottets betänkande FiU29.
          </note>
          <note type="speaker">
            Anf. 42 EVA ZETTERBERG (v) replik:
          </note>
          <note>
            Herr talman! Jag vill ta upp några saker med Olle
          </note>
          <note>
            Schmidt, som är en av företrädarna för den borgerliga majoriteten.
            För det första är det bra att strukturkostnadsutredningen kommer
            och att vi i lugn och ro får ta del av resultatet. Det är nödvändigt
            med en omfördelning av statsbidragen så att storstäderna, som
            har så tunga kostnader på det sociala området, får en rättvis
            bedömning och statsbidrag som utgår från de speciella behov som
            finns.
          </note>
          <note>
            Olle Schmidt talade om vilket bra år 1992 hade varit för kommunerna.
            Jag tog i mitt anförande upp att inte alla kommuner är i kris.
            Vi vet att det finns en bra verksamhet på de allra flesta håll.
            Vi vet också att botten är nådd vad gäller rationaliseringar och
            effektiviseringar. Man har nått långt där.
          </note>
          <note>
            Jag vill gärna framhålla Stockholm bland de kommuner som har
            dålig ekonomi. Kommunen har visserligen inte extremt dålig ekonomi,
            men den har tydliga problem. Man talar där om besparingar på 15--18
            % inför 1994. Det innebär inget annat än att man exempelvis måste
            utöka barngrupperna på dagis, Olle Schmidt. I skolorna diskuterar
            man på sina håll att lägga avgift på maten även för barn som går
            på låg- och mellanstadium eller att kraftigt försämra kvaliteten
            på maten. Det innebär att det utrymme som finns för ytterligare
            besparingar framöver är mycket litet.
          </note>
          <note>
            Jag har tidigare anfört att jag har principiella svårigheter
            att ställa upp på det socialdemokratiska förslaget. Det innebär
            att man lägger sig i det kommunala självstyret genom att säga
            att kommunerna inte får säga upp personal. Jag delar dock grundsynen
            i det förslaget, att man skall förhindra ytterligare uppsägningar.
          </note>
          <note>
            Men vad har ni från den borgerliga sidan att anföra i stället?
            Ni vill ju genomföra dessa besparingar, både på kort och lång
            sikt. Ni vill ställa krav på kommunerna att inte höja skatten
            för att få del av extra bidrag under 1994. Ni har ingenting att
            komma med på detta område, för att se till att kommunerna kan
            hålla en hygglig kvalitet på verksamheten även i framtiden.
          </note>
          <note type="speaker">
            Anf. 43 OLLE SCHMIDT (fp) replik:
          </note>
          <note>
            Herr talman! Eva Zetterberg säger att vi inte har någonting att
            komma med. Det var väl ändå att ta i. I en mängd olika propositioner
            lägger regeringen grunden för en bra ekonomisk utveckling i Sverige.
          </note>
          <note>
            Vi skall visserligen ha den ekonomisk-politiska debatten i morgon,
            men senast i går såg jag att räntorna är på väg ner och att kronkursen
            stärkts.
          </note>
          <note>
            Utvecklingen i Sverige går allt bättre.
          </note>
          <note>
            Jag har sett att man i en publikation, närstående både Socialdemokratin
            och Vänsterpartiet, driver en kampanj. Man säger att det nu är
            fart på Sverige igen. Det är bra. Vi har ansvaret att tala om
            att det faktiskt finns ljuspunkter i svensk ekonomi.
          </note>
          <note>
            Regeringens långsiktiga ekonomiska politik leder ju också till
            det. Jag har suttit i kommunal beslutsfattande ställning när ekonomin
            har rasat och inflationen har varit gigantiskt hög, och det finns
            ingenting mer förödande för kommuner. Vid sådana tillfällen, Eva
            Zetterberg, är det svårt att hålla någon kommunal budget i ordning.
          </note>
          <note>
            Jag sade inte Eva Zetterberg, att 1992 var ett bra år. Jag sade
            att de olyckskorpar som sade att det skulle gå extremt illa fick
            fel. Det är givetvis därför som bl.a. SKTF i ett tiotal rapporter
            bemöter synpunkter om att kommunernas ekonomi inte är så dålig
            som den tidigare sades vara. Det är viktigt att poängtera.
          </note>
          <note>
            Det är precis den situationen som regeringen är medveten om,
            nämligen att nästa och kanske fler kommande år kan komma att bli
            besvärliga. Därför tillför man kommunerna 4,2 miljarder kronor.
            Det är ju inga småsummor. För min hemort blir det 70
          </note>
          <note>
            miljoner kronor. Det är verkligen inga småsummor.
          </note>
          <note>
            Man måste väl då säga att regeringen gör någonting.
          </note>
          <note>
            Vad gäller det förslag i
          </note>
          <note>
            Strukturkostnadsutredningen som ger negativa effekter bl.a. för
            storstadsområdena har Eva
          </note>
          <note>
            Zetterberg och jag inte några delade meningar om.
          </note>
          <note>
            Det har egentligen inte trätt i kraft, och jag tycker att vi
            ändrar på förslaget. Uno Svaleryd påvisar en bättre modell i det
            förslag som inom kort kommer att presenteras. Den ger bättre förutsättningar
            för storstäderna när det gäller att klara deras svåra sociala
            och ekonomiska problem.
          </note>
          <note type="speaker">
            Anf. 44 EVA ZETTERBERG (v) replik:
          </note>
          <note>
            Herr talman! År 1992 års slutresultat blev inte fullt så illa
            som många av oss befarade. Det håller jag med Olle Schmidt om.
            På den punkten kan vi väl visa viss självkritik. Men vi vet också
            att det berodde på att skatteinkomsterna blev bättre 1992
          </note>
          <note>
            beroende på 1990 års skatteinkomster. Men för
          </note>
          <note>
            1993 kommer skatteinkomsterna att vara lägre.
          </note>
          <note>
            Jag är säker på att alla är glada över att det verkar som att
            antalet jobb nu ökar och att vi har en ekonomisk uppgång, även
            om den hittills är så pass liten att jag finner det svårt att
            redan nu jubla.
          </note>
          <note>
            Jag återkommer till att man från regeringens sida straffar kommuner
            som redan i dag har det svårt.
          </note>
          <note>
            Haninge kommun är ett undantag. Men det görs på ett sådant sätt
            att det för Haninge skapas ytterligare problem. Man hjälper inte
            kommunen effektivt nog för att komma ur dess svåra situation.
          </note>
          <note>
            Herr talman! Jag vill åberopa SKTF-rapporterna.
          </note>
          <note>
            Jag tycker att de är utmärkta på olika områden.
          </note>
          <note>
            Rapporterna har visat att flera av regeringens förslag om den
            ekonomiska politiken -- jag tänker på sänkt sjukersättning, på
            sänkt arbetslöshetsersättning och på en rad andra sådana områden
            -- ofelbart drabbar kommunerna, och kostnaderna stiger. Kommunernas
            kostnader för exempelvis högre socialbidrag och högre bostadsbidrag
            ökar på grund av att regeringen åstadkommit försämringar på andra
            områden. Jag tycker inte att regeringen har så mycket att komma
            med när det gäller att hjälpa just de kommuner som har svårt att
            upprätthålla en god kvalitet på önskad verksamhet.
          </note>
          <note type="speaker">
            Anf. 45 OLLE SCHMIDT (fp) replik:
          </note>
          <note>
            Herr talman! Jag har full respekt för dessa rapporter. Jag har
            läst dem alla. Stundom använder jag dem som nattlig lektyr. Men
            huvudproblemet är ju, Eva Zetterberg, att man utgår från ett statiskt
            läge.
          </note>
          <note>
            Om vi i det här huset inte skulle göra någonting och om ingenting
            skulle hända, om skatterna skulle fortsätta att stiga, om underskottet
            skulle fortsätta att öka och om ekonomin skulle forsätta raseras,
            undrar jag hur situationen skulle bli. Skriv en rapport om det!
            Uppdraget skulle kanske Eva
          </note>
          <note>
            Zetterberg kunna åta sig. Det är den verkligheten och situationen
            som vi försöker bemöta just för att bl.a. klara de viktiga välfärdsfrågorna
            i kommunerna. Eva Zetterbergs och min uppfattning om det här är
            säkert ganska likartad.
          </note>
          <note>
            Om vi inte skulle göra någonting skulle situationen för kommunerna
            bli så oerhört mycket värre för kommunerna att välfärden verkligen
            skulle raseras.
          </note>
          <note>
            Eva Zetterberg säger att regeringen straffar kommunerna. Jag
            blir nästan upprörd. Jag har intrycket att de 4,2 miljarderna
            inte ''snöts ur näsan'' vid regeringsförhandlingarna. Mitt intrycket
            är i stället att det här skedde genom intensiva nattmanglingar
            vid vilka bl.a. några partiledare var närvarande. Att säga att
            kommunerna straffas när det ''snyts fram'' 4,2
          </note>
          <note>
            miljarder kronor till kommunerna är fel sätt att använda språket
            på. Eva Zetterberg är en för begåvad person för att använda språket
            så.
          </note>
          <note>
            Vanligvis formulerar hon sig mycket väl. Man skall inte säga
            så när det handlar om ett tillskott till den kommunala verksamheten.
            Jag tycker att det var bra att dessa 4,2 miljarder kronor tillfördes
            kommunerna. Däremot anser jag att det kommunala skattestoppet
            kunde ha fått bestå även under 1994. Men jag har accepterat kompromissen,
            även om jag tyckt det vara rimligare att häva det till
          </note>
          <note>
            1995.
          </note>
          <note type="speaker">
            Anf. 46 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Jag har några kommentarer att komma med när det
            gäller Olle Schmidts anförande.
          </note>
          <note>
            För det första kritiserade Olle Schmidt litet svepande den socialdemokratiska
            reservationen när han påstod att den var alldeles för expansiv.
          </note>
          <note>
            Den kritiken bör ställas mot vad som faktiskt står i reservation
            1, nämligen: ''Enligt utskottets mening kommer utrymmet för en
            expansion av de kommunala utgifterna under lång tid framöver att
            vara starkt begränsat.'' Det kontrasterar starkt mot
          </note>
          <note>
            Olle Schmidts osanna beskrivning.
          </note>
          <note>
            För det andra gjorde Olle Schmidt ett nummer av att bokslutet
            för 1992 blev bättre än förutsett. Jag vill påminna om att det
            berodde på den eftersläpande utbetalningen av 1990 års skatteintäckter,
            i förening med det låga inflationsläget för 1992. Det låga inflationläget
            hade i stor utsträckning den förra regeringen arbetat fram. Jag
            vet att Olle Schmidt vet det här, men det kanske inte alla gör.
          </note>
          <note>
            För det tredje kritiserar Olle Schmidt oss socialdemokrater för
            att vi har lagt fram ett förslag som enligt vår mening skall ''läka''
            arbetslöshetens gissel. Det bygger på att bättre utnyttja den
            kostnad som ligger i arbetslösheten. Enligt vår uppfattning är
            den bästa sparåtgärden att minska arbetslösheten. Precis som Eva
            Zetterberg, undrar jag vilka förslag som Folkpartiet har när det
            gäller att förhindra att dessa 60 000--70 000
          </note>
          <note>
            kommunanställda hamnar i arbetslöshet. Det är nämligen effekten
            av den politik som Olle Schmidt så varmt förordar.
          </note>
          <note type="speaker">
            Anf. 47 OLLE SCHMIDT (fp) replik:
          </note>
          <note>
            Herr talman! Även om Socialdemokraterna är expansiva eller inte,
            så var det som Per Olof
          </note>
          <note>
            Håkansson sade bra. Det kan väl också noteras, så att vi i fortsättningen
            får en mer städad debatt.
          </note>
          <note>
            När vi diskuterade de 7,5 miljarderna påminde jag att ni aldrig
            erkänt att ni inte klarade finansieringen. Jag vågar påstå, Per
            Olof
          </note>
          <note>
            Håkansson, att intrycket som man har i den s.k.
          </note>
          <note>
            kommunvärlden -- vi har ju varit på gemensamma konferenser exempelvis
            i vårt eget län -- nämligen att det skall bli lösare tyglar och
            det skall bli lättare för kommunerna om Socialdemokraterna kommer
            till makten, är en mycket spridd uppfattning. Den typen av dubbla
            budskap tycker jag fortfarande finns i den socialdemokratiska
            retoriken och debatten.
          </note>
          <note>
            Det talas om hur den kommunala utvecklingen blev. Men alla de
            förutsättningar som här nämns av
          </note>
          <note>
            Per Olof Håkansson är väl ingenting nytt. Dem grundade ju vi
            vår bedömning på. Jag vill inte påstå att Socialdemokraterna är
            bättre på att göra prognoser än andra, men vi grundade faktiskt
            vår bedöming på dem. Det går inte att i efterhand säga att det
            var därför som vi till en del hade fel. Det handlade ju om ren
            demagogi, och det kan man väl erkänna. Och det är ju ingenting
            ovanligt i politiken.
          </note>
          <note>
            Att läka arbetslöshetens gissel. Jag delar självfallet den uppfattningen.
            Men som jag sade både i mitt huvudinlägg och i repliken till Eva
            Zetterberg är det den långsiktiga ekonomiska politiken som är
            huvudmedlet för att klara sysselsättningen i vårt land. Det är
            väl ändå inte så att P O Håkansson tror att det är den kommunala
            sektorn och den kommunala expansionen som skall klara exempelvis
            Trelleborg eller Malmö. Det är väl ökade möjligheter för den konkurrensutsatta
            sektorn i Sverige att exportera som skall klara
          </note>
          <note>
            Sveriges ekonomi och sysselsättningen de närmaste åren.
          </note>
          <note>
            Jag såg i går att man inom industrin på drygt ett år har förlorat
            200 000 jobb. Motsvarande siffror inom den kommunala sektorn är
            det svårt att exakt få fram, men den är inte speciellt hög jämfört
            med arbetslösheten inom industrin. Det har skett en del friställningar,
            men det har huvudsakligen gällt vikarier och tillsvidareanställda.
            Men någon exakt siffra har det varit svårt för mig att få fram.
          </note>
          <note type="speaker">
            Anf. 48 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Jag är glad för att Olle Schmidt i fortsättningen
            inte kommer att sprida detta felaktiga påstående att vi skulle
            stå för lösa tyglar när det gäller kommunsektorn. Jag kan bara
            be
          </note>
          <note>
            Olle Schmidt att han, när han skall beskriva vår politik, citerar
            ordagrant vad vi sagt -- i detta fall t.ex. i reservation 1.
          </note>
          <note>
            Olle Schmidt fortsätter att misstolka vad vi säger.
          </note>
          <note>
            Vi är helt på det klara med att det är den konkurrensutsatta
            sektorn som skall expandera.
          </note>
          <note>
            Men det är inte det problemet gäller. Vi skall inte först skapa
            en ännu värre situation när det gäller arbetslösheten för att
            sedan möjligen få det bättre.
          </note>
          <note>
            Vi måste i stället se vad vi kan göra nu för dem som är på väg
            att bli arbetslösa. Det är därför som jag har lagt fram detta
            förslag.
          </note>
          <note>
            Jag förstår vad Olle Schmidt säger, men jag har inte fått veta
            vilken lösning som Folkpartiet och Olle
          </note>
          <note>
            Schmidt föreslår för att förhindra att 60 000, 70 000
          </note>
          <note>
            eller 80 000 kommunanställda blir arbetslösa.
          </note>
          <note>
            Arbetslösheten kostar pengar, och dessa pengar vill vi använda
            på ett bättre sätt. I första hand vill vi, som jag har sagt många
            gånger tidigare i dag, ge dessa anställda en sådan kompetens att
            de kan fungera i den konkurrensutsatta sektorn.
          </note>
          <note>
            Vad är Folkpartiets svar på detta?
          </note>
          <note type="speaker">
            Anf. 49 OLLE SCHMIDT (fp) replik:
          </note>
          <note>
            Herr talman! Vårt svar är åtminstone inte att vi vill öka budgetunderskottet,
            såsom socialdemokraterna vill. Vi tror att det skulle försämra
            möjligheterna att få bukt med Sveriges ekonomiska problem och
            att säkra sysselsättningen i vårt land.
          </note>
          <note>
            Däremot är vi beredda att satsa extremt mycket på olika kompetenshöjande
            insatser. Enligt vårt förslag kan 14000 personer komma i utbildning
            eller bli föremål för andra arbetsmarknadspolitiska insatser.
            Den frågan kommer vi att kunna debattera i morgon.
          </note>
          <note>
            Herr talman! Ibland är det till en viss fördel att man skriver
            ned vad man skall säga, eftersom man då kan citera sig själv,
            även om det är litet egenartat att man behöver göra det. Vad jag
            sade i mitt huvudanförande var:
          </note>
          <note>
            ''Det vore hederligare om Socialdemokraterna'' --
          </note>
          <note>
            alltså bl.a. P O Håkansson -- ''kunde erkänna att de, om de får
            ansvaret att styra Sverige och Allan
          </note>
          <note>
            Larsson får bli finansminister, inte heller skulle kunna ge kommuner
            och landsting lösare tyglar i fråga om ekonomin.''
          </note>
          <note>
            Det är detta som jag tror är det viktiga i den här diskussionen.
            Jag anser fortfarande, P O
          </note>
          <note>
            Håkansson, att det är den typen av dubbla budskap som ni är ganska
            skickliga på att föra ut, medan vi anger vad som gäller både före
            och efter ett val.
          </note>
          <note type="speaker">
            Anf. 50 ROLAND LARSSON (c):
          </note>
          <note>
            Herr talman! Jag vet att man från kommunernas sida har mycket
            stor förståelse för att man måste ta en betydande del av ansvaret
            för de nödvändiga besparingar som krävs för att vi skall kunna
            uppnå balans i samhällsekonomin.
          </note>
          <note>
            De ansvariga i kommunerna är helt införstådda med att det --
            med den dominerande andel av den offentliga ekonomin som kommunsektorn
            svarar för -- aldrig går att komma till rätta med de ekonomiska
            problemen utan att kommunerna ställer upp.
          </note>
          <note>
            Jag är också helt övetygad om att man är beredd att ta det ansvaret
            både när det gäller att pressa ner sina kostnader och beträffande
            skatteuttaget.
          </note>
          <note>
            Trots den mycket pressade situation som många kommuner befinner
            sig i är det bara ett fåtal som sagt sig ha planer på att höja
            skatten när nu skattestoppet inte förlängs. Det visar en undersökning
            som vi från Centern har låtit göra bland våra kommunala företrädare.
          </note>
          <note>
            Det finns därför ingen anledning att oroas för att det upphävda
            skattestoppet kommer att leda till några omfattande skattehöjningar.
          </note>
          <note>
            Kommunerna är dessutom mycket väl medvetna om att det i så fall
            bara leder till att man får betala igen på något annat sätt så
            länge det inte finns något reellt expansionsutrymme i samhällsekonomin.
          </note>
          <note>
            Att inte inkräkta på kommunernas grundlagsenliga rätt att själva
            besluta om sin utdebitering är en principfråga. Men det är i hög
            grad även en fråga om förtroende om man skall kunna påräkna att
            kommunpolitikerna utöver sitt kommunala ansvar också skall ta
            sin del av ett samhällsekonomiskt helhetsansvar. Ytterst är det
            även en grundläggande demokratifråga och avgörande för om vi i
            framtiden över huvud taget skall kunna få någon att ställa upp
            och åta sig politiska uppdrag i kommunerna. Upphävandet av skattestoppet
            är därför en riktig och logisk åtgärd.
          </note>
          <note>
            Skall kommunerna kunna ta det ansvar vi förväntar oss krävs det
            att vi från riksdagens sida ger klara och långsiktigt stabila
            spelregler.
          </note>
          <note>
            Det ges nu på flera olika sätt. Dels genom att riksdagen klargör
            att kommunerna inte de närmaste åren kan påräkna någon uppräkning
            av statsbidragen. Dels genom att riksdagen understryker nödvändigheten
            av att en större del än hittills av den kommunala verksamheten
            måste finansieras med avgifter.
          </note>
          <note>
            Genom olika beslut har också skapats förutsättningar för kommunerna
            att pressa sina kostnader genom att utsätta verksamheten för konkurrens.
            Värdet av detta inser kommunerna själva. Någon särskild lag, som
            i det avseendet påtvingar kommunerna att göra något annat än det
            de anser vara bäst för dem själva, behövs inte.
          </note>
          <note>
            Genom att kommunerna nu får behålla de 4,2
          </note>
          <note>
            miljarder kronor i ökade inkomster för sänkningen av grundavdraget,
            som annars enlig finansieringsprincipen skulle ha tillfallit staten,
            markeras riksdagens vilja att den nödvändiga neddragningen i kommunerna
            skall kunna ske på ett socialt och fördelningspolitiskt acceptabelt
            sätt och utan skattehöjningar.
          </note>
          <note>
            Eftersom personalkostnaderna utgör den helt dominerande delen
            av kommunernas kostnader kommer det i praktiken i de flesta fall
            att innebära en viss fördröjning av neddragningarna på personalsidan
            eller -- med andra ord -- en viss förlängning av bromssträckan
            som gör det lättare att i ordnade former komma ner till rätt verksamhetsnivå.
          </note>
          <note>
            Herr talman! En avgörande faktor när det gäller långsiktigheten
            och klarheten i spelreglerna är hur den slutliga utformningen
            av skatteutjämningssystemet kommer att se ut.
          </note>
          <note>
            Det nya utjämningssystem som lades fast för ett år sedan hade
            en riktig ansats men var beträffande de ingående kostnadsfaktorerna
            i viss mån ofullständigt.
          </note>
          <note>
            Det var därför en riktig åtgärd av riksdagen att på förslag från
            regeringen tillsätta den s.k.
          </note>
          <note>
            strukturkostnadsutredningen. Avsikten med den utredningen har
            inte varit att den skulle komma med något helt nytt förslag utan
            endast korrigera underlagsberäkningarna i det system som riksdagen
            samtidigt antog.
          </note>
          <note>
            Det var därför riksdagen inte ansåg det nödvändigt med någon
            parlamentariskt sammansatt utredning utan att det räckte med en
            politisk referensgrupp.
          </note>
          <note>
            Det handlade ju bara om att göra beräkningsmässiga korrigeringar.
          </note>
          <note>
            Såvitt man nu kan förstå kommer
          </note>
          <note>
            Strukturkostnadsutredningen att lägga fram ett mer eller mindre
            helt nytt förslag. Vad som hittils framkommit om detta ger dess
            värre inga positiva signaler. Det förefaller strida mot principerna
            både om enkelhet och om rättvisa.
          </note>
          <note>
            Vill riksdagen ha kommunernas stöd för sin ekonomiska politik
            bör man undvika att skapa onödiga konflikter med och inom kommunsektorn.
          </note>
          <note>
            Även om man inte skall sälja skinnet förrän man skjutit björnen
            eller ens sett skymten av den finns det därför anledning att uppmana
            till viss försiktighet vad gäller
          </note>
          <note>
            Strukturkostnadsutredningens förslag, om det kommer att se ut
            på det sätt som hittills framgått.
          </note>
          <note>
            Herr talman! Haninge är den kommun som har det kanske allra besvärligast
            i landet och som har hamnat i en mycket knivig situation. Det
            finns all anledning för riksdagen att ställa upp och göra vad
            man kan för att Haninge kommun skall klara sin situation i ett
            längre perspektiv. Men det är samtidigt viktigt att det sker i
            sådana former att det inte ger felaktiga signaler till kommunsektorn
            och uppfattas som att det är fritt fram även för andra kommuner
            som råkat i stora svårigheter att söka stöd hos staten.
          </note>
          <note>
            Då kan vän av ordning säga att risken härför inte är så stor,
            eftersom det inte finns någon annan kommun som har lika stora
            problem som Haning.
          </note>
          <note>
            Vi vet emellertid inte riktigt hur det kommer att bli framför
            -- det är svårt att göra en klar bedömning i denna fråga. Det
            finns många kommuner som har det besvärligt, och risken för att
            vi skulle få en kö utanför regeringskansliet skulle bli ganska
            stor om man på något sätt gav felaktiga signaler. Därför tycker
            jag att den form vi väljer, dvs. stöd i form av ett räntefritt
            lån, är bra. Jag tror inte att en dispens från villkoret att man
            inte får höja skatten för att få del av dessa 4,2 miljarder är
            någon bra modell. Det skulle innebära att även andra kommuner
            skulle kunna söka den här typen av stöd.
          </note>
          <note>
            I detta sammanhang vill jag även kommentera detta med kommunakut.
            Det vore en fullständigt befängd åtgärd att öppna en kommunakut.
            Ingen skulle på det medicinska området komma på tanken att öppna
            en akutmottagning, om man inte hade någon medicin utan endast
            rådgivning att erbjuda patienten. Staten har i dag inga resurser
            att i någon större omfattning överta kommunala kostnader. Det
            skulle därför bara bli rådgivning som denna akut skulle kunna
            ge, och då tror jag inte att den blir meningsfull.
          </note>
          <note>
            Herr talman! Jag yrkar bifall till hemställan i finansutskottets
            betänkande och avslag på samtliga reservationer och meningsyttringar.
          </note>
          <note type="speaker">
            Anf. 51 BO G JENEVALL (nyd) replik:
          </note>
          <note>
            Herr talman! Jag blev litet konfunderad när Roland
          </note>
          <note>
            Larsson började diskutera resultatet av
          </note>
          <note>
            Strukturkostnadsutredningen. Den har ännu inte lagt fram något
            förslag. Det är emellertid precis det uppdrag som utredningen
            har fått som man kommer att redovisa. Det blir resultatet av utredningens
            arbete som gör att man får dessa omfördelningar.
          </note>
          <note>
            Det är precis detta uppdrag som utredningen har haft, och detta
            tycker jag att man fullgjort på ett mycket förtjänstfullt sätt.
            Att det sedan drabbar kommuner i andra riktningen skapar naturligtvis
            debatt. Men meningen var ju att man skulle få ett underlag för
            att kunna göra en rättvisare fördelning.
          </note>
          <note type="speaker">
            Anf. 52 ROLAND LARSSON (c) replik:
          </note>
          <note>
            Herr talman! Som jag sade tidigare har vi inte sett den här björnen.
            Men såsom den har blivit beskriven tycker jag för min del att
            den verkar vara ganska otäck. Jag tycker därför att den bör mötas
            med viss försiktighet. Det var ungefär så jag uttryckte mig. Jag
            är medveten om att förslaget ännu inte har lagts fram. På det
            här stadiet har jag bara velat markera att det som hitintills
            har framgått inte har gett så positiva signaler som jag hade hoppats
            på.
          </note>
          <note type="speaker">
            Anf. 53 BO G JENEVALL (nyd) replik:
          </note>
          <note>
            Herr talman! Jag vill också vara litet försiktig i de här uttalandena,
            eftersom jag själv sitter med i referensgruppen i utredningen.
            Vi får väl diskutera detaljerna så småningom. Jag tycker att utredarna
            har gjort ett bra arbete.
          </note>
          <note type="speaker">
            Anf. 54 ROSE-MARIE FREBRAN (kds):
          </note>
          <note>
            Herr talman! Även om det går att skymta ett svagt ljus i slutet
            av tunneln är det ekonomiska läget för kungariket Sverige fortsatt
            bekymmersamt. De offentliga finanserna befinner sig i ett mycket
            ansträngt läge. Det är mot den bakgrunden regeringens förslag
            skall ses. Detta innebär att kommuner och landsting inte får någon
            uppräkning av statsbidragen de närmaste åren. Det är svårt att
            se något hållbart alternativ till detta förslag.
          </note>
          <note>
            Vid riksdagens behandling av förra årets kompletteringsproposition
            beslutades om en minskning av statsbidragen till kommuner och
            landsting på 7,5 miljarder kronor. Det var inget lätt eller trevligt
            beslut, men det var ett nödvändigt beslut mot bakgrund av underskottet
            inom den statliga delen av de offentliga finanserna. Inom den
            kommunala sektorn däremot - förelåg ett överskott. Minskningen
            under år 1993 måste ses i ljuset av detta.
          </note>
          <note>
            Vi kristdemokrater räknade med att kommunerna skulle klara detta
            under 1993. Men vi insåg att det skulle komma att bli besvärligare
            under nästa år.
          </note>
          <note>
            Att tumskruven dras åt under 1994 har även regeringen insett.
            Det märks t.ex. i förslaget i kompletteringspropositionen om ytterligare
            4,2
          </note>
          <note>
            miljarder kronor till kommunerna under 1994, och det är bra.
          </note>
          <note>
            Herr talman! Innan jag kommenterar förslagen för
          </note>
          <note>
            1994 vill jag beröra den principiella frågan om hur staten skall
            styra kommunerna med hänsyn till de samhällsekonomiska förutsättningarna.
            Jag ansluter mig till dem som anser att staten har det övergripande
            ansvaret för utvecklingen inom hela den offentliga sektorn. Utifrån
            samhällsekonomiska hänsyn måste staten staka ut en väg som leder
            till stabilitet i hela samhällsekonomin.
          </note>
          <note>
            Vägen till samhällsekonomisk stabilitet går över en sanering
            av de offentliga finanserna och en minskning av de offentliga
            utgifterna. Detta kan inte isoleras till den statliga sektorn,
            utan måste även beröra den kommunala sektorn. Jag tror att det
            framstår som rimligt även för de kommunföreträdare som känner
            ett ansvar för helheten i den svenska ekonomin. Världens största
            offentliga sektor kan inte fortsätta växa.
          </note>
          <note>
            En önskan att begränsa kommuners och landstings expansionstakt
            är inget nytt för den nuvarande regeringen. Den önskan har funnits
            från statsmaktens sida under de senaste decennierna.
          </note>
          <note>
            Tidigare förekom frivilliga överenskommelser med
          </note>
          <note>
            Kommunförbundet och Landstingsförbundet om lägre tillväxt inom
            kommunsektorn. Men det var inte någon framgångsrik metod, varför
            en ny strategi som innebar direkta finansiella åtstramningar utvecklades
            under 1980-talet.
          </note>
          <note>
            I stort sett varje år under 1980-talet har regering och riksdag
            beslutat om olika åtgärder för att styra över finansiella resurser
            från den kommunala sektorn till staten och därigenom försökt få
            kommuner och landsting att bromsa sin expansion.
          </note>
          <note>
            Dessa åtgärder har bl.a. inneburit indragningar från kommuner
            och landsting med minst 34
          </note>
          <note>
            miljarder under 1982--1991.
          </note>
          <note>
            Herr talman! Jag vill nu återgå till de konkreta frågorna för
            1994. När kommunerna nu står mitt uppe i en besvärlig anpassningsperiod
            hälsar jag med tillfredsställelse de tillfälliga åtgärder som
            regeringen föreslår för nästa år.
          </note>
          <note>
            För det första gäller det förslaget att ge kommuner och landsting
            ett extra tillskott på 4,2 miljarder kronor. Detta bör göra det
            avsevärt lättare för dem att behålla sin personal. Och det är
            viktigt under
          </note>
          <note>
            1994 när arbetslösheten beräknas nå sin absoluta topp. Jag skulle
            vilja uppmana kommuner och landsting att utnyttja de ökade resurserna
            för att behålla personal och/eller tidigarelägga angelägna investeringar.
            Det kan förbättra kommunernas och landstingens ekonomi även på
            längre sikt.
          </note>
          <note>
            För det andra gäller det förslaget till övergångsregler för 1994
            av det statliga utjämningsbidraget till kommunerna. Det är bra
            att regeringen föreslår att den högsta tillåtna bidragsförändringen
            för en kommun minskas från 3
          </note>
          <note>
            % till 1,5 %.
          </note>
          <note>
            Dessa två åtgärder tillsammans med arbetsmarknadspolitiska åtgärder,
            inkl. ROT-
          </note>
          <note>
            programmet, gör att den kommunala konsumtionsvolymen blir drygt
            en procentenhet högre än den annars skulle ha blivit.
          </note>
          <note>
            Herr talman! Frågorna kring hur kommunerna skall klara de närmaste
            årens anpassningsperiod är omfattande. Det krävs både kreativitet,
            flexibilitet och god kampvilja ute i kommunerna för att effektivisera,
            rationalisera och förändra på olika sätt. Det gäller bl.a. att
            släppa fram frivilliga och privata alternativ.
          </note>
          <note>
            Exakt hur detta skall ske i varje kommun och landsting är en
            fråga för lokal debatt och lokala beslut. Det finns två tankar
            inför den typen av prövning av verksamhet som jag vill framhålla.
          </note>
          <note>
            Förändringar och besparingar måste ske på ett socialt ansvarsfullt
            sätt. Det gäller också att tona ner kortsiktiga aspekter och tänka
            långsiktigt hållbart.
          </note>
          <note>
            Herr talman! Att en enskild kommuns ekonomiska situation blivit
            så besvärlig att den hamnat på regeringens och riksdagens bord
            är beklagligt. Men
          </note>
          <note>
            Haninge kommun måste få en chans att komma på fötter igen. Utskottets
            skrivning kring den statliga medverkan i en sanering av kommunens
            ekonomi framhåller att regeringen skall följa utvecklingen och
            överväga lånevillkoren och återkomma till riksdagen om det visar
            sig nödvändigt. Därför stöder vi kristdemokrater utskottets förslag.
          </note>
          <note>
            Herr talman! Jag kan inte underlåta att instämma i kritiken mot
            det socialdemokratiska dubbelspelet.
          </note>
          <note>
            Det är inte trovärdigt att å ena sidan kritisera regeringen för
            indragningen på 7,5 miljarder kronor förra året och att å andra
            sidan inte lägga tillbaka en enda krona! Sanningen är den att
          </note>
          <note>
            Socialdemokraterna inte har de pengar som de på gator och torg
            ger sken av att kunna ta fram.
          </note>
          <note>
            Från det socialdemokratiska dubbelspelet går jag vidare till
            den socialdemokratiska paradoxen. Den hittar man i resonemanget
            kring det kommunala skattestoppet, som nu upphör på regeringens
            förslag. I det principiella resonemanget talar
          </note>
          <note>
            Socialdemokraterna självklart varmt om den kommunala självstyrelsen.
            I nästa andetag kör man glatt över densamma. För att få behålla
            det extra tillskottet under 1994 vill Socialdemokraterna ställa
            upp ett absolut villkor som låser kommunernas handlingsfrihet.
          </note>
          <note>
            Herr talman! Det förslag till vårdnadsersättning som aviseras
            till hösten kommer sannolikt att medverka till en successiv ekonomisk
            lättnad för kommunerna. Det kommer nämligen att ge ökade förutsättningar
            för de föräldrar som så vill -- vilket jag betonar -- att ordna
            barnomsorgen själva och leder därmed till en minskning av efterfrågan
            på kommunal barnomsorg. Reformen skapar också ett differentierat
            utbud av olika former av barnomsorg som kommer att pressa kostnader
            och leda till ökad valfrihet.
          </note>
          <note>
            Alternativet till en vårnadsersättning är att kommunerna tvingas
            bygga ut den kommunala barnomsorgen för de tiotusentals barn som
            i dag inte får del av samhällets barnomsorg, vilket skulle innebära
            en inte obetydlig kostnad för kommunerna. Det är inte alltid ökad
            valfrihet, större ekonomisk rättvisa och en sund samhällsekonomi
            går att förena så klart på en och samma gång som när det gäller
            vårdnadsbidraget.
          </note>
          <note>
            Herr talman! Jag yrkar bifall till utskottets hemställan i finansutskottets
            betänkande 29.
          </note>
          <note type="speaker">
            Anf. 55 PER OLOF HÅKANSSON (s)
          </note>
          <note>
            replik:
          </note>
          <note>
            Herr talman! Rose-Marie Frebran gjorde ett nummer av påståendet
            att staten har ett överordnat ansvar för hela den offentliga sektorn.
            Jag undrar:
          </note>
          <note>
            Vem är av motsatt uppfattning? I vart fall inte jag.
          </note>
          <note>
            Anförandet inbjöd till en rätt principiell debatt om synen på
            den kommunala verksamheten och den kommunala sektorn. Jag skulle
            gärna vilja fråga
          </note>
          <note>
            Rose-Marie Frebran: Hur ser kds på primärkommunerna? Anser kds
            att primärkommunerna i dag är överfinansierade eller underfinansierade?
            Hur ser kds på behovsutvecklingen? Är den ökande, eller är den
            minskande? Menar man i kds att det finns en skillnad mellan om
            behoven tillgodoses i offentlig verksamhet eller i privat verksamhet?
            Eller skall man bortse från de behov som finns?
          </note>
          <note>
            På slutet återkom Rose-Marie Frebran i sitt resonemang till vårt
            förslag om villkor för att kommunerna skall få behålla de pengar
            som nu finns tillgängliga genom att skattebasen har breddats.
            Rose-Marie Frebran resonerade i det sammanhanget i samma termer
            som representanter för de andra högerpartierna och hävdade att
            vårt förslag innebär en låsning för kommunsektorn. Jag undrar:
            Vilken grad av större frihet ligger i det förslag som utskottsmajoriteten
            har lagt fram?
          </note>
          <note>
            Till sist, herr talman, vill jag till kds rikta samma fråga som
            jag riktade till Folkpartiet. Med utgångspunkt i att vi försöker
            åtgärda arbetslöshetens gissel, hur menar kds att vi skall lindra
            bekymren för de människor som kommer ut i arbetslöshet om den
            politik som Rose-Marie
          </note>
          <note>
            Frebran bekänner sig till skall fortsätta att vara gällande?
          </note>
          <note>
            Anf. 56 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Ja, jag förde ett principiellt resonemang. Det kan
            man göra även om det här i debatten inte har framförts så väldigt
            differentierande meningar om detta överordnade ansvar. Det är
            väl bra om vi i så fall kan konstatera att vi är överens om detta.
            Det kan då ligga till grund för våra fortsatta samtal kring förhållandet
            mellan stat och kommun.
          </note>
          <note>
            Från kds ser vi positivt på primärkommunerna och på det kommunala
            självstyret. Vi menar att det kommunala självstyret skall behållas
            och utvecklas och att ansvar skall ges till kommunerna.
          </note>
          <note>
            När det gäller behovsutvecklingen inser vi att det inom vissa
            områden naturligtvis finns ett ökat behov, som också kommer att
            utvecklas. Detta ingår som en del i frågan om hur vi klarar den
            kommunala verksamheten i framtiden. Det är överväganden och prioriteringar
            som måste göras inom den kommunala sektorn på lokal nivå och kring
            vilka lokala och kommunala beslut måste fattas.
          </note>
          <note>
            Vi ser ingen principiell skillnad i om verksamhet bedrivs i privat
            eller offentlig regi, men vi är av den åsikten att vi behöver
            konkurrens och valfrihet, och för det som samhället skall ha ansvar
            skall vi naturligtvis ha en offentlig finansiering.
          </note>
          <note>
            Ja, jag anser att det är en låsning att ställa de villkor som
            Socialdemokraterna ställer för att kommunerna skall få behålla
            de 4,2 miljarderna.
          </note>
          <note>
            Det ligger en större frihet i att kommunerna, som vi i utskottsmajoriteten
            föreslår, kan använda pengarna på ett sätt som man själv beslutar
            om på det lokala planet.
          </note>
          <note>
            I många fall kommer detta att innebära att arbetslöshetsproblemen
            lindras, vilket är precis vad
          </note>
          <note>
            Per Olof Håkansson ömmar för. Vi ömmar också för detta. Jag riktade
            själv en uppmaning till kommuner och landsting att de skulle använda
            resurserna på ett ansvarsfullt sätt, och det är många som kommer
            att göra det. I dag kunde vi som hade tillfälle att lyssna på
            radion t.ex. få ett mycket glädjande besked från Karlskrona kommun,
            med ett icke-socialistiskt styre och med ett moderat kommunalråd.
            Där har man fattat beslut om att inte säga upp någon i kommunen
            under de närmaste två åren. Det här ansvaret skall alltså ligga
            på kommunerna själva.
          </note>
          <note type="speaker">
            Anf. 57 EVA ZETTERBERG (v):
          </note>
          <note>
            Herr talman! Jag kan lugna talmannen och deltagarna i debatten
            med att jag inte skall hålla något långt anförande utan bara komma
            med några korta kommentarer.
          </note>
          <note>
            Först till Rose-Marie Frebran: Jag saknade i Rose-
          </note>
          <note>
            Marie Frebrans inlägg en kommentar kring den kds-motion som faktiskt
            finns vad gäller Haninge kommun. I den motionen konstaterar man
            att man inte kan bevilja Haninge kommun de gynnsamma villkor som
            man i och för sig skulle önska dem vad gäller räntor och amorteringar.
            Däremot anser man att Haninge kommun skall undantas från kravet
            i fråga om de 4,2 miljarderna, om man tvingas höja skatten. Kds
            har i debatten över huvud taget inte kommenterat den motionen.
            Det är väl ändå en rimlig andrahandsmöjlighet, som skulle finnas.
          </note>
          <note>
            Jag avstår från ytterligare kommentarer kring
          </note>
          <note>
            Rose-Marie Frebrans utläggning om vårdnadsbidraget och hur ekonomiskt
            fördelaktigt det skulle bli för kommunerna. Jag delar inte den
            uppfattningen, men jag tror att vi får ta diskussionen om det
            vid ett annat tillfälle.
          </note>
          <note>
            Olle Schmidt hävdade tidigare i debatten, att om man låter allt
            vara som det är i fråga om kommunernas ekonomi och alla andra
            övriga kostnader skulle allting bli bra. Jag och
          </note>
          <note>
            Vänsterpartiet tror definitivt inte det. Vi tror att det behövs
            väldigt stora förändringar vad gäller budgetunderskott och kommunernas
            sätt att handskas med sina utgifter och uppgifter. Att däremot
            inte ge kommuner som har svårt att klara sina åtaganden rimliga
            möjligheter att klara vård, omsorg, skola, osv. på ett bra sätt
            är inte heller någon bra utveckling.
          </note>
          <note>
            Jag menar att de viktigaste insatserna för att stärka kommunerna
            är inrättandet av t.ex. en kommunakut. Detta är i sammanhanget
            små insatser. De stora insatserna är att vi ser till att ta vara
            på möjligheten att minska arbetslösheten, att skaffa fram jobb.
            Det är det som ger kommunerna skatteunderlag och som gör att de
            kan driva en bra verksamhet. Vad jag och Vänsterpartiet kritiserar
            regeringen för är att man inte med tillräckliga krafttag tar itu
            med de här problemen, utan att uppsägningarna och arbetslösheten
            även i den kommunala sektorn kommer att öka ytterligare.
          </note>
          <note>
            Det accepterar inte vi.
          </note>
          <note type="speaker">
            Anf. 58 ROSE-MARIE FREBRAN (kds):
          </note>
          <note>
            Herr talman! Jag gick inte förbi Haninge kommun,
          </note>
          <note>
            Eva Zetterberg, utan jag konstaterade att vi kan stödja utskottets
            skrivningar i betänkandet i fråga om Haninge kommun, eftersom
            utskottet ger regeringen i uppdrag att noga följa utvecklingen
            och att även mot slutet av den första inledande treårsperioden
            överväga lånevillkoren och återkomma till riksdagen om det då
            visar sig nödvändigt. Den här motionen är väckt av kdsrepresentanter
            från Stockholm, nämligen Ingvar
          </note>
          <note>
            Svensson och Margareta Viklund, och de ömmar naturligtvis på
            ett särskilt sätt för Haninge.
          </note>
          <note>
            Jag tycker i och för sig inte att det krav som framförs är särskilt
            orimligt, men vi har ändå att tänka litet längre och fråga oss
            vad detta kan leda till, om det kan ge en felaktig signal, om
            det kan göra att också andra kommuner kommer och ställer sig utanför
            porten och knackar på och vill ha samma dispens. Jag misstänker
            att det skulle kunna hända.
          </note>
          <note>
            När jag i morse på datorn läste telegram från TT
          </note>
          <note>
            såg jag att ungefär motsvarande situation tydligen finns i Sundsvall,
            där man nu har en skuld på 1,8
          </note>
          <note>
            miljarder i ett bostadsbolag som kommunen kommer att ta över.
            Det kommer naturligtvis att innebära en oerhört stor påfrestning.
            Det kan också finnas andra kommuner som befinner sig i en väldigt
            besvärlig situation och som på detta sätt skulle kunna få en felaktig
            signal.
          </note>
          <note>
            Jag tror också att det, med hänsyn till Haninges konkurrensförhållande
            till omgivande kommuner, kan vara lika förmånligt för kommunen
            att på ett bräde få motsvarande 32 öre i extra tillskott som att
            öka kommunalskatten för nästa år med 50 öre.
          </note>
          <note>
            Sedan tycker jag att det är förvånande att inte Eva
          </note>
          <note>
            Zetterberg trycker på Socialdemokraterna. De säger att de lägger
            hela ansvaret för beslutet på majoriteten, men de reserverar sig
            inte mot beslutet. Återigen försöker sitta på två stolar.
          </note>
          <note>
            Återigen dubbelspel!
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 6 §.)
          </note>
          <note>
            6 § Arbetslöshetsersättning m.m.
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU20 Arbetslöshetsersättning m.m.
          </note>
          <note>
            (prop. 1992/93:150 delvis).
          </note>
          <note type="speaker">
            Anf. 59 JOHNNY AHLQVIST (s):
          </note>
          <note>
            Herr talman! När det gäller indragningar för löntagarna lider
            inte den borgerliga regeringen av någon brist på fantasi.
          </note>
          <note>
            Utöver sänkningen av nivån i a-kassan så föreslår regeringen
            att avgångsvederlag skall räknas som lön från arbetsgivaren. Den
            som fått detta skall inte kunna bli föremål för arbetsmarknadspolitiska
            åtgärder. Visst finns det anledning att se över detta, men det
            måste ske med viss urskiljning.
          </note>
          <note>
            Vi socialdemokrater kan inte acceptera att s.k.
          </note>
          <note>
            allmänna skadestånd som utbetalas vid sidan av ekonomiskt skadestånd
            enligt lagen om anställningsskydd skall betraktas som avgångsvederlag.
            Inte heller kan vi acceptera att ersättning utbetald från försäkringsbolag
            skall anses som avgångsvederlag.
          </note>
          <note>
            Regeringens förslag har avvisats av ett enhälligt utskott, både
            när det gäller denna del och när det gäller den beställning som
            utskottet gjorde i fråga om arbetslöshetsförsäkringen för egenföretagare.
          </note>
          <note>
            Nu får arbetsmarknadsminister Börje Hörnlund litet mer tid till
            eftertanke innan han återkommer i dessa frågor.
          </note>
          <note>
            För att den aktiva arbetsmarknadspolitiken och därmed arbetslinjen
            skall fungera, krävs ett samspel mellan olika regler och intressenter.
            Det måste för det första finnas tillräckligt med resurser till
            aktiva insatser. Det måste vidare finnas väl fungerande arbetsförmedlingar
            som håller i resurserna och alla lediga jobb som finns. Slutligen
            måste arbetslöshetsförsäkringen understödja arbetslinjen. Dessa
            viktiga förutsättningar har regeringen totalt missat.
          </note>
          <note>
            Den borgerliga regeringen håller nu på att punktera arbetslinjen
            och ge Sverige en utomeuropeisk arbetslöshetspolitik.
          </note>
          <note>
            Att arbetsförmedlingarna inte får tillräckliga resurser för att
            ta hand om alla arbetslösa står klart för alla. Så sent som för
            några veckor sedan beslutade riksdagens borgerliga majoritet att
            tillåta vinstsyftande arbetsförmedlingar och fri uthyrning av
            arbetskraft. Därmed kommer också på sikt de väl fungerande arbetsförmedlingarna
            att bli mindre effektiva. Och en total avreglering för in- och
            uthyrning av arbetskraft kommer att förstärka denna effekt.
          </note>
          <note>
            Herr talman! I dag skall vi i kammaren diskutera arbetslöshetsförsäkringen,
            som nu regeringen också avser att rasera.
          </note>
          <note>
            Utformningen och förvaltningen av arbetslöshetsförsäkringen utgör
            en unikt viktig länk i arbetslinjen. Försäkringen startades ursprungligen
            av fackföreningarna, och stora krav har därför ställts på den
            arbetslöse, med en skyldighet att ta erbjudna arbeten som är lämpliga
            eller genomgå utbildning. Den lokala fackföreningen hjälper till
            med att både tipsa om jobb och hålla kontakt med de arbetslösa.
          </note>
          <note>
            Regeringens högsta önskan är nu att ''socialisera''
          </note>
          <note>
            denna försäkring, inte för att den då skulle bli bättre, tvärtom,
            utan bara för att man inte kan acceptera att fackföreningen är
            med och administrerar försäkringen.
          </note>
          <note>
            Mitt under utredningsarbetet kastar sig regeringen över ersättningsnivåerna
            i försäkringen, som man menar är för höga. Man sänker den högsta
            ersättningen, och ersättningsnivån sänks från 90 till
          </note>
          <note>
            80 %.
          </note>
          <note>
            Låt oss granska argumenten för att sänka ersättningsnivån i försäkringen.
          </note>
          <note>
            Det påstås ibland att ersättningsnivån i arbetslöshetsförsäkringen
            är hög med internationellt mått mätt. Det påstås också att en
            samordning med socialförsäkringarna bör ske, och detta skall leda
            till en lägre ersättningsnivå.
          </note>
          <note>
            Vad är tanken bakom arbetslöshetsförsäkringen?
          </note>
          <note>
            Den skall ge möjlighet till omställning vid arbetslöshet. Den
            är inte en socialförsäkring som skall ge ett allmänt grundskydd.
            Försäkringen är en del av den aktiva arbetsmarknadspolitiken och
            skall ge drivkrafter till arbete eller aktiva åtgärder.
          </note>
          <note>
            Att arbetslöshetsförsäkringen har denna karaktär har också underlättat
            omstruktureringar av näringslivet i Sverige. Fackföreningsrörelsen
            har alltid varit positiv till tekniska förändringar, till skillnad
            från vad man är i många andra länder. Man har vetat att de arbetslösa
            har fått en hygglig ersättning och att de så snart som möjligt
            har erbjudits omskolning till andra arbetsuppgifter.
          </note>
          <note>
            Att nu sänka ersättningsnivån innebär därför en kraftig försvagning
            av försäkringens syften. En ersättning vars nivå närmar sig socialhjälpsstandard
            är inte vad man förväntar sig när man blir arbetslös.
          </note>
          <note>
            Mina första frågor till de borgerliga företrädarna blir därför:
            Anser ni att arbetslöshetsförsäkringen är en social försäkring?
            Vilket land har ni som förebild när det gäller arbetslöshetsförsäkringens
            konstruktion?
          </note>
          <note>
            Om ni nu skulle anse att arbetslöshetsförsäkringen bör jämställas
            med socialförsäkringarna så innebär regeringens förslag att man
            vid arbetslöshet kommer att få mycket sämre ersättning än man
            får när man exempelvis är sjuk.
          </note>
          <note>
            Den som har en genomsnittlig inkomst, ca 145 000
          </note>
          <note>
            kr per år, får i dag 130 500 kr per år i arbetslöshetsförsäkring.
            Med regeringens förslag minskas ersättningen till 116 000 kr.
            Om vederbörande i stället är sjuk under ett år får han
          </note>
          <note>
            120 000 kr plus semesterersättning med nästan
          </note>
          <note>
            9 000 kr.
          </note>
          <note>
            Än värre blir jämförelsen om man tar någon som tjänar litet mera
            än genomsnittet. Den som tjänar
          </note>
          <note>
            200 000 kr får med regeringens förslag ca 146 000 kr i arbetslöshetsersättning.
            Om personen i stället är sjuk under ett år får han 165 000 plus
            ca 12 000 kr i semesterersättning.
          </note>
          <note>
            Min andra fråga till de borgerliga blir därför: Anser ni att
            en genomsnittlig löntagare skall ha sämre ersättning när han är
            arbetslös än när han är sjuk?
          </note>
          <note>
            Herr talman! A-kasseersättningens storlek är viktig i tre avseenden.
            Först reglerar den inkomsten för alla de hundratusentals människor
            som nu är arbetslösa. Den reglerar också inkomsten för alla dem
            som är föremål för aktiva åtgärder som är knutna till ersättningens
            storlek. Det innebär att mer än en tiondel av arbetskraften är
            direkt beroende av ersättningsnivån.
          </note>
          <note>
            Men i ett tredje steg får regeringens förslag om att sänka ersättningsnivån
            allvarliga konsekvenser för alla löntagares inkomster. Ersättningsnivån
            styr nämligen den lönenivå som de flesta arbetslösa måste acceptera
            när de söker ett nytt arbete.
          </note>
          <note>
            Tidigare var man tvungen att acceptera en lönenivå som låg på
            80 % av tidigare lön. Nu blir man tvungen att acceptera en lönenivå
            som ligger på
          </note>
          <note>
            70 % av tidigare lön. Blir man sedan arbetslös igen så sänks
            ersättningen till 80 % av denna tidigare låga nivå. Detta betyder
            i praktiken lönesänkningar på tusentals kronor i månaden för många
            människor. Detta kommer särskilt att drabba kvinnorna på arbetsmarknaden.
          </note>
          <note>
            Min tredje fråga till de borgerliga blir: Anser ni att det är
            rimligt att en redan tidigare lågavlönad kvinna blir tvungen att
            acceptera 70 % av sin tidigare inkomst för att få ett nytt arbete?
          </note>
          <note>
            Jag måste också fråga de borgerliga ledamöterna i arbetsmarknadsutskottet:
            Hur tror ni att en vanlig inkomsttagare skall ha möjlighet att
            från den ena dagen till den andra få en sänkning av ersättningsnivån
            med 11,1 %?
          </note>
          <note>
            Ta en ensamstående mamma med två barn. Hon tjänar 120 000 kr.
            om året, men blir arbetslös. I dag får hon 108 000 kr. i arbetslöshetsersättning.
            Med ert förslag får hon 96 000 kr., dvs. en sänkning av ersättningen
            med 1 000 kr. i månaden. Hur tror ni att hon skall ha råd med
            detta? Vilket blir ert råd till henne, Anders G Högmark, när familjeekonomin
            klappar ihop?
          </note>
          <note>
            Det vi kan vara överens om här i kammaren i dag är att arbetslöshetsförsäkringen
            befinner sig i en finansiell kris. Med nuvarande höga arbetslöshet
            uppstår ett galopperande underskott. Redan om ett år är det ackumulerade
            underskottet 52 miljarder kronor.
          </note>
          <note>
            Enligt min uppfattning är det oacceptabelt att ha ett så snabbt
            växande underskott. Det är därför i högsta grad förvånande att
            regeringen saknar strategi för hur man skall komma till rätta
            med underskottet. Det enda förslaget är att försämra ersättningen
            till de arbetslösa. Men det hindrar inte att underskottet om ett
            drygt år är 52 miljarder kronor.
          </note>
          <note>
            För att bryta denna utveckling måste arbetslösheten pressas tillbaka,
            och för det krävs en ny ekonomisk politik och en ny arbetsmarknadspolitik.
            Detta verkar inte regeringen vara medveten om.
          </note>
          <note>
            Vi socialdemokrater vill stärka finansieringen av arbetsmarknadsfonden
            på följande sätt.
          </note>
          <note>
            Vi vill ta i anspråk det utrymme som skapas i sjukförsäkringssystemet
            genom den höjning av egenavgiften i sjukförsäkringen till 1,9
            % som genomförs den 1 januari 1994. Detta frigör ett utrymme motsvarande
            6,6 miljarder kronor.
          </note>
          <note>
            Arbetsgivaravgiften för sjukförsäkringen kan därmed sänkas och
            arbetsmarknadsavgiften höjas med motsvarande tal. På sikt vill
            vi fortsätta att omdisponera de arbetsgivaravgifter som nu går
            till sjukförsäkringen så att de i fortsättningen tillförs arbetsmarknadsfonden.
            Denna bör nämligen finansieras i allt väsentligt genom arbetsgivaravgifter.
          </note>
          <note>
            Vi vill också höja skatten för höginkomsttagarna med 4 miljarder
            kronor, som skall tillföras arbetsmarknadsfonden.
          </note>
          <note>
            Totalt innebär dessa förslag att fondens intäkter ökar med 10,6
            miljarder kronor på helårsnivå.
          </note>
          <note>
            Detta är våra förslag för att trygga finansieringen av försäkringen.
          </note>
          <note>
            Men vilka förslag har regeringen? Inga alls såvitt jag vet. I
            stället fortsätter ni att låna till arbetsmarknadsfonden som om
            ingenting hänt.
          </note>
          <note>
            Så lägger ni förstås en del av bördorna på de arbetslösa genom
            att sänka ersättningarna.
          </note>
          <note>
            Därmed minskar naturligtvis utgifterna för fonden.
          </note>
          <note>
            Men var hamnar utgifterna i stället? För även de som nu får en
            orimligt låg ersättning måste ju kunna leva.
          </note>
          <note>
            Till att börja med innebär ju regeringens besparing, som man
            påstår uppgår till 6,8 miljarder kronor, att kommunerna mister
            skatteintäkter motsvarande 2
          </note>
          <note>
            miljarder kronor. Det innebär förmodligen ytterligare arbetslösa
            i kommuner och landsting.
          </note>
          <note>
            De som inte kan leva på sin arbetslöshetsersättning blir tvingade
            att gå till socialen för att få stöd. Det innebär ytterligare
            utgifter för kommunerna och förmodligen ännu fler arbetslösa.
          </note>
          <note>
            Statens inkomster från mervärdesskatt och andra punktskatter
            kommer att minska med minst en miljard i och med denna köpkraftsindragning.
          </note>
          <note>
            Kontentan blir att för samhällsekonomin i stort blir besparingen
            försumbar. Men för individen blir den mycket kännbar, för många
            en ren katastrof.
          </note>
          <note>
            Detta har nu till och med Ny demokrati förstått. I
          </note>
          <note>
            Aktuellt Special i söndags medgav Bert Karlsson att så är fallet.
            Därför frågar jag Laila Strid-
          </note>
          <note>
            Jansson: Varför vidhåller ni då den överenskommelse ni gjort
            med de borgerliga, när även en av era partiledare motsätter sig
            den?
          </note>
          <note>
            Enligt kompletteringspropositionen skall regeringen spara ytterligare
            10 miljarder på arbetslöshetsförsäkringen. Hur skall detta gå
            till?
          </note>
          <note>
            Jag tycker det är ett anständighetskrav att ni redovisar hur
            detta skall ske. Skall ersättningen bli
          </note>
          <note>
            60 %? Skall ni skicka alla arbetslösa till socialen?
          </note>
          <note>
            Vad säger kommunerna om detta?
          </note>
          <note>
            Hur har ni tänkt er att lotsa detta förslag igenom riksdagen?
            Jag kanske borde ha frågat regeringen i stället, för även biträdande
            statsministern avfärdar ju förslaget. Det tycks råda stor oenighet
            i regeringen om detta.
          </note>
          <note>
            Till sist måste jag också säga någonting om regeringens lagförslag.
            När regeringen kom med förslaget om att sänka ersättningsnivån
            och införa karensdagar sade vi att det innebär retroaktiv lagstiftning.
            Detta förnekade regeringen. Man sade att de som var arbetslösa
            när lagen trädde i kraft inte skulle drabbas. Sanningen var emellertid
            precis den som vi sade.
          </note>
          <note>
            Det har också de borgerliga ledamöterna i utskottet insett och
            delvis tagit konsekvenserna av.
          </note>
          <note>
            Ikraftträdandet för karensdagarna skjuts nu till den
          </note>
          <note>
            6 september, och det är bara den som då är arbetslös och senare
            får ett arbete som kan drabbas av karensdagar med retroaktiv verkan.
          </note>
          <note>
            Vi kan inte acceptera detta! Den som är arbetslös den 6 september
            skall inte behöva förlora 3 000 kr.
          </note>
          <note>
            för att ta ett vikariat på några dagar. Detta är orimligt. Det
            skulle aldrig accepteras om ett försäkringsbolag sänkte ersättningen
            efter det att ett försäkringsfall inträffat. Men för en borgerlig
            regering är tydligen allting möjligt.
          </note>
          <note>
            Herr talman! Med detta vill jag yrka bifall till den socialdemokratiska
            reservationen till betänkandet.
          </note>
          <note type="speaker">
            Anf. 60 LAILA STRID-JANSSON (nyd):
          </note>
          <note>
            Herr talman! Ny demokrati begär en i grunden förändrad arbetsmarknadspolitik.
            Det nuvarande systemet klarar inte av anstormningen av arbetslösa.
            En sedan många år felaktig politik har lett till denna massarbetslöshet,
            som nu håller på att leda in oss i en djup depression, där allt
            fler slås ut från arbetsmarknaden och blir bidragsberoende.
          </note>
          <note>
            Ny demokrati föreslår en reformering av arbetslöshetsförsäkringen.
            Det stora underskottet i försäkringen och den höga kompensationsnivån
            ger anledning till omprövning av principerna för försäkringen.
            Denna åtgärd bör komma till stånd för att bl.a. större rättvisa
            skall råda. Många arbetstagare står helt utan försäkring, och
            trots detta ökar hela tiden underskottet i arbetsmarknadsfonden.
          </note>
          <note>
            Ny demokrati anser, att en tänkbar modell där arbetslöshetsersättningen
            delas in i tre delar kunde se ut på följande sätt: Ett statligt
            grundskydd, en obligatorisk försäkring som tecknas av arbetsgivaren,
            samt en frivillig försäkring.
          </note>
          <note>
            Den obligatoriska ersättningen maximeras till 300
          </note>
          <note>
            dagar. Fem karensdagar skall gälla, och ersättningsnivån föreslås
            bli 75 % av lönen upp till en årslön motsvarande 7,5 basbelopp.
            Det är alltså fullt möjligt för var och en att skaffa sig ett
            hundraprocentigt skydd, beroende på den egna frivilliga insatsen.
          </note>
          <note>
            Ny demokrati anser vidare att frågan om ersättningsnivåerna i
            arbetslöshetsförsäkringen måste ses i ett vidare perspektiv. En
            större överensstämmelse med socialförsäkringssystemet måste eftersträvas.
            Då minskar risken för fusk och
          </note>
          <note>
            ''bidragsoptimering''. Principen bör således vara att nivån på
            den del av ersättningen som betalas av det allmänna är lika stor
            oberoende av grunden för ersättningen.
          </note>
          <note>
            Få saker har under det senaste året upprört allmänheten så som
            de s.k. fallskärmsavtal som förekommer på arbetsmarknaden. Vi
            i Ny demokrati instämmer till fullo i vad AMS har anfört om att
            det torde uppfattas som stötande, att personer som har fått stora
            belopp i avgångsvederlag också kompenseras med samhällsmedel för
            inkomstförlust. Det har visat sig att t.o.m. personer som har
            fått lämna sitt arbete på grund av inkompetens och oskicklighet
            har avtalat sig till ekonomisk ersättning med ansenliga belopp.
          </note>
          <note>
            En person som genom ett sådant avtal får ekonomisk ersättning
            skall inte dessutom ha rätt till av staten utbetald arbetslöshetsersättning.
            Detta borde väl vara helt uppenbart.
          </note>
          <note>
            Vår modell till ny arbetslöshetsförsäkring bör även kunna ligga
            till grund för samordningen av avgångsvederlagen med arbetslöshetsersättningen.
          </note>
          <note>
            Till den del avgångsvederlaget kan anses motsvara en påbyggnad
            under rimlig övergångsperiod, bör man alltså bortse från detta
            vid samordningen med arbetslöshetsersättningen. Med en sådan modell
            förhindrar man stötande fall av överkompensation.
          </note>
          <note>
            Man kan ju jämföra med uppehållslönen som är på sex månader,
            under vilken tid man inte uppbär någon annan ersättning.
          </note>
          <note>
            Vi i Ny demokrati anser att någon form av samordning måste ske
            mellan ersättningarna och avgångsvederlagen. Vi tycker att majoriteten
            i utskottet har en mycket restriktiv hållning till detta och även
            till orättvisorna som förekommer vad beträffar småföretagare,
            som jag snart kommer att gå in på.
          </note>
          <note>
            Regeringens förslag reser emellertid en del frågor om hur samordningsregeln
            bör konstrueras. Bl.a.
          </note>
          <note>
            kan man ställa frågan om det finns anledning att tillämpa olika
            bestämmelser beroende på om utbetalningen sker direkt från den
            tidigare arbetsgivaren eller genom en fond eller liknande.
          </note>
          <note>
            Regeringen bör skyndsamt återkomma i frågan.
          </note>
          <note>
            Med skyndsamt menar vi att ett färdigt förslag bör finnas vid
            riksdagens öppnande i höst. Akuta frågor bör behandlas akut.
          </note>
          <note>
            Den tolkning av företagarbegreppet som har förekommit i praxis,
            särskilt i samband med familjeföretagen, kan knappast anses stå
            i överensstämmelse med gällande lagstiftning. Det av regeringen
            nu framlagda lagförslaget är därför synnerligen välkommet. Det
            märkliga här är att det enbart är Ny demokrati som stöder regeringens
            proposition i denna del. Däremot är regeringspartierna restriktiva
            till förbättringar för småföretagare.
          </note>
          <note>
            Några förtydliganden bör dock göras. Vid bedömningen av vem som
            skall anses ha väsentligt inflytande instämmer vi i Ny demokrati
            i vad som sägs i propositionen. Enbart den som har haft ett inflytande
            på verksamheten totalt som har varit så starkt att det ekonomiska
            utfallet till stor del berott på dennes kompetens, åtgärder och
            ställningstaganden skall alltså omfattas. En schablonmässig bedömning
            efter någons formella ställning i företaget får inte förekomma.
            I varje ersättningsärende måste en sammanvägning göras av samtliga
            relevanta omständigheter för att avgöra om delägaren i praktiken
            har haft ett väsentligt inflytande av det nyss nämnda slaget.
          </note>
          <note>
            Ett gynnsamt klimat för småföretagandet är en av de viktigaste
            förutsättningarna för att Sverige skall kunna ta sig ur krisen.
          </note>
          <note>
            Få saker debatteras i dag så livligt som satsningen på småföretagare.
            Det verkar som om alla partier nu plötsligt stöder Ny demokrati
            i denna fråga och anser att det är inom de små och medelstora
            företagen som framtidens jobb finns. Därför vore det väl högst
            naturligt, när vi äntligen är ense, att acceptabla förutsättningar
            skapas för de små och medelstora företagen.
          </note>
          <note>
            I den praktiska tillämpningen tycks man ha glömt att försäkringen
            faktiskt omfattar alla förvärvsarbetande. En ytterst sträng praxis
            har tvingat företagare att avyttra rörelsetillgångarna för att
            få rätt till ersättning. Enbart genom att göra sig av med företaget
            kan kriteriet att rörelsen skall ha upphört ''annat än tillfälligt''
            anses uppfyllt. Som framförs i propositionen är detta en orimlighet.
          </note>
          <note>
            Företaget är ju ofta den enda möjligheten för den arbetslöse
            att åter få fotfäste på den reguljära arbetsmarknaden.
          </note>
          <note>
            Om möjlighet ges att göra undantag från kravet på att rörelsen
            skall ha upphört definitivt kan man undvika de djupt otillfredsställande
            situationer som dagens regler kan tvinga fram. Frågan är så angelägen
            att den bör få snabbast möjliga lösning.
          </note>
          <note>
            Med hänsyn till ärendets art bör dock regeringen med förtur lägga
            fram ett konkret förslag i frågan.
          </note>
          <note>
            Låt oss nu verkligen se till att samma horribla sak inte händer
            vad beträffar anhöriga till företagare och deras rätt till arbetslöshetsersättning.
            Under 20
          </note>
          <note>
            års tid har dessa felbehandlats på grund av att AMS
          </note>
          <note>
            har gett luddiga direktiv till a-kassorna. Det värsta med detta
            är att många riksdagsledamöter har reaget på detta och rent slentrianmässigt
            motionerat. Ingen har tydigen aktivt och verksamt följt upp sin
            motion. Observera tidpunkten 20 år!
          </note>
          <note>
            Detta får fortgå tills vi i Ny demokrati aktivt och beslutsamt
            har agerat i frågan.
          </note>
          <note>
            Herr talman! Jag står givetvis bakom alla reservationer som har
            avgetts av Ny demokrati. För att spara tid åt kammaren yrkar jag
            nu emellertid endast bifall till reservation 4.
          </note>
          <note type="speaker">
            Anf. 61 JOHNNY AHLQVIST (s) replik:
          </note>
          <note>
            Herr talman! Det är egentligen förvånansvärt att
          </note>
          <note>
            Ny demokratis representant nu har hållit ett anförande här om
            arbetslöshetsförsäkringen. Hon har inte med ett enda ord nämnt
            vad som händer med de människor som helt plötsligt blir utan en
            ersättning på minst 1 000 kronor i månaden.
          </note>
          <note>
            Jag ställde frågan till Laila Strid-Jansson om hur hon tror att
            människor upplever situationen när deras ersättning helt plötsligt
            sänks, när man redan har en mycket låg ersättning och kanske har
            gått arbetslös under ett halvår. Hur tror Laila Strid-
          </note>
          <note>
            Jansson att den människan skall klara sina samhällsuppgifter?
            Den frågan ställde jag i debatten här. Men från Ny demokratis
            sida säger man inte ett ljud om detta.
          </note>
          <note>
            Den andra frågan rörde Bert Karlssons uttalande i
          </note>
          <note>
            Aktuellt Special att man inte gör några samhällsbesparingar genom
            att sänka ersättningsnivån. Min fråga till Laila Strid-Jansson
            var då: Varför ställer i så fall Ny demokrati upp i omröstningen
            här för att sänka ersättningsnivån?
          </note>
          <note>
            Anf. 62 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Johnny Ahlqvist, problemet är ju att det inte finns
            några pengar. Precis som Johnny
          </note>
          <note>
            Ahlqvist sade, galopperar arbetsmarknadsfonden och vi är alla
            medvetna om att besparingar måste göras. Men vi kan inte lyfta
            ut en enda fråga. Vi har försökt att se allting som en helhet.
            Vi har bl.a.
          </note>
          <note>
            föreslagit en helt ny familjepolitik, där barnbidragen skall
            vara inkomstprövade, så att alla som tjänar en halv miljon kronor
            om året inte skall ha barnbidrag. Genom detta skulle vi spara
          </note>
          <note>
            21 miljarder. Men det är inget annat parti som är intresserad
            av detta.
          </note>
          <note type="speaker">
            Anf. 63 JOHNNY AHLQVIST (s) replik:
          </note>
          <note>
            Herr talman! Jag fick inte heller denna gång svar på min fråga.
            Laila Strid-Jansson försöker hela tiden att slingra sig undan
            med att säga att Ny demokrati har förslag på andra områden.
          </note>
          <note>
            De 6,8 miljarderna, som ni har skrivit under i det här betänkandet,
            kommer att genomföras som en besparing. Detta har ni gjort därför
            att ni säger att man måste spara de 52 miljarder som det ackumulerade
            underskottet i arbetsmarknadsfonden kommer att bli i framtiden.
          </note>
          <note>
            Men vilka förslag har Ny demokrati för att rätta till detta galopperande
            underskott?
          </note>
          <note>
            Vi har från Socialdemokraternas sida sagt att vi inte behöver
            sänka nivån för ersättning till de arbetslösa, utan det går att
            finansiera detta på annat sätt, vilket inte får de sociala konsekvenser
            för många människor som en sänkning av ersättningen skulle medföra.
            Det är just den frågan som det skulle ha varit intressant att
            få besvarad, liksom vad
          </note>
          <note>
            Ny demokrati i övrigt säger om den besparing, som enligt Bert
            Karlsson inte kommer att bli någon besparing totalt sett, därför
            att kostnaderna i stället förs över på kommunerna. Det är viktigt
            att ni i Ny demokrati öppet visar vad ni tycker i dessa frågor.
          </note>
          <note>
            Ni kom ju in i rikdagen och gick till val på att vi andra som
            satt här inte hade något rationellt tänkande utan det skulle ni
            stå för. Nu gör ni ju precis samma sak som ni beskyllde oss för
            i valrörelsen 1991. Ni gör precis som Carl Bildt säger: ni taktiserar.
          </note>
          <note>
            Anf. 64 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Jag undrar hur Socialdemokraterna ställer sig till
            frågan om att höja egenavgifterna i arbetslöshetsförsäkringen.
            Det har ni inte talat ett ord om. Däremot pratar ni om att höja
            avgifterna för höginkomsttagare hela tiden, och det kan inte vi
            acceptera.
          </note>
          <note>
            Vi har föreslagit och fått igenom slopade grundavdrag. Vi vill
            helt enkelt se till att få en ny familjepolitik. Man måste samordna
            alla system --
          </note>
          <note>
            socialförsäkringssystem och arbetslöshetsersättning. Vi kräver
            en helt ny arbetslöshetsförsäkring, för den är väldigt orättvis
            som den är i dag.
          </note>
          <note>
            Problemet är ju, på grund av politiken som har förts tidigare
            under många år, att det inte finns några pengar. Man måste börja
            spara, men för rättviseaspektens skull har vi föreslagit en rad
            åtgärder, och jag vidhåller att man inte kan plocka ut enskilda
            projekt.
          </note>
          <note>
            Vi har fått igenom en del saker i finansutskottet men kanske
            inte hunnit ända fram. Det ni föreslår har ni inte en klar finansiering
            för, anser vi.
          </note>
          <note type="speaker">
            Anf. 65 HANS ANDERSSON (v):
          </note>
          <note>
            Herr talman! Jag tror att det var den 2 april som riksdagen fattade
            beslut om principerna för finanspolitiken och de arbetsmarknadspolitiska
            insatserna för nästa budgetår. Jag sade då att det var en skammens
            dag, bl.a. beroende på att den huvudsakliga finansieringen av
            besparingen som man ville komma med när det gällde underskottsfrågorna
            skulle de arbetslösa få stå för.
          </note>
          <note>
            Det är naturligtvis i dag vi tar det konkreta beslutet, och det
            är inte utan att jag skäms på riksdagens vägnar, om beslutet blir
            det som regeringen och utskottet har föreslagit. Många människor
            upplever i dag förtvivlan. Många är rasande. En sådan mängd av
            protester som jag får nu från fackföreningar och organisationer
            har jag aldrig tidigare fått i något ärende. När jag pratar med
            människor på många håll i landet gråter de öppet.
          </note>
          <note>
            De vet inte vart de skall ta vägen. De vet inte hur de skall
            klara sig.
          </note>
          <note>
            Jag såg på TV:s nyheter i går, och man talade där om Gerhard
            Larssons nya förslag. Det kommer ju en stor reform på det här
            området, det ser verkligen inte bättre ut. Man pratade om att
            från dagens 80-
          </note>
          <note>
            procentsnivå i ersättningen göra ytterligare försämringar, dvs.
            man har liksom redan blivit klar över att försämringarna har skett.
            Det känns väldigt obehagligt.
          </note>
          <note>
            Arbetslöshetsförsäkringens roll är, som Johnny
          </note>
          <note>
            Ahlqvist sade, att utgöra ett omställningsskydd.
          </note>
          <note>
            Det handlar om att främja arbetslinjen. Det handlar om att trygga
            situationen socialt för arbetande människor som har slagits ut,
            förhoppningsvis tillfälligt.
          </note>
          <note>
            Historiskt sett handlar det om en anda av solidaritet, solidariska
            a-kassor där man avstod från en del av vad man hade som arbetande
            för att kunna ha ett försäkringsskydd när man gick ur arbetet.
            Men det var också ett slags solidaritet mellan arbetande och icke
            arbetande åt andra hållet. Det var ett sätt att förhindra social
            dumpning, dvs. att de arbetslösa skulle kasta sig in och sänka
            lönenivåerna.
          </note>
          <note>
            Det är alltså en relation mellan dem som arbetar och dem som
            befinner sig i arbetslöshet. Därför har fackföreningarna alltid
            tyckt att detta kanske är det allra viktigaste. Jag vill understryka
            det som Johnny
          </note>
          <note>
            Ahlqvist framförde, att det här inte rör sig enbart om en allmän
            socialförsäkring, en trygghet för den som drabbas att kunna klara
            sin försörjning. Det handlar lika mycket om en solidaritet som
            medför möjligheten av att hävda en lönelinje, att hävda arbetets
            rätt även för dem som har arbete.
          </note>
          <note>
            Arbetsmarknadsfonden, som har dåliga finanser i dag och egentligen
            är ett stort svart hål, finansierar mycket. Den står för arbetslöshetsförsäkringen,
            och den står för utbetalningarna till kontant arbetsmarknadsstöd,
            KAS. Den står också för utbildningsbidragen, och den del av de
            bidragen som regeringen kraftigt ökar volymen av genom att införa
            som arbetsmarknadspolitisk volymåtgärd den s.k. arbetslivsutvecklingen.
            Man kan väl tänka sig att i dag drygt 400 000 människor är beroende
            av utbetalningar från arbetsmarknadsfonden, det som vi ofta pratar
            allmänt om som a-kassan.
          </note>
          <note>
            Jag vill slå fast några viktiga punkter. Det åberopas i utskottets
            material och i regeringens proposition att vi har levt över våra
            tillgångar och att det statsfinansiella läget kräver att vi gör
            ingrepp i arbetslöshetsersättningen. Man måste vara klar över
            att arbetslöshetsförsäkringen inte är orsaken.
          </note>
          <note>
            Det förefaller mig som om många tror att den är orsaken till
            att vi har fått en ökad arbetslöshet och att vi har en ekonomisk
            kris.
          </note>
          <note>
            Låt mig poängtera att så sent som 1991 hade fonden ett överskott
            på ungefär 10 miljarder kronor.
          </note>
          <note>
            Helåret 1992 hade det hunnit bli minus 5 miljarder.
          </note>
          <note>
            Men det var alltså först i slutet av 1992 som det började gå
            back, och det berodde på att arbetslösheten hade blivit så stor.
          </note>
          <note>
            Underskottet i arbetsmarknadsfonden, att inte akassan räcker
            till, beror på den ekonomiska krisen.
          </note>
          <note>
            Det beror på arbetslösheten. Det är inte tvärtom.
          </note>
          <note>
            Det är inte de som i dag uppbär arbetslöshetsersättning som har
            levt över sina tillgångar. Det är inte de som har spekulerat.
          </note>
          <note>
            Varken samhällsekonomiskt eller individuellt är det rationellt
            eller rättvist att genomföra en åtgärd av den typ som nu föreslås.
            Det minskar efterfrågan i ekonomin och ökar snarast arbetslösheten,
            och det ökar beroendet av socialbidrag. Vi flyttar kostnader.
            Det är naturligtvis utomordentligt orättvist och ett uttryck för
            en osolidarisk samhällssyn att låta dem som först drabbas av arbetslöshet
            därefter drabbas av minskad ersättning.
          </note>
          <note>
            Lösningen ligger i att minska belastningen på fonden, dvs. att
            fler människor är i arbete, fler människor uppbär lön, fler människor
            betalar avgifter och skatter. Det finns ett samband som är grundläggande
            för underskottet i arbetsmarknadsfonden, detta att a-kassan som
            vi säger kostar för mycket i samhället; att intäkterna är för
            små och utgifterna för stora är den självklara logiska följden
            av en hög arbetslöshet.
          </note>
          <note>
            Vi har föreslagit att man skall höja arbetsmarknadsavgifterna,
            alltså att intäkterna till fonden skall ökas. Det har avslagits.
            Hela vår arbetsmarknadspolitik och allmänt vår ekonomiska politik
            innebär att minska belastningen på fonden.
          </note>
          <note>
            Det skulle också ha givit upphov till mycket mindre underskott.
            Det har avslagits.
          </note>
          <note>
            När det gäller nivåerna som försämras nu i arbetslöshetsförsäkringen
            och i KAS kan jag bara stryka under det som Johnny Ahlqvist sade.
            De siffrorna är korrekta. Det handlar om 12--13 % i sänkning.
            Det betyder 15 000 à 16 000 kronor per år, litet grand beroende
            på vilken lönenivå man ligger på. Det skall noteras att någon
            semesterlönegrundande inkomst är det inte fråga om. Det blir alltså
            värre nästa omgång för dem som drabbas.
          </note>
          <note>
            Att genomföra det som nu föreslås innebär således att hårt dra
            åt svångremmen för dem som redan har litet. Det gör mig verkligen
            ont när jag tänker på att riksdagen har avslagit praktiskt tagit
            samtliga förslag till inkomstökningar för statskassan eller för
            arbetsmarknadsfonden under de senaste månaderna. De inkomstförstärkningarna
            skulle ha inneburit att de som har resurser också skulle få betala,
            och jag frågar de borgerliga politikerna: Är det verkligen er
            uppfattning att det ni nu vill genomföra skulle vara ett sätt
            att klara arbetsmarknadsfondens underskott, att det skulle vara
            ett sätt att klara statsfinansernas brister?
          </note>
          <note>
            Budgetunderskottet uppgår till över 200 miljarder och underskottet
            i arbetsmarknadsfonden till upp emot 50 miljarder när nästa budgetår
            har gått. Ni kammar in kanske 5--6 miljarder på att klippa till
            mot de arbetslösa. Det gör mycket litet nytta för statsfinanserna,
            men det drabbar mycket hårt de utsatta.
          </note>
          <note>
            Karensdagarna är ytterligare en kompletterande åtgärd, mellan
            2 000 och 3 000 kronor beroende på vad man har för dagpenning.
            Socialdemokraterna går med på det, och jag vill verkligen fråga
            Johnny
          </note>
          <note>
            Ahlqvist: Varför anser ni att den miljarden är särskilt viktig
            att fånga in? Anser ni att den verkligen bidrar till att förbättra
            statsfinanserna?
          </note>
          <note>
            För mig är det lika egendomligt som när ni gick in och sparade
            på industriarbetarnas semester eller så länge drev frågan om att
            höja pensionsåldern. Det är fel tänkt, och det drabbar fel grupp.
          </note>
          <note>
            Karensdagarna är också ett sätt att göra människor tveksamma
            att ta jobb kortsiktigt. De måste alltid fundera över om de kanske
            får jobb bara en kort tid, då åker de på karensdagar sedan. Då
            kanske det är bättre att vänta på ett permanent jobb, eftersom
            de då slipper karensdagar.
          </note>
          <note>
            Karensdagarna motiveras i utskottets betänkande med analogier
            till sjukförsäkringssystemet. Jag förstår inte det. Det har ju
            ingenting med det att göra. Det är en ren och skär besparing.
            Man valde fem dagar. Man kunde ha valt tio dagar. Det kanske det
            blir nästa gång. Man klipper till mot de arbetslösa.
          </note>
          <note>
            Kom ihåg att när en period har gått, och jag återkommer kanske
            vid ett senare tillfälle, då har jag inte någon semesterlönegrund,
            och jag har inga sparade pengar. Jag har levt på en utomordentligt
            låg nivå, och jag får öppna med en karensperiod.
          </note>
          <note>
            Jag anser att detta är fullständigt felaktigt.
          </note>
          <note>
            Dessa 5--6 miljarder kommer man inte att spara inom ramen för
            den offentliga sektorn. Jag såg att
          </note>
          <note>
            SKTF hade räknat på vad man uppfattade skulle bli de kommunala
            konsekvenserna -- ökade socialbidrag, ökade bostadsbidrag. Det
            handlar om
          </note>
          <note>
            2 miljarder. Man får minskade momsintäkter, etc.
          </note>
          <note>
            Detta är något som slår för dem som uppbär akassa. Det är något
            som slår för dem som är föremål för arbetsmarknadspolitiska åtgärder
            och som har utbildningsbidrag.
          </note>
          <note>
            Vi avvisar både sänkningen av nivån på a-kassan och på KAS. Vi
            avvisar också införandet av karensdagar. Men för att spara tid
            skall jag nöja mig med att ställa mig bakom min egen meningsyttring
            totalt sett och yrka bifall till meningsyttringen vad avser mom.
            1. I övrigt yrkar jag bifall till reservation 3 från Socialdemokraterna
            när det gäller nivåsänkningen. Där finns även en del ytterligare
            synpunkter när det gäller finansieringen, där vi har litet olika
            uppfattningar. Men materiellt sett är vi helt överens.
          </note>
          <note>
            Låt mig slutligen säga att en mängd andra frågor behandlas i
            betänkandet. Det handlar om tillämpningsbestämmelser av karensreglerna,
            samordningsfrågor med avgångsvederlag, etc., företagsbegreppet.
            På punkt efter punkt, ja praktiskt taget på samtliga punkter,
            måste utskottet tillrättavisa, avstyrka eller be att regeringen
            återkommer. Man tillrättavisar och kritiserar starkt
          </note>
          <note>
            Börje Hörnlunds förslag. Detta tycker jag är ett tecken som vi
            oavbrutet märker. Det är mycket låg kvalitet på propositionerna
            från
          </note>
          <note>
            Arbetsmarknadsdepartementet.
          </note>
          <note>
            Herr talman! Med mitt yrkande och med dessa kompletterande synpunkter,
            avslutar jag mitt anförande.
          </note>
          <note type="speaker">
            Anf. 66 JOHNNY AHLQVIST (s) replik:
          </note>
          <note>
            Herr talman! Jag fick en konkret fråga från Hans
          </note>
          <note>
            Andersson om karensdagarna.
          </note>
          <note>
            Först vill jag till protokollet fastslå att vi inte ställer upp
            på den utformning av karensdagarna som den borgerliga majoriteten
            har gjort, utan vi har reserverat oss i denna del.
          </note>
          <note>
            Att vi accepterar karensdagarna beror på att vi har ett heltäckande
            förslag till finansiering för att öka intäkterna i arbetsmarknadsfonden,
            som bygger på att alla solidariskt skall hjälpa till. Det skall
            arbetsgivarna göra genom arbetsgivaravgiften och sjukförsäkringsavgiften.
            De människor som har ett arbete skall hjälpa till att finansiera
            arbetsmarknadsfonden. De arbetslösa får då lämna sitt bidrag genom
            denna karensperiod på fem dagar, som drabbar människorna en gång
            på en tolvmånadersperiod. Det är anledningen till att vi har accepterat
            detta. Det är vårt heltäckande förslag till att finansiera arbetsmarknadsfonden.
          </note>
          <note type="speaker">
            Anf. 67 HANS ANDERSSON (v) replik:
          </note>
          <note>
            Herr talman! Det är riktigt att om man skall komma till rätta
            med de våldsamma underskott som finns i arbetsmarknadsfonden,
            är vi överens om att man måste öka inkomsterna. Jag tror personligen
            att en hel del av detta får ske genom skatten, helt enkelt därför
            att regering och riksdag har ett så utomordentligt stort ansvar
            för valuta, räntor, investeringar och annat som bestämmer den
            reella sysselsättningsnivån i samhället, både inom näringslivet
            och inom kommuner och landsting.
          </note>
          <note>
            En annan del måste täckas rakt ut från produktionen. Det bör
            i första hand täckas genom arbetsgivaravgifter. Men man kan naturligtvis
            också alltid av fördelningspolitiska skäl diskutera olika nivåer
            på egenavgifterna. Men detta är vi överens om, och det har ingenting
            att göra med att man skall minska på ersättningen till dem som
            just har drabbats. De får ju betala ändå, Johnny
          </note>
          <note>
            Ahlqvist. De får ju bara 90 %, eller 80 % nu, av sin tidigare
            lön. De arbetslösa får väl sannerligen betala. Varför skall de
            dessutom ha karensdagar?
          </note>
          <note>
            Frågan är fortfarande obesvarad. Jag hoppas att
          </note>
          <note>
            Johnny Ahlqvist kan skingra mina tvivel.
          </note>
          <note type="speaker">
            Anf. 68 JOHNNY AHLQVIST (s) replik:
          </note>
          <note>
            Herr talman! Jag vet inte vad det är för skillnad mellan oss.
            Hans Andersson säger att han är beredd att gå med på höjningar
            av egenavgifterna. Vi socialdemokrater säger att vi inte är beredda
            att öka egenavgifterna till a-kassan. Vad är det för skillnad,
            Hans Andersson, mellan att införa fem karensdagar eller att, som
            Vänsterpartiet vill, öka egenavgifterna?
          </note>
          <note type="speaker">
            Anf. 69 HANS ANDERSSON (v) replik:
          </note>
          <note>
            Herr talman! Johnny Ahlqvist, jag har inte föreslagit att egenavgifterna
            skall höjas. Jag har bara pekat på de finansieringskällor som
            i dag finns.
          </note>
          <note>
            Det exakta krontalet, egenavgifter, kan man alltid diskutera
            om man därmed kan komma framåt och hitta konstruktiva lösningar.
            Men självfallet kommer det aldrig att kunna handla om så våldsamt
            stora belopp som ni talar om när ni talar om karensdagar. Varför,
            Johnny Ahlqvist, går ni med på 3 000 kr under fem karensdagar?
          </note>
          <note type="speaker">
            Anf. 70 ANDERS G HÖGMARK (m):
          </note>
          <note>
            Herr talman! När man lyssnar litet grand på debatten -- det gäller
            inte minst Johnny Ahlqvists inlägg -- får man en känsla av att
            motivet för att regeringen lägger fram detta förslag är något
            slags allmän ondsinthet, en vilja att komma åt de människor som
            har drabbats av arbetslöshetens gissel, ett sätt att riktigt markera
            en asocial profil.
          </note>
          <note>
            Detta är så uppenbart felaktigt. Man kan diskutera olika metoder
            och lägga olika värderingar på dem, men att uppfatta regeringen
            som om den har ett ont uppsåt att verkligen komma åt dessa människor,
            tycker jag kanske att vi kunde lämna i en någorlunda rimlig och
            anständig debatt.
          </note>
          <note>
            Ett av kanske två motiv, vilket även Johnny
          </note>
          <note>
            Ahlqvist och Hans Andersson har varit inne på, för att göra förändringar
            i detta system är framför allt att i stort sett drygt en tredjedel
            av de människor som är utan arbete i dag står utanför de trygghetssystem
            som arbetslöshetsersättningen och
          </note>
          <note>
            KAS innebär. Det andra motivet är naturligtvis det galopperande
            underskottet i arbetsmarknadsfonden.
          </note>
          <note>
            På den sista punkten förefaller alla att vara överens, nämligen
            att den utvecklingen inte kan fortsätta.
          </note>
          <note>
            Att ha ett underskott på 20 miljarder i år, 45--50
          </note>
          <note>
            miljarder nästa år och 80--120 miljarder på tre fyra år är icke
            möjligt att acceptera framöver. Vi måste då se hur man skall komma
            till rätta med det.
          </note>
          <note>
            Herr talman! Det finns i princip fem komponenter som reglerar
            Arbetsmarknadsfondens ekonomi.
          </note>
          <note>
            Det är för det första givetvis arbetslöshetsnivån.
          </note>
          <note>
            Det är för det andra den ersättning som man får om man blir arbetslös
            -- a-kasseersättningsnivån. Det är på utgiftssidan. Sedan har
            man egenavgiftsnivån som en tänkbar intäkt, man har arbetsmarknadsavgiften,
            och man har självfallet de pengar som staten skjuter till.
          </note>
          <note>
            Jag tror att man framöver kommer att vara i behov av att göra
            justeringar i stort sett på alla dessa fem punkter. Det är alldeles
            uppenbart att den mest effektiva punkten är att sänka arbetslöshetsnivån.
          </note>
          <note>
            Om det vore så enkelt som att man bara kunde kommendera fram
            detta eller att som Johnny
          </note>
          <note>
            Ahlqvist ge ett intryck av att siffrorna för arbetslösheten steg
            när den borgerliga regeringen tog över.
          </note>
          <note>
            Redan 1989 varnade Göte Bernhardsson för att luften gick ur arbetsmarknaden.
            Det var mitt under den välsignade perioden då Socialdemokraterna
            hade regeringsmakten. Redan då började arbetslöshetssiffrorna
            att skjuta i höjden.
          </note>
          <note>
            Jag kan bara konstatera att denna arbetsmarknadsfond inte är
            konstruerad för de nivåer som vi har både på utgiftssidan och
            på intäktssidan. De går inte att hålla ihop med en arbetslöshet
            som är större än 2,5--3 %. Det finns ingen möjlighet till det.
          </note>
          <note>
            Johnny Ahlqvist säger att socialdemokratin har ett finansieringsalternativ.
            Det är klart att det är ett alternativ, men man kan diskutera
            trovärdigheten i detta alternativ.
          </note>
          <note>
            Genom att föra över pengar från sjukförsäkringssystemet till
            arbetsmarknadsfonden och a-kassesystemet skulle man kunna finansiera
            det hela och tillföra ett antal miljarder kronor.
          </note>
          <note>
            Hur många miljarder, Johnny Ahlqvist, har sjukförsäkringssystemet
            gått back med från 1987
          </note>
          <note>
            till 1991? Ge en antydan här i kammaren om hur många miljarder
            ackumulerade på fem år som det systemet gått back med. Om ett
            system inte genererar några överskott, hur skall man då kunna
            föra över pengar till ett annat system? En fattig kyrkråtta skall
            finansiera en annan, ännu fattigare, kyrkråtta. Är det modellen?
          </note>
          <note>
            Hur många miljarder gick alltså sjukförsäkringssystemet back
            med? Det är ju detta som enligt Johnny Ahlqvists och
          </note>
          <note>
            Socialdemokraternas modell skall finansiera det här aktuella
            systemet som går back.
          </note>
          <note>
            Jag är alltså övertygad -- på den punkten håller jag med både
            Hans Andersson och Johnny Ahlqvist --
          </note>
          <note>
            om att det är nödvändigt att mycket snabbt göra någonting. Nu
            när Gerhard Larsson har lagt fram sitt förslag kan man som en
            allmän iakttagelse säga att det alltid är mycket lättare att tala
            om vad som inte är bra i ett system som föreslås. Kanske hade
            det varit mera kreativt att föreslå ett alternativ, och då framför
            allt ett hållbart sådant.
          </note>
          <note>
            Om tempot och betydelsen av att det är viktigt att snabbt göra
            någonting tror jag att vi kan vara totalt överens i denna kammare.
            Det är inte rimligt att ha ett växande -- ja, galopperande --
            underskott.
          </note>
          <note>
            Vidare är att notera att vad regeringen på ett antal punkter
            gör, just för att åstadkomma en ny ekonomisk politik som häver
            arbetslösheten, är åtgärder på ett antal områden som vi inte närmare
            behöver gå in på här men som regeringen vid ett flertal tillfällen
            har presenterat. Det gäller satsningar på småföretagsamheten --
            en fråga som
          </note>
          <note>
            Laila Strid-Jansson varit inne på -- och regeringens många förslag
            på ett stort antal områden som gagnar småföretagsamheten.
          </note>
          <note>
            I dag upplever exportindustrin att orderingången blir allt bättre.
            Det är alltså god orderingång och bra vinster. Därigenom skapas
            nya jobb inom exportindustrin. Det kommer givetvis att innebära
            att även den inhemska industrin utvecklas och att vi får en vändning
            beträffande arbetslöshetssiffrorna.
          </note>
          <note>
            De talen började redan 1989 att rusa i höjden,
          </note>
          <note>
            Johnny Ahlqvist! Det var inte i oktober 1991 som det började,
            utan vändningen skedde mitt under det socialdemokratiska maktinnehavet.
            Självfallet var det ett utslag både av den ekonomiska politik
            som ni förde och av den internationella konjunkturen.
          </note>
          <note>
            Utskottet har lagt fram en del förslag och gjort en del revideringar
            jämfört med den proposition som presenterats. Det gäller bl.a.
            karensdagarna. Vi menar att ett system med fem karensdagar per
            löpande tolvmåndadersperiod är bättre ägnat att stimulera människor
            att ta just kortvariga jobb. Det är av det skälet som vi också
            i stor enighet föreslår att ikraftträdandet skjuts framåt, från
            den 5 juli till den 6 september. Här finns det framför allt två
            skäl att anföra: Dels kan sommararbetsmarknaden med många kortvariga
            jobb störas genom karensvillkoren, dels är det rent administrativt
            givetvis enklare om det blir en något längre framförhållning.
          </note>
          <note>
            Vidare har vi behandlat frågorna om en eventuell samordning av
            avgångsvederlag och ersättning i arbetslöshetsersättningen. Det
            är väldigt lätt att genom de stämningar som här finns lockas in
            i en diskussion om att avgångsvederlag är lika med ett slags fallskärmsavtal
            med förmåner i miljonklassen.
          </note>
          <note>
            Sådana finns, men sådana bör stävjas på olika sätt.
          </note>
          <note>
            Det har varit alltför mycket av den typen under de gångna åren.
          </note>
          <note>
            Innan man omedelbart bejakar kravet på en samordning mellan avgångsvederlag
            och akasseersättningar är det viktigt att man inser att detta
            med avgångsvederlag är ett mycket väl etablerat instrument på
            arbetsmarknaden. Detta instrument används i stor omfattning, och
            så har det varit under lång tid. Det kommer säkert också framöver
            att vara en förutsättning för att det skall gå att få till stånd
            en vettig omstrukturering inom företagen. Människor som har jobbat
            länge i ett företag skall få rimlig ersättning, om de tvingas
            lämna företaget i förtid.
          </note>
          <note>
            Utskottet pekar på en lång rad frågor som det är viktigt att
            klara ut. Avgångsvederlagen regleras i flera olika kollektivavtal.
            Inom det statliga systemet finns det en regel som säger att förutom
            arbetslöshetsersättningen skall en form av avgångsvederlag utgå
            upp till 85 % av den ursprungliga lönen. Det här regleras ju både
            via kollektivavtal och direkt mellan arbetstagare och arbetsgivare.
          </note>
          <note>
            Vi i utskottet har inte ansett det vara rimligt att den ena kategorin
            skall befrias från samordningskravet, medan den andra skall underkastas
            detsamma. Vi tycker att det finns anledning att ytterligare titta
            på detta.
          </note>
          <note>
            Dessutom finns det skäl att fundera över om det skall ske en
            samordning -- jag ifrågasätter allvarligt en sådan -- mellan ideellt
            utdömda skadestånd och avgångsvederlag och arbetslöshetsersättning.
            Skall man exempelvis grunda en sådan samordning på avtalat avgångsvederlag?
            Skall avtalet i sig utgöra grunden för samordningen, eller skall
            det faktiskt utbetalade avgångsvederlaget vara det som samordningen
            grundas på?
          </note>
          <note>
            Herr talman! Det finns flera punkter som regeringen/departementet
            ytterligare bör titta på innan vi i utskottet kan tycka att det
            är rimligt att säga ja.
          </note>
          <note>
            Vi har också diskuterat arbetslöshetsbegreppet.
          </note>
          <note>
            Det råder väl inget tvivel om att det under senare tid har kommit
            väldigt många oroande rapporter om att företagarbegreppet i arbetslöshetsförsäkringen
            varit alltför vitt tolkat.
          </note>
          <note>
            Utskottet definierar detta på ett snävare sätt. På klarspråk
            handlar det om personer som har ett direkt ansvar för verksamheten,
            personer som har ett direkt ägande och som i sin aktiva gärning
            kan påverka företagets resultat. Självfallet skall man ha personlig
            utkomst av företaget.
          </note>
          <note>
            Arbetslöshetsbegreppet för företagare har även diskuterats. Det
            har gjorts gällande att man från ett företags sida borde kunna
            få åtnjuta arbetslöshetsersättning om intäkterna tryter. Det kan
            gälla ett åkeri. Om inkomsterna blir lägre är det bara att konstatera
            att företaget inte längre existerar. Sedan utgår arbetslöshetsersättning.
            Vi menar att det inte bör vara ett krav -- här har tillämpningen
            varit för hård -- att företaget definitivt upphör och därmed tvingas
            utförsälja sin egendom. Det kan finnas skäl t.ex. för ett åkeri
            att helt enkelt ställa av bilarna. Då bevisar man att det inte
            förekommer några intäkter i rörelsen. I det läget borde man kunna
            få ut någon form av ersättning. Det finns anledning för regeringen
            att ytterligare titta på detta.
          </note>
          <note>
            Utskottet har också tittat på ett antal frågeställningar och
            förslag som gäller samordningen mellan pensioner och arbetslöshetsersättning.
            Framför allt gäller det sjömännens pensionsanstalt. Med stöd av
            vår initiativrätt i utskottet har vi föreslagit att det skall
            vara möjligt med undantag från regler som innebär att samordningen
            försätter pensionärerna i ett sämre läge.
          </note>
          <note>
            Med detta yrkar jag bifall till utskottets hemställan på samtliga
            punkter.
          </note>
          <note type="speaker">
            Anf. 71 JOHNNY AHLQVIST (s) replik:
          </note>
          <note>
            Herr talman! Anders G Högmark rekommenderar mig att inte föra
            en dialog om att det här handlar om att man försöker komma åt
            löntagarna. Men jag kan bara uppfatta framlagda förslag så, att
            man på alla sätt försöker komma åt löntagarna.
          </note>
          <note>
            De borgerliga företrädarna i riksdagen har träffat en överenskommelse
            med Ny demokrati om den ekonomiska politiken, innebärande att
            skatten för landets höginkomsttagare höjs med 148 kr!
          </note>
          <note>
            Samtidigt är man beredd att sänka ersättningsnivån i fråga om
            a-kassan med 1 000--1 500 kr i månaden för löntagarna. Kan inte
            detta tolkas så, att man på alla sätt försöker klämma åt löntagarna
            och att man lämnar höginkomsttagarna åt sidan? Om inte, kan jag
            inte förstå resonemanget här.
          </note>
          <note>
            Så några ord om det galopperande underskottet.
          </note>
          <note>
            Jag redovisade i mitt inledningsanförande att vi har ett heltäckande
            förslag som vi kan finansiera. En del av den finansieringen består
            i en skatt för höginkomsttagarna som skulle tillföra staten ca
            4
          </note>
          <note>
            miljarder. I botten finns mer än 10 miljarder som kan tillföras
            arbetsmarknadsfonden.
          </note>
          <note>
            Men vad har regeringen för alternativ, Anders G
          </note>
          <note>
            Högmark? Ni har ju ännu inte presenterat någonting här utöver
            det förslag som Gerhard
          </note>
          <note>
            Larsson hade presskonferens om i går och som biträdande statsministern
            Bengt Westerberg redan har sågat av. Vad har alltså regeringen
            att komma med här? Det är viktigt att veta vilka era alternativ
            är. Om ni har sådana, tycker jag att ni skall redovisa dem.
          </note>
          <note>
            När det gäller att sänka arbetslösheten har vi sedan hösten 1991
            lagt fram konkreta förslag och presenterat flera program för hur
            man skall kunna minska arbetslösheten i det här landet. Men
          </note>
          <note>
            Anders G Högmark har tillsammans med sina partikamrater och tillsammans
            med Ny demokrati konsekvent röstat ned alla våra förslag.
          </note>
          <note>
            Så till det stora underskottet i sjukförsäkringen. Jag baserar
            mina uppgifter på arbetsmarknadsministerns uttalande den 2 april
            i debatten här i riksdagen. Han sade att sjukförsäkringen redan
            är överfinansierad på grund av den sjunkande sjukfrånvaron. Antingen
            har
          </note>
          <note>
            Anders G Högmark fel, eller också har arbetsmarknadsminister
            Börje Hörnlund fel.
          </note>
          <note>
            Hur blir det med svaren på de frågor som jag ställde under debatten?
            Blir det några samhällsekonomiska besparingar genom att man överför
            kostnaderna till kommuner i stället? Vad är
          </note>
          <note>
            Anders G Högmarks svar till den ensamstående mamma som jag nämnde?
            Vad skall hon klara med när hon får sin lön sänkt med 1 000 kr
            i månaden när hon redan är drabbad?
          </note>
          <note type="speaker">
            Anf. 72 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Vad har regeringen för alternativ utöver det förslag
            som Gerhard Larsson har presenterat i går? frågar Johnny Ahlqvist.
            Jag delar uppfattningen att det borde ha funnits mer av substans
            i de förslag som har lagts fram. Man kan lätt kritisera dem. Det
            finns väl inslag i dessa förslag som man kan ta fasta på och säkert
            komplettera och utveckla. Problemet är ju, om man nu skall vara
            öppen, att Socialdemokraterna och Johnny
          </note>
          <note>
            Ahlqvist är lika tomma på förslag. Man flyttar pengar från ett
            ställe till ett annat, från ett ställe där det inte finns pengar.
          </note>
          <note>
            Sjukförsäkringen har gått med underskott 1987,
          </note>
          <note>
            1988, 1989, 1990 och 1991. Det är därifrån ni skall ta era pengar.
            Har man den enkla finansieringsmodellen att från ett system som
            går med underskott föra över pengar till ett annat system som
            går med ett ännu större underskott, kan vi också ganska snabbt
            snickra ihop någonting, men trovärdigheten i ett sådant förslag
            blir ganska begränsad.
          </note>
          <note>
            Om vi säger att vi inte kan röra den ena eller den andra komponenten
            i systemet, att vi inte kan tänka oss egenavgifter osv., kommer
            vi aldrig att kunna ta oss ur den här situationen. Jag är alldeles
            övertygad om att vi kommer att behöva ändra på alla fem komponenterna.
            En sänkning av arbetslöshetsersättningsnivån kommer självfallet
            att bli den bästa hjälpen. Regeringens politik kommer, med satsning
            på företagsamhet och företagande, att ge resultat. Det är inte
            för att hjälpa en och annan höginkomsttagare, en och annan fabrikör
            eller direktör som vi stimulerar och på olika sätt underlättar
            för familjeföretag och småföretagande. Det gör vi för att skapa
            goda produktionsbetingelser, för att ge de människor som jobbar
            i produktionen möjligheter att nyanställa och utveckla och därmed
            också få ner arbetslösheten, skapa bättre lönebas och få in mer
            pengar till både det ena och det andra systemet.
          </note>
          <note>
            Inte minst kommer arbetsmarknadsfonden med sitt stora underskott
            att gagnas av detta. Utan en sådan politik som innebär satsningar
            på företagsamhet och företagande kommer vi aldrig ur problemen
            med arbetslösheten och underskottet i arbetsmarknadsfonden.
          </note>
          <note>
            Jag är väl medveten om, Johnny Ahlqvist, hur den människa som
            har si eller så stor inkomst känner det. Jag inser mycket väl
            att detta känns ordentligt, att det kommer att vara jobbigt. Om
            vi har utgångspunkten att inte någonting kommer att kännas när
            vi har ett budgetunderskott på 200
          </note>
          <note>
            miljarder, tror jag att vi lätt kommer att hamna i en situation
            där vi inte förmår att göra någonting. Jag har inte några illusioner
            om att detta inte känns för de människor som är drabbade av arbetslöshet.
            Vi måste på detta område som på många andra områden göra mycket
            mer än vad vi har gjort och framför allt mer än vad Socialdemokraterna
            är förmögna till att föreslå, för att vi skall kunna klara tryggheten
            på längre sikt och skapa goda betingelser för arbete.
          </note>
          <note type="speaker">
            Anf. 73 JOHNNY AHLQVIST (s) replik:
          </note>
          <note>
            Herr talman! Anders G Högmark kommer med ett alternativ som samtliga
            berörda i det här landet faktiskt har ''sågat av''. Alla fackliga
            organisationer har sagt nej till Gerhard Larssons förslag. SAF
            har sagt nej till förslaget, likaså Kommunförbundet och
          </note>
          <note>
            Landstingsförbundet. Både arbetsgivare och arbetstagare säger
            alltså nej till detta förslag. Detta skall då vara regeringens
            alternativ till det förslag som vi har att komma med. Jag tycker
            att det är fel att man slår sig för bröstet och säger att detta
            är vårt alternativ till Socialdemokraternas förslag.
          </note>
          <note>
            Jag återkommer till sjukförsäkringen.
          </note>
          <note>
            Arbetsmarknadsminister Börje Hörnlund stod i denna kammaren den
            2 april och sade att sjukförsäkringen redan är överfinansierad
            på grund av den sjunkande sjukfrånvaron. Jag tar mer fasta på
            vad ministern säger i denna fråga än vad --
          </note>
          <note>
            Anders G Högmark får ursäkta det -- Anders G
          </note>
          <note>
            Högmark säger. Det finns ett överskott i sjukförsäkringen, och
            dessa medel vill vi använda till att finansiera underskottet i
            arbetsmarknadsfonden.
          </note>
          <note>
            Jag fick inget svar från Anders G Högmark på frågan varför Moderaterna
            och den borgerliga regeringen kan acceptera en uppgörelse som
            innebär att höginkomsttagarna bara skall betala
          </note>
          <note>
            148 kr mer i månaden enligt den överenskommelse som ni har gjort
            med Ny demokrati, medan de som är arbetslösa skall betala 1 400
            kr. Tio gånger så mycket skall de betala som redan är drabbade.
          </note>
          <note>
            Jag kan inte tolka detta på annat vis än att man vill komma åt
            dem som har det sämst i det här landet.
          </note>
          <note>
            Jag kunde gärna för min del betala tio gånger mer, därför att
            jag räknar mig som höginkomsttagare, precis som Anders G Högmark
            är. Men det är tydligen bättre att ta från de arbetslösa.
          </note>
          <note>
            När det gäller de 6,8 miljarder som vi talat om fick jag inte
            något svar av Anders G Högmark på frågan hur stor den samhällsekonomiska
            besparingen blir genom ert förslag. Hur mycket drabbar det kommunerna?
            Hur mycket drabbar det samhällsekonomin genom att vi får in än
            mindre i skatter, därför att skruvarna dras åt ännu hårdare och
            folk kommer att konsumera ännu mindre i det här landet. Detta
            kommer att producera ytterligare arbetslöshet i stället. Jag hade
            faktiskt varit tacksam för ett svar.
          </note>
          <note type="speaker">
            Anf. 74 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Om det måhända blivit ett missförstånd vill jag
            säga att jag inte tycker att
          </note>
          <note>
            Gerhard Larssons förslag är någonting som man utan vidare kan
            ha som underlag för ett förslag till riksdagen. Så har jag icke
            uttryckt det. Däremot sade jag att det är väldigt lätt för alla
            dem som
          </note>
          <note>
            Johnny Ahlqvist räknade upp att tala om hur dåligt förslaget
            är. Det hade varit väldigt bra om de också hade varit litet kreativa
            och kommit med några alternativ. Då hade det funnits mer för oss
            att ösa ur när vi nu debatterar hur vi skall konstruera framtida
            system. Det förslag som Gerhard Larsson har presenterat finns
            det många betänkligheter mot. Detta säger jag bara för att göra
            det tydligt för
          </note>
          <note>
            Johnny Ahlqvist.
          </note>
          <note>
            Jag är alldeles övertygad om, att om man gör sådana statiska
            analyser som nu SKTF har gjort om hur mycket kommunerna och olika
            sektorer förlorar med det förslag som regeringen förelägger riksdagen,
            kan man alltid leda i bevis att de kommer att förlora si och så
            mycket. Men regeringen har faktiskt ett litet mera dynamiskt betraktelsesätt.
            På sikt måste man se till att få bättre fart på ekonomin. Skall
            alla särintressen tala om vilka försämringar varje förslag innebär,
            kommer man aldrig att kunna göra några förändringar.
          </note>
          <note>
            Kvar står faktum, Johnny Ahlqvist, att man med det budgetunderskott
            som vi har och med det galopperande utskott som vi har i arbetsmarknadsfonden
            måste föreslå ett antal besparingar och åtgärder. Det går inte
            bara att tro att man genom transfereringar från ett system till
            ett annat kan finansiera olika saker.
          </note>
          <note>
            Det må vara riktigt som arbetsmarknadsministern sade till Johnny
            Ahlqvist i debatten i april, att sjukförsäkringen nu har börjat
            ge ett litet överskott
          </note>
          <note>
            Men under de år som jag nämnde var det betydande underskott.
            Så det är inte någon gedigen finansieringskälla. Det kan mycket
            snabbt leda fram till att sjukförsäkringssystemet återigen går
            back. Med det underskott som vi har haft tidigare finns det ingen
            säkerhet i detta.
          </note>
          <note>
            Kontentan, Johnny Ahlqvist, av resonemanget att regeringen för
            en politik som otillständigt missgynnar de svaga och gynnar de
            starka är att alla, inte minst de människor som i dag är utsatta
            på arbetsmarknaden, kommer att ha bäst ut av att man för en ekonomisk
            politik som gör att nya jobb tillskapas och att vi igen får full
            sysselsättning framöver. Ingen är betjänt av att ha ett galopperande
            underskott i arbetsmarknadsfonden eller i statens affärer, allra
            minst de människor som i dag är utan jobb. Med ett budgetunderskott
            får vi höjd ränta. Vi får sämre möjligheter till investeringar
            i landet, företagen väljer att lägga sina investeringar i utlandet.
            Det skapar verkligen inte de jobb som både Johnny Ahlqvist, jag
            och säkert alla i denna kammare verkligen önskar att se i Sverige
            framöver. Då får vi en del av problemen lösta.
          </note>
          <note>
            Andre vice talmannen anmälde att Johnny Ahlqvist anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 75 HANS ANDERSSON (v) replik:
          </note>
          <note>
            Herr talman! Jag har några frågor. Jag skulle vilja ha en kommentar
            från Anders G Högmark angående det som jag kallar för den låga
            kvaliteten på propositionen. Bortsett från det enkla att skära
            ner nivåerna och införa sådana försämringar som karensdagar, finns
            det en serie förslag. Jag menar att underlaget för dessa förslag
            saknas. Vi fann i utskottet att kvaliteten var för låg. Det är
            viktigt att säga att utskottet i alla fall har gjort ett arbete,
            eftersom jag brukar kritisera arbetsmarknadsutskottet hårt. Utskottet
            har gjort ett arbete, som i praktiken innebär att vi underkänner
            propositionen. Det vore intressant att få en kommentar kring detta
            från Anders G
          </note>
          <note>
            Högmark.
          </note>
          <note>
            Anders G Högmark frågade vad det var som ger överskott. Låt mig
            fråga: Hur gick det med de dynamiska effekterna av skattereformen?
            Den frågan kunde jag ha ställt inte bara till de borgerliga partierna
            utan även till socialdemokraterna. Hur är det med underfinansieringen?
            Är den 15, 20, 25, 30
          </note>
          <note>
            eller 40 miljarder? Olika ekonomer har olika uppgifter, men det
            rör sig om den storleksordningen. Låt oss säga att underfinansieringen
            uppgår till 20 miljarder. Det handlar om ett fyra gånger större
            belopp än vad försämringarna för de arbetslösa innebär -- brutto
            --
          </note>
          <note>
            för statskassan.
          </note>
          <note>
            Man kan undra över det här med onda avsikter. Jag menar att detta
            ingår i en mycket allmän strategi som slår mot löntagarkollektivet
            i stort, och framför allt mot de fackliga organisationerna. Det
            handlar om arbetslösheten och självfallet också om utbildningsbidragen,
            om svårigheterna för de lågutbildade att över huvud taget kunna
            tillägna sig arbetsmarknadsutbildning för att kunna förstärka
            sin situation på arbetsmarknaden. Det vet Anders
          </note>
          <note>
            G Högmark.
          </note>
          <note>
            Det har varit väldigt mycket gnäll i de moderata leden över den
            mycket blygsamma grundavdragsreformen, de 148 kronorna i månaden.
            Inser inte Anders G Högmark vad dessa besparingar betyder för
            människor med mycket små ekonomiska resurser, för familjer som
            har stora svårigheter att klara det mest elementära?
          </note>
          <note>
            Jag har ytterligare en fråga. ALU, som nu blir en volymåtgärd,
            kommer att finansieras över samma arbetsmarknadsfond. Den volym
            som man räknar med, 50 000--60 000 platser, kommer att kosta ca
            6
          </note>
          <note>
            miljarder kronor. Det blir då ökade underskott i det som man
            brukar kalla för a-kassan. Hur skall man göra med dessa?
          </note>
          <note type="speaker">
            Anf. 76 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Hans Andersson började med att fråga om underlagets
            kvalitet. Om vi hade varit nöjda med underlaget, hade vi inte
            haft anledning att skicka tillbaka ärendet. Det är mitt svar.
          </note>
          <note>
            Hans Andersson undrade hur det var med de dynamiska effekterna.
            Sedan minns han litet nostalgiskt den tid då man hade marginalskatter
            på
          </note>
          <note>
            70--80 %. När man genomförde skattereformen och sänkte marginalskatterna
            hade man den tanken att det mycket temporärt skulle bli ett underskott
            innan den dynamiska effekten på olika sätt uppstod. Är det något
            slags dröm om en återgång till det gamla s.k. goda samhället med
            marginalskatter på 70--80 % för 60--70 % av LO-
          </note>
          <note>
            gruppernas medlemmar? Är det vad Hans
          </note>
          <note>
            Andersson längtar tillbaka till? Vill han på något sätt återinföra
            beskattning av småföretag, så att de riktigt skall känna att de
            sugs ut av skatteväsendet?
          </note>
          <note>
            Det råder inga tvivel om att de åtgärder som regeringen har vidtaget
            bl.a. när det gäller beskattning av småföretag har lett till mycket
            dynamiska effekter. Det finns en investeringsglädje och en tro
            på framtiden i dag hos småföretagen. Jag är inte alls övertygad
            om att den glädjen skulle finnas kvar ett ögonblick, om Hans Andersson
            började tala om att återinföra ett antal saker som är negativa
            för småföretagen och för näringslivet.
          </note>
          <note>
            Detta är litet grand av dynamiska effekter. Somliga effekter
            kommer snabbare, andra uppstår längre fram.
          </note>
          <note>
            Man kan undra över det här med onda avsikter. Det finns inte
            någon regering som har satsat så kolossalt mycket på arbetsmarknadspolitiska
            insatser som denna regering. Skälet till detta är givetvis att
            vi har en hög arbetslöshet. Regeringen har satsat långt mer pengar
            än någon annan regering på arbetsmarknadspolitik och arbetsmarknadsutbildning.
          </note>
          <note>
            När det gäller ALU-verksamheten är det viktigt att både utskottet
            och kammaren framöver observerar de kvaliteter som finns i ALU-verksamheten,
            så att det inte bara blir en volymvara som kostar pengar.
          </note>
          <note>
            Det måste också finnas ett innehåll i denna verksamhet, vilket
            riksdagen en gång i tiden fattade beslut om. Det finns all anledning
            att observera framöver. Men kom inte och säg att inte den här
            regeringen gör mycket stora insatser inom arbetsmarknadspolitiken!
            Ingen annan regering har gjort så mycket i det här avseendet.
          </note>
          <note type="speaker">
            Anf. 77 HANS ANDERSSON (v) replik:
          </note>
          <note>
            Herr talman! Jag nämnde över huvud taget inte arbetsmarknadspolitik.
            Det finns inte heller någon annan regering som har administrerat
            en så hög arbetslöshet som den här regeringen.
          </note>
          <note>
            När det gäller ALU, tolkar jag Anders G
          </note>
          <note>
            Högmarks svar så, att han är medveten om att det inte är fråga
            om någon ambitiös arbetsmarknadspolitik. Det finns ingen hög kvalitet
            på ALU-sidan. Men vad jag var ute efter var de kostnader som döljs
            och som faktiskt dyker upp precis i den fond som utskottet och
            regeringen vill göra någonting åt. Det rör sig om ungefär samma
            belopp som försämringen av arbetslöshetsförsäkringen innebar.
          </note>
          <note>
            Jag nämnde de dynamiska effekterna, eftersom
          </note>
          <note>
            Anders G Högmark kritiserade SKTF:s undersökningar och andra
            undersökningar som har gjorts, där man har försökt att se påvad
            en sådan här besparing innebär rent dynamiskt. Det innebär att
            man flyttar kostnader, att momsintäkterna kan bli mindre, att
            bostadsbidragen blir högre och att socialbidragen blir högre.
          </note>
          <note>
            Anders G Högmark frågade mig vad jag vill, om jag bara vill beskatta
            det svenska folket och göra livet bedrövligt för de flesta människor.
            Nej, jag vill ha en beskattning efter bärkraft, men det har vi
            inte längre. Jag vill också ha en hushållning av landets finanser,
            som innebär att intäkter och utgifter svarar mot varandra.
          </note>
          <note>
            Det finns inte ett enda förslag från regeringen som har inneburit
            att inkomsterna till arbetsmarknadsfonden har förstärkts i ett
            läge då utgifterna är så stora. Håller Anders G Högmark med om
            att orsakerna till den höga arbetslösheten, till det höga budgetunderskottet,
            till underskottet i arbetsmarknadsfonden inte är arbetslöshetsförsäkringen
            eller kontant arbetsmarknadsstöd? Det är i stället effekter av
            den ekonomiska krisen och den höga arbetslösheten.
          </note>
          <note>
            Den verkliga lösningen innebär att minska arbetslösheten. Det
            handlar då -- och det kan jag hålla med om -- om ett brett spektrum
            av ekonomisk-politiska och näringspolitiska ågärder och om en
            mycket aktiv arbetsmarknadspolitik, men om detta skall vi tala
            i morgon. Anders G
          </note>
          <note>
            Högmark måste ändå hålla med om att detta fördelningspolitiskt
            sett är djupt orättvist, om man tittar på hur det slår för olika
            människor.
          </note>
          <note type="speaker">
            Anf. 78 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Jag vill bara säga två saker.
          </note>
          <note>
            Jag är mycket medveten om att det finns mycket bra kvalitet på
            ALU-verksamheten inom systemets nuvarande ram. Med den enorma
            expansion av
          </note>
          <note>
            ALU som har skett under de gångna månaderna är jag alldeles övertygad
            om att det finns en hel del inslag av sådant som man kritiskt
            bör granska och rimligtvis förbättra. Det ligger i sakens natur.
            Det är viktigt att det finns kvalitet i de arbetsmarknadspolitiska
            insatserna och att det blir en generell kompetenshöjning, så att
            det inte bara blir fråga om en allmän försörjningsinrättning.
            Det är viktigt att det finns ett inslag av kompetens.
          </note>
          <note>
            Hans Andersson har en god inställning, att man skall låta intäkter
            och utgifter vara i balans. Det är det som regeringen intensivt
            försöker med, dvs. att banta underskottet i budgeten för att få
            intäkter och utgifter något mer i balans. Jag vet inte på vilket
            sätt Hans Andersson och hans parti aktivt har bidragit till detta,
            men det skulle vara välkommet om det drogs åtminstone ett litet
            strå till stacken.
          </note>
          <note>
            Andre vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 79 ISA HALVARSSON (fp):
          </note>
          <note>
            Herr talman! Det är viktigt att få fler människor i arbete. Jag
            menar att regeringen arbetar målmedvetet för att det skall bli
            så. Man kan också se ljus i tunneln. Trovärdigheten i den ekonomiska
            politiken spelar en central roll för möjligheten att komma till
            rätta med Sveriges problem.
          </note>
          <note>
            Ljuset i tunneln avspeglas i att det har blivit en större konkurrenskraft
            inom exportindustrin och att vi har fått avtal som främjar tillväxten.
            Vi har också i kompletteringspropositionen fått förslag om reala
            åtgärder för att hejda det snabbt växande statliga budgetunderskottet.
          </note>
          <note>
            Av samhällsekonomiska skäl är det nödvändigt att de redan tidigare
            under våren beslutade besparingarna i arbetslöshetsförsäkringen
            och i
          </note>
          <note>
            KAS genomförs. Vi har i arbetsmarknadsutskottet dock ansett att
            införandet av karensdagar bör senareläggas två månader, detta
            för att inte sommarvikariemarknaden skall störas. Vi har också
            under utskottets arbete kommit fram till en ändring av den av
            regeringen föreslagna femveckorsregeln. För att det inte skall
            bli orimligt bör det vara en regel om att de fem karensdagarna
            skall ligga inom en tolvmånadersperiod. När det gäller övergångsreglerna
            har utskottet förtydligat --
          </note>
          <note>
            vilket jag tycker är mycket bra -- att man inte skall behöva
            belastas med några karensdagar för att åter få arbetslöshetsersättning,
            om avbrottet i arbetslöshetsperioden har berott på t.ex. sjukdom.
          </note>
          <note>
            Det här betänkandet från arbetsmarknadsutskottet illustrerar
            tydligt hur komplicerat vårt samhälle egentligen är och hur t.ex.
            olika regler i ersättningssystem påverkar andra regler eller utfallet
            för den enskilde.
          </note>
          <note>
            Ett tydligt exempel på detta är frågan om avgångsvederlag och
            arbetslöshetsersättning. Helt klart är det stötande att en person
            med frikostiga s.k. fallskärmsavtal också skall kunna erhålla
            arbetslöshetsersättning. Men frågan är var gränsen för samordning
            skall gå. En sak är säker, nämligen att vi inte kan ha olika regler
            för olika anställningsformer. Detta skulle bli fallet om ersättningar
            som med stöd av kollektivavtal betalas ut via parterna från fonder
            eller stiftelser inte skulle samordnas, men väl ersättningar som
            betalas ut direkt av arbetsgivaren.
          </note>
          <note>
            Utskottet förutsätter att regeringen gör en ordentlig genomlysning
            av dessa förhållanden liksom av om samordningsregeln verkligen
            skall gälla när avgångsvederlaget grundar sig på ideell skada.
          </note>
          <note>
            Man bör också ta sig en ordentlig funderare på om man ändå inte
            skall acceptera kollektivavtal som syftar till utfyllnadsersättning,
            särskilt när ersättningsnivåerna nu sänks i försäkringen.
          </note>
          <note>
            Att samordningsregler kan slå väldigt snett visas i ett annat
            sammanhang av exempel från
          </note>
          <note>
            Handelsflottans Pensionsanstalt. I vissa fall kan den nuvarande
            utformningen av samordning mellan arbetslöshetsersättning och
            vissa pensioner t.o.m.
          </note>
          <note>
            ge till resultat att den arbetslöse får sämre ersättning om han
            har pension än om han inte har det. Utskottet har förutsatt att
            regeringen med stor skyndsamhet föreskriver om undantag i sådana
            fall då samordningsreglerna leder till orimliga konsekvenser.
          </note>
          <note>
            Företagare och kanske framför allt anställda anhöriga i familjeföretag
            är en grupp som behandlats styvmoderligt när det gäller arbetslöshetsförsäkring.
            Företagarbegreppet har givits en alldeles för vidsträckt tolkning.
            Utskottet understryker att en grundläggande förutsättning för
            att man skall betraktas som arbetslös företagare är att man personligen
            har varit verksam i rörelsen.
          </note>
          <note>
            När det gäller arbetslöshetsbegreppet för företagare och möjlighet
            till arbetslöshetsersättning också vid tillfälliga uppehåll i
            rörelsen är det viktigt att vi får genomlyst hur skyddet för företagare
            skall konstrueras, så att det inte blir en snedvriden konkurrens
            när man så att säga ''lägger företaget i malpåse''. Den nuvarande
            lagens innebörd är att en företagare skall anses som arbetslös
            när hans verksamhet i rörelsen upphört annat än tillfälligt. Något
            absolut krav på att en företagare skall ha sålt fast egendom och
            rörelsetillgångar för att betraktas som arbetslös uppställs emellertid
            inte. Utskottet förutsätter att regeringen återkommer i frågan
            om undantag från huvudregeln.
          </note>
          <note>
            Det är naturligtvis väldigt viktigt att en företagare skall ha
            rätt och möjlighet att återfå fotfästet på arbetsmarknaden. Då
            kan det vara av avgörande betydelse för honom eller henne att
            ha kvar t.ex. ett inarbetat firmanamn.
          </note>
          <note>
            Herr talman! Jag yrkar bifall till utskottets förslag.
          </note>
          <note type="speaker">
            Anf. 80 CLAUS ZAAR (nyd):
          </note>
          <note>
            Herr talman! Utvecklingen på arbetsmarknaden har visat på stora
            problem med den kontanta ersättningen vid arbetslöshet.
          </note>
          <note>
            Vissa familjer lider enormt, medan andra familjer finner sig
            i att få ersättning och på olika sätt försöker att klara sig så
            gott de kan.
          </note>
          <note>
            Den som är sysslolös utan riktigt arbete behandlas olika beroende
            på om han eller hon tillhör en arbetslöshetskassa eller ej. I
            dagligt tal säger medborgarna: Om jag är med i facket får jag
            arbetslöshetsersättning.
          </note>
          <note>
            Det är en grundmurad och felaktig uppfattning att man skall vara
            med i facket för att få arbetslöshetsersättning, men fackrepresentanter,
            både stora och små, lever gott på detta.
          </note>
          <note>
            Låt oss nu en gång för alla underlätta för de anställda att gå
            med i en arbetslöshetskassa till dess att en genomgripande förändring
            sker. I det här förslaget saknar jag någonting om detta. Det är
            enormt viktigt att den anställde på ett enkelt sätt skall kunna
            bli medlem i en arbetslöshetskassa. I
          </note>
          <note>
            dag får man tillskriva den arbetslöshetskassa som man vill tillhöra.
            När det gäller vissa kassor får man dessutom svar från facket
            att man, om man vill gå med i arbetslöshetskassan, skall göra
            det via facket.
          </note>
          <note>
            Det är horribelt att facket använder statliga medel på det viset.
            En avgränsning måste ske, men alla förändringar tar som bekant
            tid, oerhört lång tid enligt min uppfattning.
          </note>
          <note>
            När frågor är känsliga skjuts besluten upp, trots att arbetslösheten
            i dag kostar runt 100 miljarder. Det är en oerhörd siffra. Det
            är en tredjedel av vårt budgetunderskott. Det ligger snart på
            300
          </note>
          <note>
            miljarder, även om regeringen fortfarande talar om
          </note>
          <note>
            200 miljarder. Enligt källor lär det nämligen närma sig 300 miljarder.
          </note>
          <note>
            Det nuvarande systemet ger fel signaler. Det ger t.ex. ökad möjlighet
            till svartjobb. Det är allvarligt.
          </note>
          <note>
            Jag är övertygad om att det finns många medborgare som har ersättning
            av något slag som samtidigt arbetar i någon form. Systemet uppmanar
            till det. Dessutom kan man konstatera att en företagare som har
            gått i personlig konkurs inte kan jobba vitt om han för sitt arbete
            skall få något kvar utöver existensminimum.
          </note>
          <note>
            Herr talman! Så mycket förnuft har våra medborgare att de väljer
            ett annat sätt om det ges signaler om att de inte får någon inkomst
            om de jobbar mer. Då jobbar de svart. Det gör ju deras bekanta.
            Det smittar av sig. Detta är en farlig utveckling. Den vita sektorn
            blir mindre och mindre, och en svällande svart sektor skall finansieras
            av den krympande vita sektorn.
          </note>
          <note>
            Det är ett grundproblem, och det hjälper inte att vi önskar att
            få mer pengar.
          </note>
          <note>
            Alla med sunt förnuft förstår att detta inte håller.
          </note>
          <note>
            Det har tagits upp till debatt i radion vid ett tillfälle då
            byggbranschen diskuterade detta problem. Allt fler blir på detta
            sätt bidragsberoende.
          </note>
          <note>
            Egentligen kostar arbetsmarknadsförsäkringen
          </note>
          <note>
            10 000 kronor per år för varje försäkrad, och det är ohållbart.
            Det begriper den här församlingen. Man säger: Vi måste krympa
            kostnaderna. Det går inte att ha den här explosionen. Men när
            det sedan skall betalas blir det liv.
          </note>
          <note>
            Den försäkrade betalar i dag själv endast 600
          </note>
          <note>
            kronor av dessa 10 000 kronor. Det är alltså fråga om 600 kronor
            av de 10 000 kronor som det kostar.
          </note>
          <note>
            Lägg därtill att det finns avgångsvederlag och fallskärmar, både
            större och mindre, vilket min partikollega tidigare talade om,
            som överkompenserar den som har drabbats på ett eller annat sätt.
            Man skall givetvis inte överkompensera när man ser en sådan här
            bild framför sig. Det är i ett sådant sammanhang angeläget att
            ta itu med fallskärmarna. Det borde ha högsta prioritet till förändring.
          </note>
          <note>
            I gårdagens Aftonbladet stod rubriken: Öppen strid om a-kassan
            väntar. Jag förstår att det kommer att bli strid. Men landet har
            inte råd till detta. Sverige har inte råd med en öppen strid.
            Vi i
          </note>
          <note>
            Sverige måste hitta på lösningar med sunt förnuft.
          </note>
          <note>
            Ny demokrati har föreslagit en del. Andra har föreslagit andra.
            Någonting måste vi här mixa ihop, och det måste gå snabbt. Jag
            brukar säga att det måste gå med blåljus. Det är vad som behövs.
          </note>
          <note>
            83 % av arbetskraften är medlem i någon av våra 42
          </note>
          <note>
            arbetslöshetskassor. Dessa kassor är vanligen knutna, som jag
            tidigare nämnde, till en facklig organisation. Arbetslösheten
            för medlemmarna i akassorna är relativt sett lägre än för dem
            som inte är medlemmar. Det konstateras i den utredning som
          </note>
          <note>
            Gerhard Larsson har lagt fram för någon dag sedan.
          </note>
          <note>
            Arbete skall löna sig. Det är en grundförutsättning för en positiv
            utveckling i Sverige. Då måste detta åter bli en möjlighet.
          </note>
          <note>
            Herr talman! En miljon medborgare saknar i dag ett riktigt jobb.
            Man har alltså på ett eller annat sätt gömt detta faktum med allt
            ifrån lönegarantier till utbildningar. En miljon människor. Detta
            är en allvarlig fråga.
          </note>
          <note>
            Dessutom måste vi få fram nya signaler.
          </note>
          <note>
            Egenavgifterna är betydligt högre i våra konkurrentländer än
            vad de är i Sverige. Det vägrar
          </note>
          <note>
            Socialdemokraterna att inse. En försäkring skall vara som sitt
            underlag, nämligen självfinansierad och robust. Men i dag är det,
            som vissa talare har sagt, ett stort svart hål.
          </note>
          <note>
            Det beror på att den som berörs bara med 3 % har finansierat
            den egenavgift det är fråga om.
          </note>
          <note>
            Arbetsgivarna lägger till 27 %, och sedan lånar vi upp 70 %.
            Detta håller inte! Det är omöjligt att få en sådan ekvation att
            gå ihop. Det finns ingen livskraft i det försäkringssystemet.
          </note>
          <note>
            Hur gör man i konkurrentländerna? Jo, i Tyskland och i Frankrike
            har man 10--15 gånger högre individavgift än vad vi här tidigare
            har diskuterat.
          </note>
          <note>
            Vi måste alltså pröva förändringar av avgiften så att det blir
            en sund finansiering av vår arbetslöshetsförsäkring. Det är en
            angelägen uppgift att göra med det snaraste.
          </note>
          <note type="speaker">
            Anf. 81 HANS ANDERSSON (v):
          </note>
          <note>
            Herr talman! Jag kan inte låta bli att begära ordet när jag hör
            Claus Zaar. Detta var ett mycket otydligt inlägg, vill jag påstå.
            Det var mycket svårt att uppfatta något rationellt budskap. Men
            det fanns underströmmar.
          </note>
          <note>
            Den vita sektorn finansierar den svarta sektorn --
          </note>
          <note>
            och det tycks vara de arbetslösa. Det är skandalöst att man får
            höra sådana antydningar och anklagelser. De är fullständigt obevisade.
            Det är löst prat och insinuationer. De arbetslösa kostar så och
            så mycket. Är det de arbetslösas fel? Nej, det är det inte.
          </note>
          <note>
            De arbetslösa vill ha arbete, Claus Zaar, men ekonomin tillåter
            dem inte att få det.
          </note>
          <note>
            Nydemokraterna har just föreslagit att göra det som Claus Zaar
            så ivrigt antyder, nämligen höja egenavgifter, sänka ersättningsnivåer,
            osv. Man vill göra det ännu värre för vanligt folk och för dem
            som har drabbats av arbetslöshet. Bert Karlsson antyder andra
            saker i TV och i tidningar. Men det som Claus
          </note>
          <note>
            Zaar står för är den råa nydemokratiska politiken.
          </note>
          <note>
            Facket och a-kassan är inte samma sak. De har aldrig varit samma
            sak. Facket är just löntagare som har gått ihop. Man har sett
            som en viktig förstahandsuppgift att vara solidarisk när det gäller
            arbete och arbetslöshet.
          </note>
          <note>
            Vilka är orsakerna till det svarta hålet? Ja, naturligtvis den
            dåliga ekonomin. Den har lett till arbetslöshet, finanskris och
            spekulativt beteende.
          </note>
          <note>
            Det har gjort det omöjligt att få ett jobb.
          </note>
          <note>
            Om jag inte har ett jobb får jag ingen lön och betalar ingen
            skatt och ingen arbetsmarknadsavgift. Jag blir beroende av bidrag.
          </note>
          <note>
            Det är dåligt. Men jag skall inte få lök på laxen. Jag skall
            be att få slippa att Ny demokrati anklagar mig för att jag är
            arbetslös.
          </note>
          <note type="speaker">
            Anf. 82 CLAUS ZAAR (nyd):
          </note>
          <note>
            Herr talman! Hans Andersson nämner här några saker om de anställda.
            Han begär fakta. Det är då bäst att jag redovisar dem.
          </note>
          <note>
            Jag undersökte själv som egen företagare om det gick att anställa.
            Jag vände mig till arbetsförmedlingen och frågade. De hade fyra
            personer som de rekommenderade till en kort anställning. Jag kontaktade
            de personerna.
          </note>
          <note>
            Herr talman! Jag hörs visst inte i högtalarna. Jag står tydligen
            i fel bänk. Ursäkta mig. Jag kom på fel plats, men sådant kan
            livet vara.
          </note>
          <note>
            Hans Andersson ville ha reda på vilket underlag jag hade. Jag
            har själv gjort undersökningar. Jag har dessutom läst den rapport
            från
          </note>
          <note>
            Byggentreprenörerna i Stockholm som nämndes i radion. Där fanns
            en beräkning av hur många som hade arbetslöshetsunderstöd och
            samtidigt bedrev annan verksamhet.
          </note>
          <note>
            Jag konstaterade att av de fyra som jag nämnde fanns det inte
            möjlighet att anställa någon omedelbart. De hade annan sysselsättning
            eller ville inte ta jobb just då av personliga skäl. Det finns
            alltså skäl för min synpunkt att arbetskraften är svart.
          </note>
          <note>
            Bert Karlsson har redogjort för att det inom 70 %
          </note>
          <note>
            av restaurangerna förekommer svart verksamhet.
          </note>
          <note>
            Vi vet att två restauranger omedelbart fick stänga när det undersöktes
            vad de höll på med här i
          </note>
          <note>
            Stockholm. Det fanns anmärkningar på samtliga restauranger. Har
            man den åsikt som framkom här tidigare slår man dövörat till när
            verkligheten talar.
          </note>
          <note>
            Det finns många familjer som lider. Det vet jag.
          </note>
          <note>
            Det är därför som det är viktigt att vi får en finansiering som
            är vettig. Bakgrunden till det svarta hålet är en felaktig socialdemokratisk
            ekonomisk politik.
          </note>
          <note type="speaker">
            Anf. 83 HANS ANDERSSON (v):
          </note>
          <note>
            Herr talman! Jag hörde mycket väl vad Claus Zaar sade. Han frågade
            om det hördes. Jag vill säga att det hördes alltför väl. Han sade
            sedan att han kommit på fel plats. Jag vill instämma i det. Det
            är mycket malplacerade åsikter som torgförs här.
          </note>
          <note>
            Det som gör mig mest upprörd är att det tas några enstaka exempel,
            något enstaka fall av missbruk av a-kassan och någon som jobbar
            svart. Claus Zaar talade om dem som jobbar svart i de svarta restaurangerna.
            Jag skulle kunna tala om småföretagen som inte betalar skatt och
            som fuskar, men det gör jag inte. Jag vill inte lyfta upp missförhållanden
            och enstaka fel till det normala.
          </note>
          <note>
            Det är inte det normala att småföretagare fuskar, men det finns.
          </note>
          <note>
            Här talar vi om att det finns en armé på en halv miljon människor
            som vill ha arbete. Den typ av kommentarer och antydningar som
            Claus Zaar står för är så verklighetsfrämmande. Jag blir oerhört
            upprörd med tanke på alla de människor som jag talar med under
            dagar och helger. De är arbetslösa och vill inget hellre än att
            arbeta. De måste ha en möjlighet att klara sin försörjning tills
            de får jobb.
          </note>
          <note>
            Det har de om de har en skälig a-kassenivå. Det är därför jag
            protesterar så skarpt mot den typ av osakliga antydningar och
            påhopp som Claus Zaar står för.
          </note>
          <note type="speaker">
            Anf. 84 CLAUS ZAAR (nyd):
          </note>
          <note>
            Herr talman! Det finns en miljon människor som vill ha arbete
            just i dag, Hans Andersson. Det är dubbelt så många som Hans Andersson
            nämner.
          </note>
          <note>
            Det är många av dessa människor som lider. Men det har utkristalliserat
            sig ett system där vi inte erbjuder tillräcklig hjälp för dessa
            människor att komma i gång och söka arbete. En del människor flyter
            helt enkelt omkring i detta system. Vi kan inte fortsätta så.
            Det underlättar inte att vi inte lyfter upp hur detta håller på
            att urarta. Det är vad det är frågan om.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            På grund av kontroll av voteringsanläggningen beslöt kammaren
            kl. 14.23 på förslag av andre vice talmannen att ajournera förhandlingarna
            till kl.
          </note>
          <note>
            14.35.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.35.
          </note>
          <note>
            Beslut
          </note>
          <note>
            Företogs till avgörande skatteutskottets betänkanden 1992/93:SkU26,
            SkU30, SkU36 och
          </note>
          <note>
            SkU37, lagutskottets betänkanden 1992/93:LU16
          </note>
          <note>
            och LU47, försvarsutskottets betänkande
          </note>
          <note>
            1992/93:FöU14, socialutskottets betänkanden
          </note>
          <note>
            1992/93:SoU27 och SoU28, trafikutskottets betänkanden 1992/93:TU29,
            och TU37, jordbruksutskottets betänkande 1992/93:JoU23, arbetsmarknadsutskottets
            betänkande
          </note>
          <note>
            1992/93:AU18, bostadsutskottets betänkande
          </note>
          <note>
            1992/93:BoU25 (forts. från 4 §) samt finansutskottets betänkande
            1992/93:FiU29 och arbetsmarknadsutskottets betänkande
          </note>
          <note>
            1992/93:AU20.
          </note>
          <note>
            Skatteutskottets betänkande SkU26
          </note>
          <note>
            Mom. 3 (skepp och luftfartyg)
          </note>
          <note>
            Utskottets hemställan bifölls med 181 röster mot
          </note>
          <note>
            142 för reservation 1 av Lars Hedfors m.fl. i motsvarande del.
          </note>
          <note>
            Mom. 6 (budgeteffekter)
          </note>
          <note>
            Utskottets hemställan bifölls med 182 röster mot
          </note>
          <note>
            142 för reservation 2 av Lars Hedfors m.fl.
          </note>
          <note>
            Mom. 7 (alternativmedicin)
          </note>
          <note>
            Utskottets hemställan bifölls med 173 röster mot
          </note>
          <note>
            144 för reservation 3 av Lars Hedfors m.fl. 6
          </note>
          <note>
            ledamöter avstod från att rösta.
          </note>
          <note>
            Mom. 10 (skolor)
          </note>
          <note>
            Utskottets hemställan bifölls med 296 röster mot 24
          </note>
          <note>
            för reservation 4 av Peter Kling. 3 ledamöter avstod från att
            rösta.
          </note>
          <note>
            Mom. 13 (fastighetsförvaltning)
          </note>
          <note>
            Utskottets hemställan bifölls med 306 röster mot 16
          </note>
          <note>
            för meningsyttringen av Lars Bäckström. 1 ledamot avstod från
            att rösta.
          </note>
          <note>
            Mom. 18 (reklam i TV)
          </note>
          <note>
            Utskottets hemställan bifölls med 300 röster mot 22
          </note>
          <note>
            för reservation 6 av Peter Kling. 1 ledamot avstod från att rösta.
          </note>
          <note>
            Mom. 20 (lagförslaget)
          </note>
          <note>
            Utskottets hemställan bifölls.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU30
          </note>
          <note>
            Mom. 1 (principerna för beskattningen av allmännyttiga bostadsföretag)
          </note>
          <note>
            Utskottets hemställan bifölls.
          </note>
          <note>
            Mom. 2 (övriga frågor)
          </note>
          <note>
            Utskottets hemställan bifölls med 180 röster mot
          </note>
          <note>
            141 för reservationen av Lars Hedfors m.fl. 1
          </note>
          <note>
            ledamot avstod från att rösta.
          </note>
          <note>
            Skatteutskottets betänkande SkU36
          </note>
          <note>
            Mom. 1 (principlösningen av en stimulans för byggnadsarbeten)
          </note>
          <note>
            Först biträddes reservation 1 av Lars Hedfors m.fl.
          </note>
          <note>
            med 168 röster mot 22 för reservation 2 av Peter
          </note>
          <note>
            Kling. 133 ledamöter avstod från att rösta.
          </note>
          <note>
            Härefter bifölls utskottets hemställan med 159
          </note>
          <note>
            röster mot 141 för reservation 1 av Lars Hedfors m.fl. 22 ledamöter
            avstod från att rösta.
          </note>
          <note>
            Mom. 2--4
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU37
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU16
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU47
          </note>
          <note>
            Utskottets hemställan bifölls.
          </note>
          <note>
            Försvarsutskottets betänkande FöU14
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU27
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU28
          </note>
          <note>
            Mom. 5 (privatisering)
          </note>
          <note>
            Utskottets hemställan bifölls med 180 röster mot
          </note>
          <note>
            142 för reservationen av Bo Holmberg m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU29
          </note>
          <note>
            Mom. 1 (inriktningen av trafiksäkerhetsarbetet inför 2000-talet)
          </note>
          <note>
            Utskottets hemställan bifölls med 299 röster mot 22
          </note>
          <note>
            för reservation 1 av Kenneth Attefors. 1 ledamot avstod från
            att rösta.
          </note>
          <note>
            Mom. 4 (den organisatoriska hemvisten för
          </note>
          <note>
            Vägverkets registerverksamhet)
          </note>
          <note>
            Utskottets hemställan bifölls med 194 röster mot
          </note>
          <note>
            129 för reservation 2 av Sven-Gösta Signell m.fl.
          </note>
          <note>
            Mom. 5 (ett trafiksäkerhetsprogram fram till år
          </note>
          <note>
            2000)
          </note>
          <note>
            Utskottets hemställan bifölls med 179 röster mot
          </note>
          <note>
            143 för reservation 3 av Sven-Gösta Signell m.fl.
          </note>
          <note>
            Mom. 9 (ändring av hastighetsbegränsningssystemet)
          </note>
          <note>
            Utskottets hemställan bifölls med 292 röster mot 28
          </note>
          <note>
            för reservation 5 av Kenneth Attefors. 2 ledamöter avstod från
            att rösta.
          </note>
          <note>
            Sonia Karlsson (s) anmälde att hon avsett att rösta ja men markerats
            ha röstat nej.
          </note>
          <note>
            Mom. 11 (utökad befogenhet för kommun att föreskriva hastighetsbegränsningar)
          </note>
          <note>
            Utskottets hemställan bifölls med 310 röster mot 14
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Mom. 18 (ABS-bromsar på släpvagn som dras av tung lastbil med
            sådana bromsar)
          </note>
          <note>
            Utskottets hemställan bifölls med 309 röster mot 14
          </note>
          <note>
            för meningsyttringen i motsvarande del.
          </note>
          <note>
            Mom. 22 (krav och strategi för bättre fordon)
          </note>
          <note>
            Utskottets hemställan bifölls med 181 röster mot
          </note>
          <note>
            141 för reservation 8 av Sven-Gösta Signell m.fl. 1
          </note>
          <note>
            ledamot avstod från att rösta.
          </note>
          <note>
            Mom. 25 (reflexsele i buss och lastbil)
          </note>
          <note>
            Utskottets hemställan bifölls med 180 röster mot
          </note>
          <note>
            139 för reservation 9 av Sven-Gösta Signell m.fl.
          </note>
          <note>
            Mom. 29 (meddelande av föreskrifter om kontroll av viss säkerhetsutrustning)
          </note>
          <note>
            Utskottets hemställan bifölls med 180 röster mot
          </note>
          <note>
            142 för reservation 10 av Sven-Gösta Signell m.fl.
          </note>
          <note>
            Mom. 32 (flygande inspektion)
          </note>
          <note>
            Utskottets hemställan bifölls med 180 röster mot
          </note>
          <note>
            141 för reservation 11 av Sven-Gösta Signell m.fl.
          </note>
          <note>
            Mom. 37 (övningskörning med personbil för den som fyllt 16 år)
          </note>
          <note>
            Utskottets hemställan med godkännande av utskottets motivering
            bifölls med 175 röster mot
          </note>
          <note>
            140 för utskottets hemställan med godkännande av motiveringen
            i reservation 12 av Sven-Gösta Signell m.fl. 4 ledamöter avstod
            från att rösta.
          </note>
          <note>
            Mom. 50 (trafikförsäkringen och sjukvårdskostnaderna för trafikolycksfallen)
          </note>
          <note>
            Utskottets hemställan bifölls med 294 röster mot 22
          </note>
          <note>
            för reservation 15 av Kenneth Attefors.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU37
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU23
          </note>
          <note>
            Mom. 4 (länsstyrelsernas ansvar och samarbetet mellan Fiskeriverket
            och länsstyrelsernas fiskeenheter)
          </note>
          <note>
            tskottets hemställan bifölls med 178 röster mot 138
          </note>
          <note>
            för reservation 1 av Margareta Winberg m.fl.
          </note>
          <note>
            Mom. 6 (ålljustring)
          </note>
          <note>
            Utskottets hemställan bifölls med 281 röster mot 31
          </note>
          <note>
            för utskottets hemställan med den ändring däri som föranleddes
            av bifall till motionerna 1991/92:Jo409
          </note>
          <note>
            och 1992/93:Jo403 av Christer Skoog. 7 ledamöter avstod från
            att rösta.
          </note>
          <note>
            Mom. 9 och 10 (kräftfiske i enskilt vatten, m.m.)
          </note>
          <note>
            Utskottets hemställan bifölls med 190 röster mot
          </note>
          <note>
            130 för reservation 2 av Margareta Winberg m.fl.
          </note>
          <note>
            Mom. 11 (skyddszon runt fasta redskap m.m.)
          </note>
          <note>
            Utskottets hemställan bifölls med 190 röster mot
          </note>
          <note>
            130 för reservation 3 av Margareta Winberg m.fl.
          </note>
          <note>
            Mom. 12 (redskapsbegränsning)
          </note>
          <note>
            Först biträddes reservation 5 av Sverre Palm med
          </note>
          <note>
            59 röster mot 36 för reservation 4 av Max
          </note>
          <note>
            Montalvo. 223 ledamöter avstod från att rösta.
          </note>
          <note>
            Härefter bifölls utskottets hemställan med 242
          </note>
          <note>
            röster mot 54 för reservation 5 av Sverre Palm. 23
          </note>
          <note>
            ledamöter avstod från att rösta.
          </note>
          <note>
            Mom. 14 (kompetens som kriterium för erhållande av licens)
          </note>
          <note>
            Utskottets hemställan bifölls med 292 röster mot 21
          </note>
          <note>
            för reservation 6 av Max Montalvo. 3 ledamöter avstod från att
            rösta.
          </note>
          <note>
            Mom. 19 (förslaget till fiskelag i övrigt)
          </note>
          <note>
            33 § fiskelagen
          </note>
          <note>
            I 33 § föreslogs överlåtelse åt utländsk myndighet att kontrollera
            att internationella överenskommelser om fiskevård och fiskets
            bedrivande efterlevdes vid svenskt havsfiske utanför Sveriges
            sjöterritorium. För beslut om sådan överlåtelse krävdes enligt
            10 kap. 5 §
          </note>
          <note>
            regeringsformen att tre fjärdedelar av de röstande förenade sig
            om beslutet. Beslut skulle fattas genom omröstning med rösträkning.
          </note>
          <note>
            Utskottets hemställan bifölls med 317 röster mot 0
          </note>
          <note>
            för avslag, dvs. utskottets hemställan hade bifallits av minst
            tre fjärdelar av de röstande.
          </note>
          <note>
            Mom. 19 i övrigt
          </note>
          <note>
            Utskottets hemställan bifölls.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU18
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU25
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU29
          </note>
          <note>
            Mom. 1 (samhällsekonomiskt utrymme för den kommunala sektorn)
          </note>
          <note>
            Utskottets hemställan med godkännande av utskottets motivering
            bifölls med 277 röster mot 13
          </note>
          <note>
            för meningsyttringen av Johan Lönnroth i motsvarande del. 27
            ledamöter avstod från att rösta.
          </note>
          <note>
            Mom. 3 (översyn av statsbidragssystemet)
          </note>
          <note>
            Utskottets hemställan bifölls med 180 röster mot
          </note>
          <note>
            140 för reservation 2 av Hans Gustafsson m.fl.
          </note>
          <note>
            Mom. 9 (ekonomiska regleringar år 1994 mellan staten och kommunsektorn)
          </note>
          <note>
            Utskottets hemställan bifölls med 180 röster mot
          </note>
          <note>
            129 för reservation 3 av Hans Gustafsson m.fl. 10
          </note>
          <note>
            ledamöter avstod från att rösta.
          </note>
          <note>
            Mom. 17 (statligt lån till Haninge kommun)
          </note>
          <note>
            Utskottets hemställan bifölls med 295 röster mot 22
          </note>
          <note>
            för reservation 4 av Ian Wachtmeister i motsvarande del. 2 ledamöter
            avstod från att rösta.
          </note>
          <note>
            Mom. 18 (bemyndigande att utforma lånevillkoren under reservationsanslaget
            Lån till kommuner)
          </note>
          <note>
            Först biträddes reservation 4 av Ian Wachtmeister i motsvarande
            del med 26 röster mot 15 för meningsyttringen av Johan Lönnroth
            i motsvarande del. 278 ledamöter avstod från att rösta.
          </note>
          <note>
            Härefter bifölls utskottets hemställan med 289
          </note>
          <note>
            röster mot 22 för reservation 4 av Ian Wachtmeister i motsvarande
            del. 9 ledamöter avstod från att rösta.
          </note>
          <note>
            (forts. efter 7 §)
          </note>
          <note>
            Då voteringsanläggningen på nytt var ur funktion, beslöt kammaren
            på förslag av andre vice talmannen att voteringarna skulle fortsättas
            efter debatten om trafikutskottets betänkande TU35 (7
          </note>
          <note>
            §).
          </note>
          <note>
            Beslut om reglerna för debatten om trafikutskottets betänkande
            TU35
          </note>
          <note>
            Med anledning av det stora antalet talare i dagens debatter och
            framför allt i den nu förestående debatten om trafikutskottets
            betänkande TU35
          </note>
          <note>
            föreslog andre vice talmannen att kammaren beslutade att följande
            begränsningar i yttranderätten skulle gälla.
          </note>
          <note>
            De talare som i den utdelade talarlistan hade antecknats för
            ett anförande om tio minuter skulle få tala längst denna tid.
            Övriga talare fick tala längst sex minuter.
          </note>
          <note>
            Kammaren biföll detta förslag.
          </note>
          <note>
            7 § Investeringar i trafikens infrastruktur m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU35 Investeringar i trafikens infrastruktur m.m. (prop.
            1992/93:176 och
          </note>
          <note>
            1992/93:100 delvis).
          </note>
          <note type="speaker">
            Anf. 85 SVEN-GÖSTA SIGNELL (s):
          </note>
          <note>
            Herr talman! Det känns tillfredsställande att vi nu från trafikutskottet
            kan förelägga riksdagen ett betänkande om investeringar i trafikens
            infrastruktur m.m. Vi har där över partigränserna lyckats ena
            oss om ett första delbeslut om kraftigt ökade investeringar i
            vägar och järnvägar. Under trafikutskottets 23-åriga tillvaro
            har något i kronor räknat mer omfattande förslag om trafik- och
            infrastrukturfrågor aldrig tidigare behandlats, vare sig av utskottet
            eller av riksdagen. Ett bevis på att det i riksdagen finns ett
            grundmurat intresse för trafik- och infrastrukturfrågor är att
            vi haft inte mindre än 121 motioner och 420 yrkanden att ta ställning
            till.
          </note>
          <note>
            Utskottet har lyckats med det som
          </note>
          <note>
            Kommunikationsdepartementet och regeringen misslyckats med, nämligen
            att finansiera det kommande årets investeringar i infrastrukturen.
          </note>
          <note>
            Trots att ett enigt finansutskott i början av året uttalade sig
            för att det inte fanns skäl för att ändra de nuvarande principerna
            för finansiering av infrastrukturinvesteringarna, föreslog regeringen
            att finansieringen skulle ske genom lån i stället för med anslag.
          </note>
          <note>
            Det bör poängteras att ett enigt trafikutskott ställt sig bakom
            vad som framhålls i den socialdemokratiska motionen, nämligen
            att finansieringen skall ske på traditionellt sätt genom anslag
            över budget.
          </note>
          <note>
            Jag känner ett behov av att uttala en uppskattning till utskottets
            borgerliga ledamöter för att de lyckats motstå de påtryckningar
            som de varit utsatta för från såväl Kommunikations- som
          </note>
          <note>
            Finansdepartementet. Inte mindre lätt har det varit att under
            utskottsarbetet ha stöd av Ny demokratis representant, som under
            utskottsarbetets gång bytt ståndpunkt dag från dag helt beroende
            på vilka signaler som han fått från sin partiordförande.
          </note>
          <note>
            Men som sagt: Nu kan vi känna oss nöjda med att utskottet så
            klart uttalat sig i finansieringsfrågan och gett regeringen ett
            stort och välförtjänt nederlag.
          </note>
          <note>
            Tyvärr har de borgerliga ledamöterna inte ställt upp på samma
            sätt när det gäller de målsättningar vi socialdemokrater anser
            vara nödvändiga att uppnå för att vi skall klara de investeringsbehov
            som
          </note>
          <note>
            Vägverket och Banverket har för den kommande tioårsperioden.
            Klart framgår av vår socialdemokratiska motion TU71 och de 15
          </note>
          <note>
            socialdemokratiska reservationerna som bifogas utskottsutlåtandet
            att det fordras kraftigare insatser än vad regeringen har föreslagit
            om vi skall lyckas förbättra dagens svåra sysselsättningsläge
            och motverka de konkurrensnackdelar vårt land har i och med de
            långa avstånden.
          </note>
          <note>
            Men vi kan ändå konstatera att utskottet i betänkandet trots
            allt föreslår kraftigare investeringar och visar en större framtidstro
            än vad regeringen har gjort.
          </note>
          <note>
            Utskottet ger regeringen ett mycket dåligt betyg och vi anser
            i likhet med företrädare för Vägverket,
          </note>
          <note>
            Banverket, SJ, Vägföreningen, länsstyrelser, landsting, kommuner,
            branschorganisationer för att nämna några, att regeringens proposition
            om investeringar i trafikens infrastruktur är att beteckna som
            en mycket bristfällig och ofullständig produkt.
          </note>
          <note>
            Vi instämmer i kritiken att det är en bristfällig och ofullständig
            proposition som på grund av motsatsförhållanden inom regeringen
            fått denna svaga urformning. Man har svårt att förstå att en regering
            som lägger fram propositioner av denna kvalitet kan kalla sig
            för den mest kompetenta.
          </note>
          <note>
            Den av mig tidigare åberopade socialdemokratiska motionen TU71
            har i motsats till propositionen fått ett mycket positivt mottagande
            från berörda verk, länsstyrelser, landsting, kommuner, branschorganisationer
            och många enskilda personer som är intresserade av trafik- och
            infrastrukturfrågor.
          </note>
          <note>
            Regeringen och inte minst kommunikationsministern vill ofta framhålla
            att
          </note>
          <note>
            1990-talet skall bli infrastrukturens årtionde.
          </note>
          <note>
            Kommer riksdagen att besluta enligt utskottsmajoritetens förslag
            om infrastrukturinvesteringar då lär inte möjligheterna att göra
            1990-talet till ett infrastrukturens årtionde vara stora.
          </note>
          <note>
            Jag vill inte trötta kammaren med alltför många siffror, men
            låt mig ändå få säga att den socialdemokratiska regeringen våren
            1991 föreslog att man inför den kommande 10-årsperioden borde
            satsa 100 miljarder kronor på infrastruktur. Nu har regeringen
            lagt fram ett förslag som också blir utskottsmajoritetens förslag
            om 98 miljarder kronor, alltså 2 miljarder kronor mindre än vad
            den socialdemokratiska regeringen föreslog.
          </note>
          <note>
            Inte är detta någon storsatsning när vi alla vet att behoven
            är minst de dubbla. Mot den bakgrunden är vårt förslag om 200
            miljarder kronor inför den kommande 10-årsperioden inte något
            överbud.
          </note>
          <note>
            Inför det kommande budgetåret föreslår utskottsmajoriteten ett
            ramanslag på 6 297
          </note>
          <note>
            miljoner kronor till vägar inkl. bärighetsåtgärder.
          </note>
          <note>
            Vi socialdemokrater i utskottet föreslår ett ramanslag på 12
            500 miljoner kronor. Är det så att man vill påstå att detta är
            ett överbud, ja då är också Vägverkets äskande överbud, för detta
            är summor som Vägverket ansett sig behöva för det kommande budgetåret.
          </note>
          <note>
            När det gäller ramanslag till järnvägar föreslår majoriteten
            att man skall stanna på en summa av
          </note>
          <note>
            5 925 miljoner kronor. Vi föreslår i vår reservation
          </note>
          <note>
            6 000 miljoner kronor för att bättre tillgodose
          </note>
          <note>
            Benverkets behov. Inte heller här är det tal om någon överbudspolitik.
          </note>
          <note>
            Ramanslaget till länstrafikanläggningar föreslås av utskottsmajoriteten
            till 2 123 miljoner kronor och vi föreslår 2 500 miljoner kronor.
            Jag är medveten om att den summan inte är helt tillfredsställande,
            men det är ytterligare ett bevis på att vi inte bedriver någon
            överbudspolitik. Nej, säg dess rätta namn, det är en realistisk
            infrastrukturpolitik.
          </note>
          <note>
            I betänkandet finns inte mindre än elva tunga avvikelser från
            propositionen, där utskottet är helt enigt.
          </note>
          <note>
            Utskottets förslag innebär att ytterligare 18,8
          </note>
          <note>
            miljoner kronor skall anvisas under anslaget
          </note>
          <note>
            Utredningar. Dessa medel skall tilldelas delegationen för infrastrukturinvesteringar
            för att möjliggöra en privat finansiering av Arlandabanan.
          </note>
          <note>
            Sammanlagt kommer 30 miljoner kronor att ha anvisats till projekt
            om Arlandabanan i syfte att få privat finansiering. Dessa pengar
            har gått och kommer i huvudsak att gå till två ekonomiska och
            juridiska konsulter. Vi socialdemokrater anser att
          </note>
          <note>
            Arlandabanan skall vara en del av stomnätet och bibehållas i
            samhällets ägo.
          </note>
          <note>
            Vi vet alla att det inte finns några möjligheter att få en järnväg
            att bli ekonomiskt bärkraftig så att den kan ge ägarna någon avkastning.
            Därför borde även riksdagens borgerliga ledamöter inse att det
            inte går att få fram någon privat finansiering av
          </note>
          <note>
            Arlandabanan.
          </note>
          <note>
            Vi motsätter oss därför att delegationen för infrastrukturinvesteringar
            skall tillföras ytterligare medel i syfte att få till stånd ett
            privatfinansierat projekt för Arlandabanan. De 30 miljonerna borde
            ha kunnat användas till bättre ändamål.
          </note>
          <note>
            En stor brist i propositionen, som vi också har påtalat i utskottsarbetet,
            är saknaden av samordning mellan de olika kommunikationsslagen.
            Sjöfart och flyg nämns knappast, trots att de utgör en stor och
            viktig del i vårt kommunikationssystem.
          </note>
          <note>
            De reservationer som berör vägar och järnvägar kommer Bo Nilsson
            resp. Jarl Lander att senare redogöra för, varför jag avstår från
            att kommentera dem.
          </note>
          <note>
            Förmågan att på ett effektivt sätt organisera transporter och
            kommunikationer anser vi socialdemokrater ha en avgörande betydelse
            för utvecklingen av välfärd, samhällsekonomi och miljö. Dessutom
            kan det skapa tusentals meningsfulla arbetstillfällen genom att
            vägar, järnvägar och järnvägsindustrin byggs ut och förbättras.
          </note>
          <note>
            Men detta betyder också att vi kommer bättre förberedda till
            mötet med det nya Europa. Med hänsyn till vårt geografiska läge
            och exportberoende måste våra kommunikationer vara av minst lika
            god kvalitet som våra konkurrentländers, bl.a. inom EG. Utvecklingen
            i
          </note>
          <note>
            Sverige och omvärlden medför alltså nya krav på de medel som
            behövs för att förnya och utveckla gemensamma lösningar som tillgodoser
            transportbehoven och minskar trafikens påverkan på miljön.
          </note>
          <note>
            Därför inleddes under den socialdemokratiska ledningen en ny
            era i trafikpolitiken. Strukturella förändringar tillsammans med
            stora ekonomiska insatser blev upptakten till en offensiv för
            att
          </note>
          <note>
            Sverige skall stå väl rustat för framtiden.
          </note>
          <note>
            Riksdagens trafikpolitiska beslut 1988 gav inriktningen för trafikpolitiken
            under 1990-talet.
          </note>
          <note>
            1988 års beslut utgick från fem stora uppgifter.
          </note>
          <note>
            1. att utveckla infrastrukturen för 2000-talets behov,
          </note>
          <note>
            2. att kraftigt begränsa trafikens miljöpåverkan
          </note>
          <note>
            3. att minska antalet döda och skadade i trafiken
          </note>
          <note>
            4. att höja effektiviteten i transportsystemet
          </note>
          <note>
            5. att säkerställa en tillfredsställande trafikförsörjning i
            hela landet.
          </note>
          <note>
            Dessa mål är fortfarande högaktuella och bör ligga som grund
            för hur vi skall fortsätta att utveckla våra kommunikationer mot
            2000-talet.
          </note>
          <note>
            Vi socialdemokrater vill alltså fortsätta att utveckla trafikpolitiken
            så att dessa för samhällsutvecklingen strategiska uppgifter kan
            förverkligas.
          </note>
          <note>
            Till betänkandet finns fogade en rad socialdemokratiska reservationer.
            Helt naturligt ställer vi oss bakom samtliga dessa reservationer.
          </note>
          <note>
            Men vi vill speciellt yrka bifall till reservationerna
          </note>
          <note>
            1, 2, 4, 5, 6, 9, 10, 12, 13, 14 och 15.
          </note>
          <note type="speaker">
            Anf. 86 KENNETH ATTEFORS (nyd):
          </note>
          <note>
            Herr talman! Först vill jag kommentera vad Sven-
          </note>
          <note>
            Gösta Signell sade om det där med partiordföranden, hans partipiska,
            ändra ståndpunkter och så.
          </note>
          <note>
            Problemet med Sven-Gösta Signell är att han aldrig varit med
            om den parlamentariska situation som finns i kammaren just nu.
            Ny demokrati är faktiskt ett vågmästarparti. Den rollen skall
            vi naturligtvis försöka utnyttja, annars är den fullständigt bortkastad.
            Därför har vi faktiskt litet av krämarmentalitet, som Bo Nilsson
            brukar säga emellanåt. Man försöker köpa och sälja sina reservationer
            så att man får ut det bästa av det hela.
          </note>
          <note>
            Det är fullt naturligt. Så har det inte varit tidigare, men så
            är det nu.
          </note>
          <note>
            När det gäller finansieringen: Varför valde vi 98-
          </note>
          <note>
            miljardersalternativet? Jag tyckte det var ganska naturligt.
            Det finns tre oberoende källor jag vänder mig till för att konstatera
            att detta med lönsamheten på infrastrukturinvesteringar kanske
            är något överdrivet. Man tror att det skall bli en enorm ökning
            av tillväxten, att arbetslösheten skall minska och att alla Sveriges
            problem skall bli lösta på en gång.
          </note>
          <note>
            I NUTEK:s utredning 1993:6 kan man läsa i rapportens slutsatser
            att det är överdrivet att säga att investeringar i vägar och järnvägar
            påtagligt ökar den ekonomiska tillväxten och att det är meningslöst
            att forcera fram investeringar i transportinfrastrukturen.
          </note>
          <note>
            I en annan passus talas om att det finns en mängd samhällsekonomiskt
            lönsamma investeringar, och att dessa givetvis skall genomföras,
            men att näringslivets tillväxt inte påtagligt påverkas.
          </note>
          <note>
            Man säger också att man vet för litet om infrastrukturens inverkan
            på tillväxten. Man måste forska mera.
          </note>
          <note>
            Vi har visserligen blivit överens i utskottet om att vi skall
            försöka ta reda på om det är så lönsamt med dessa trafikinvesteringar.
            Jag hoppas naturligtvis att det är så, för det är väldigt trevligt
            med en massa pengar.
          </note>
          <note>
            I SOU 1993:16 från Assar Lindbeck står det i brödtexten att ROT-program
            är billigast och bäst för att få folk i arbete snabbt. Att satsa
            på ROT-
          </note>
          <note>
            sektorn är mycket billigare än att sätta människor i arbete med
            vägar, där det mest bara är jättestora maskiner.
          </note>
          <note>
            Punkt nr 70 har många hänvisat till, bl.a. Tom
          </note>
          <note>
            Heyman. I punkt 70 av de 113 står det att situationen på arbetsmarknaden
            motiverar att man tidigarelägger och forcerar investeringar i
            infrastrukturen. Sett över en längre period finns det dock inga
            skäl att höja investeringsnivån utöver den redan beslutade, eftersom
            man inte har funnit några indikationer på allvarliga brister i
            den traditionella infrastrukturer, dvs. vägar, järnvägar, hamnar,
            telenät etc.
          </note>
          <note>
            Dessutom har jag Studier i offentlig ekonomi, Ds
          </note>
          <note>
            1993:22, från Finansdepartementet. I
          </note>
          <note>
            pressmeddelandet kring denna utredning kan man läsa att författaren
            Jan Ove Jansson, verksam i
          </note>
          <note>
            Linköping, menar att de tillväxtbefrämjande effekterna av infrastrukturinvesteringar
            kraftigt överdrivits.
          </note>
          <note>
            Detta är grunden till att jag anser att de 98
          </note>
          <note>
            miljarderna, som förresten regeringen föreslagit, är en lagom
            nivå på investeringarna.
          </note>
          <note>
            Det finns en annan författare, Per Kågesson, som i en debattartikel
            i Göteborgs-Posten för någon månad sedan skrivit att om man skall
            anslå 200
          </note>
          <note>
            miljarder, som Socialdemokraterna vill, kommer man på sikt att
            få en sådan negativ avkastning på detta kapital som investerats
            i infrastrukturen, att man får skära ner på den offentliga sektorn
            för att få pengar att betala räntor, kapitalkostnader och underhåll
            av alla dessa vägar vi skall bygga.
          </note>
          <note>
            Vi bor faktiskt bara 8,5 miljoner människor i det här landet.
            Vi kan inte bygga som om vi vore 20
          </note>
          <note>
            miljoner människor. Det var min kommentar.
          </note>
          <note>
            Sedan säger Sven-Gösta Signell att alla verk tycker det är så
            bra med Socialdemokraternas motion om
          </note>
          <note>
            200 miljarder. Men tacka för det! Jag skulle väl också tycka
            det var jättekul om man vräkte pengar på det verk jag skulle vara
            chef för. Det är bara den haken att även generaldirektören på
            Tumba sedelpress måste sättas i arbete. Kontentan av det hela
            är att det inte finns tillräckligt med pengar för att få i gång
            allt detta som Socialdemokraterna vill.
          </note>
          <note>
            På något sätt tycker jag att Socialdemokraterna har tagit över
            Ny demokratis roll som populistiskt parti, i alla fall i det här
            sammanhanget. Här rör det sig utan någon som helst tvivel om ett
            populistiskt utspel.
          </note>
          <note>
            Kommunikationsminstern kallade faktiskt Ny demokrati till förhandlingar
            när det gällde infrastrukturpropositionen -- vad Bengt
          </note>
          <note>
            Westerberg sedan än säger. Också vi ligger således litet grand
            bakom det hela. Därför tycker jag att propositionen i stort sett
            är bra.
          </note>
          <note>
            Vi bygger vägar i områden där människor bor. Vi får motorvägstriangeln.
            Det finns planer på att bygga ut snabbtågstrafiken ända upp till
            Sundsvall och ner till Malmö. Vi är för Vedabron, som ministern
            föreslår. Å andra sidan skulle vi mycket väl kunna tänka oss att
            byta ut Vedabron mot andra och bättre infrastrukturinvesteringar
            i Norrland.
          </note>
          <note>
            Låt pengarna vara kvar i Norrland, men Vedabron är faktiskt ett
            något överdrivet projekt.
          </note>
          <note>
            Det finns i infrastrukturpropositionen ett antal rader om att
            man observerat att muren i Berlin föll
          </note>
          <note>
            1989. Det kommer att bli en jättemarknad på andra sidan av Östersjön.
            Och nu lägger vi fast ett infrastrukturprogram som gör att vi
            snabbt kan få över gods till Ostkusten, där hypersnabba färjor
            i en framtid förmodligen kommer att gå från
          </note>
          <note>
            Karlskrona över till andra sidan av Östersjön.
          </note>
          <note>
            På en punkt kan jag hålla med Sven-Gösta Signell:
          </note>
          <note>
            Borgarna har totalt glömt sjöfarten och flyget.
          </note>
          <note>
            Därför har jag anslutit mig till Socialdemokraternas motion om
            en planering av Flintrännan,
          </note>
          <note>
            Rödkobbsleden och en ränna uppe i Luleå. Det som sägs i motionen
            är bra, och det är en markering gentemot den borgerliga regeringen
            som har missat det här med sjöfart och flyg.
          </note>
          <note>
            Herr talman! Så några ord om det s.k. tredje spåret genom Stockholm.
            Tyvärr har man kämpat ganska så förgäves med att få utskottet
            att svänga och ta tunnelalternativet i stället för det tredje
            spåret.
          </note>
          <note>
            Anledningen till att vi väljer tunnelalternativet i stället för
            det tredje spåret är att vi -- vi människor lever ju en mycket
            kort tid här på jorden -- faktiskt har en skyldighet att bevara
            det kulturarv som vi tagit över. Vi har alltså ingen rätt att,
            för att lösa våra infrastrukturproblem under de närmaste åren,
            förstöra 300--500 år gamla kulturminnen. Vi anser inte att det
            är rätt att göra så.
          </note>
          <note>
            Dessutom är Sveriges huvudstad en av de vackraste i världen.
            Det är faktiskt en skyldighet för samtliga ledamöter i denna kammare
            att värna om en av världens vackraste huvudstäder. Detta är ingen
          </note>
          <note>
            Stockholmsfråga, anser jag, utan det är en riksintressefråga.
          </note>
          <note>
            Jag har framställt en reservation om det tredje spåret genom
            Stockholm. I reservationen har jag ett yrkande om 2 miljarder
            extra för tunnelalternativet. När jag tog tillbaka det, blev utskottets
            skrivning litet mjukare. Jag får tacka Jan
          </note>
          <note>
            Sandberg för det. Jag hoppas att de fem rader om detta som finns
            i betänkandet kan göra att vi får i gång ytterligare diskussioner
            om det tredje spåret.
          </note>
          <note>
            Dessutom vill jag tacka Ulf Kristersson och Lotta
          </note>
          <note>
            Edholm för att de har ytterligare aktiverat sig här.
          </note>
          <note>
            Såvitt jag förstår kommer den nydemokratiska gruppen att stödja
            Ulf Kristerssons och Lotta
          </note>
          <note>
            Edholms förslag här. Jag tror nämligen att Ulf
          </note>
          <note>
            Kristersson kommer att yrka på ett stopp för det tredje spåret.
            Det här är naturligtvis en markering från vår sida, eftersom vi
            tycker att detta är mycket viktigt. Jag hoppas att fler ledamöter
            stöder det förslag som Ulf Kristersson troligen kommer med.
          </note>
          <note>
            Till slut några ord om Dennispaketet. Vi i Ny demokrati kom ju
            in i politiken ganska sent, men det behöver jag ju inte tala om
            här. I stort sett är det två år sedan vi kom in i riksdagen. Vi
            var alltså inte med om upptakten när det gäller
          </note>
          <note>
            Dennispaketet.
          </note>
          <note>
            Dennispaketet är ett fruktansvärt mastodontprojekt. Man försöker
            lösa 2000-talets trafikproblem med 1950-talets teknik, dvs. med
            breda vägar som inte kommer att behövas framöver. Men utredningar
            har ju tillsatts, bl.a. på initiativ av oss nydemokrater. Här
            kommer klimatpropositionen in. Utredningarna skall undersöka om
            det över huvud taget skall vara tillåtet att köra med något annat
            än nollemissionsfordon i innerstäder efter år 2007.
          </note>
          <note>
            Herr talman! Jag yrkar bifall till hemställan i betänkandet men
            reserverar mig beträffande punkt
          </note>
          <note>
            8. Det gäller automatisk hastighetsövervakning.
          </note>
          <note>
            Jag vet att Moderaterna där har ett särskilt yttrande.
          </note>
          <note>
            Anf. 87 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Kenneth Attefors inledde med att säga att jag inte
            riktigt förstår den nya parlamentariska situationen. Nej, det
            gör jag verkligen inte! Även om ett parti råkat komma in i riksdagen
            som gör gällande att det är ett vågmästarparti, begriper jag inte
            vad det har att göra med detta med att byta åsikt från den ena
            dagen till den andra, att inte kunna stå fast vid sin åsikt.
          </note>
          <note>
            Tillräckligt som bevis här är det som Kenneth
          </note>
          <note>
            Attefors sade i slutet av sitt anförande om det tredje spåret.
            Han talade om en kompromiss med de borgerliga partierna som han
            har gjort. Men sedan säger han att det är bra att det kommer ett
            motförslag. Det är således inte mycket att ta fasta på! En sådan
            parlamentarisk situation förstår jag mig inte på.
          </note>
          <note>
            Sedan säger Kenneth Attefors att vi socialdemokrater gör oss
            populära, att vi får verken att applådera genom överbud. Men vad
            är de applåderar? Jo, de applåderar att vi ställer upp på deras
            krav. Är det fråga om överbud beträffande
          </note>
          <note>
            Vägverket eller Banverket? Jag har aldrig hört när vi träffat
            representanter för dessa att Kenneth
          </note>
          <note>
            Attefors har sagt: Ni för överbudspolitik. Det ni äskar är överbud.
          </note>
          <note>
            När det gäller förhandlingen med regeringen vill jag säga att
            det verkligen är intressant att detta kommer med i protokollet.
          </note>
          <note>
            Jag ser att kommunikationsministern nu kommer in i kammaren.
            Det gläder mig. Tyvärr fick jag inte tillfälle att ha kommunikationsministern
            som åhörare när jag höll mitt anförande. Men det finns kanske
            möjligheter att diskutera en del saker senare.
          </note>
          <note>
            Det var intressant att höra att
          </note>
          <note>
            Kommunikationsdepartementet har förhandlat med Ny demokrati.
            Jag är glad över att det kommer med i protokollet. Däremot blev
            jag mycket förvånad över att i en i Skövde utkommande liberal
            tidning för ett tag sedan kunna läsa: Nydemokrat räddar E 20 som
            motorväg. Kenneth Attefors säger att han har lyckats rädda E 20
            som motorväg. Med vilka medel? Jo, han har kommit underfund med
            att det i diskussionerna med de borgerliga partierna endast är
            hot som hjälper. Han har använt sig av hot. Det är en sak i det
            parlamentariska livet som jag icke har någon förståelse för.
          </note>
          <note>
            Jag hoppas att vi får klart för oss hur det förhåller sig. Är
            det så att ni har fallit för hot? Jag tror faktiskt bättre om
            de borgerliga ledamöterna i utskottet. Jag tror inte att de har
            fallit för hot utan för sakargument.
          </note>
          <note>
            Anf. 88 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Sven-Gösta Signell är en hedersperson. Men 25 år
            i riksdagen sätter naturligtvis sina spår.
          </note>
          <note>
            Vi nydemokrater har inte samma belastning när det gäller att
            följa de regler som ni har satt upp. Ni har inte levt i en annan
            parlamentarisk situation än dagens. Ny demokrati är faktiskt ett
            vågmästarparti. Naturligtvis skall vi utnyttja den situationen
            så mycket som möjligt. Det är faktiskt ett krav från våra väljare
            att vi skall göra det.
          </note>
          <note>
            Sedan talas det om 200 miljarder i stället för 100
          </note>
          <note>
            miljarder. Jag tycker fortfarande att de utredningar som jag
            har talat om här i talarstolen styrker mitt påstående att 100
            miljarder är fullt tillräckligt.
          </note>
          <note>
            Vidare sägs det att jag har förhandlat med regeringen. Ja, jag
            har försökt att få med i varenda tidning att jag har gjort det,
            men man har inte velat ta med det. Det här gjorde jag redan i
            början av förhandlingarna. Jag tyckte att det var jättebra att
            tala om det, just för att visa att vi inte var så utstötta som
            många hade försökt göra gällande. Detta är alls inte någon nyhet.
            Att det kommer med i dagens protokoll är bara bra. Herr Signell
            kan ju då läsa om detta i protokollet.
          </note>
          <note>
            Naturligtvis är hot inte detsamma som att ge någon en smocka.
            Det är inte sådana hot det är fråga om.
          </note>
          <note>
            Det kan ju finnas mjukare varianter -- det är väl sådana som
            jag har utnyttjat i det här fallet, helt i enlighet med mina försök
            att utnyttja partiets vågmästarposition i riksdagen.
          </note>
          <note>
            Anf. 89 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Det är måhända så som Kenneth
          </note>
          <note>
            Attefors säger: Har man varit med i 25 år här, sätter det kanske
            sina spår.
          </note>
          <note>
            Jag vet inte om jag får chansen att sitta kvar som riksdagsman
            så länge som 25 år. Ännu återstår några år. Men jag skulle inte
            ha något emot att fortsätta några år till. Men det är inte den
            direkta avsikten nu.
          </note>
          <note>
            Kenneth Attefors säger att hot kan vara av olika slag. Jag frågar
            ändå: Vad är det för hot som har bitit? Är det så att ni inte
            har kunnat förhandla utan hot?
          </note>
          <note>
            I gjorda tidningsintervju säger Kenneth Attefors:
          </note>
          <note>
            Jag har kommit underfund med att hot är det enda som biter på
            dem. Jag säger om de inte stödjer mig i den här, så stjälper jag
            dem i en annan fråga.
          </note>
          <note>
            Är detta det förhandlingsklimat som gällt för er?
          </note>
          <note>
            Om Kenneth Attefors inte vill vare sig bekräfta eller dementera
            detta, vore jag mycket tacksam om kommunikationsministern kunde
            säga hur det förhåller sig. Är det på det här sättet ni har förhandlat,
            är vi socialdemokrater verkligen bekymrade -- dvs. att en part
            kan hota och ni böjer er för det.
          </note>
          <note>
            Om ni säger att ni har diskuterat sakargument, har vi förståelse
            för ert agerande. Är det däremot fråga om hot, beklagar vi verkligen
            den situation som därmed uppstått i Sveriges riksdag och i regeringen.
          </note>
          <note>
            Anf. 90 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! 22 år, sade jag -- inte 25. Jag har fått bekräftat
            att det är som jag sade från en som varit med i 25 år här. Men
            22 år är inte så dåligt!
          </note>
          <note>
            Vad kan hotet ha varit? Jo, hotet är ni. Vi har hotat att rösta
            på Socialdemokraterna i vissa fall. Det är det stora hotet. Men
            det är bara några få gånger vi har utnyttjat den möjligheten.
            Visserligen finns det mycket hedersvärda socialdemokratiska ledamöter
            i trafikutskottet. Jag tycker att socialdemokraterna där är utomordentligt
            bra.
          </note>
          <note>
            Minister Odell är ju här. Han får väl förklara hur förhandlingarna
            har gått till och hur det har varit.
          </note>
          <note type="speaker">
            Anf. 91 KARL-ERIK PERSSON (v):
          </note>
          <note>
            Herr talman! Till viss del kan jag hålla med Sven-
          </note>
          <note>
            Gösta Signell när han kritiserar propositionen och säger att
            den är, och har varit, otydlig. Dessutom har det varit svårt att
            utläsa vad regeringen egentligen menar med sin satsning.
          </note>
          <note>
            Man kan nästan tro att regeringen -- åtminstone kommunikationsministern
            -- på sina resor ute i landet har fått kritik för dåliga vägar
            t.ex. och att kommunikationsministern då har utlovat en vägstump
            här och en järnvägsbit där.
          </note>
          <note>
            Det finns ingen helhetslösning i propositionen när det gäller
            järnvägs- eller vägsatsningar.
          </note>
          <note>
            En utgångspunkt för oss har varit att trafikpolitiken måste vara
            till gagn för alla människor i vårt land, oavsett var de bor.
          </note>
          <note>
            En annan utgångspunkt för oss har varit att trafikpolitiken i
            så stor utsträckning som möjligt måste vara miljövänlig. Därför
            är vi kritiska till den stora satsning på nya motorvägsbyggen
            som vi kan läsa om i betänkandet. Samhällsplaneringen måste ändras
            så att transporterna minskar så mycket som möjligt. Det kan inte
            vara meningen att gods och varor skall transporteras härs och
            tvärs genom landet.
          </note>
          <note>
            Man transporterar bagerivaror från södra till norra
          </note>
          <note>
            Sverige. En samhällsplanering skulle göra att investeringar i
            infrastrukturen skulle kunna se ut på ett helt annat än vad den
            gör i dag. Det satsas i propositionen oerhört mycket pengar på
            infrastruktur. Av de satsningar som görs går den största delen
            i dag till vägarna. Det är inte fråga om underhåll av vägar, utan
            det är nya vägar som byggs. Det är verkligen tragiskt när man
            i dag kan åka runt och se att Vägverkets största uppgift är att
            sätta ut skyltar som varnar för spårig vägbana.
          </note>
          <note>
            Det är så det blir i dag, när man satsar så litet på underhåll.
            Det skulle behövas mycket mer underhåll än vad som görs i dag.
            Vi skall komma ihåg att det i dag med allmänna och enskilda vägar
            finns runt 415 000 km väg som behöver underhållas.
          </note>
          <note>
            Detta talas det mycket litet om i den här propositionen. I stället
            talas om nya gigantiska motorvägsbyggen. Dessa kommer inte att
            skapa några arbeten. Den som tror att man löser den höga arbetslösheten
            genom att satsa stora pengar på järnvägar och vägar, tror jag
            gör ett stort misstag.
          </note>
          <note>
            Det är däremot bra att ha ett väl utbyggt transportsystem den
            dag konjunkturen vänder till en högkonjunktur. Däremot instämmer
            jag i kritiken att sjöfarten totalt har kommit bort i propositionen.
            Vi skall då veta att en stor del av godstransporterna i Sverige
            i dag sker till sjöss. När det gäller utrikeshandel svarar sjötransporterna
            för
          </note>
          <note>
            78 % av importen. När det gäller exporten är det
          </note>
          <note>
            53 % som går sjövägen. Inom landet är 59 %
          </note>
          <note>
            sjötransport. Dessa uppgifter finns över huvud taget inte med
            i detta betänkande.
          </note>
          <note>
            Man kan bygga ut hamnarna med terminaler där gods kan lastas
            om från sjötransport till eventuell väg- eller järnvägstransport.
            I dag får man vid hamnarna göra en stor omlastning för godstransport
            med bil, oavsett om godset sedan skall transporteras via järnväg.
            Detta försvårar möjligheterna till en effektiv transportapparat.
          </note>
          <note>
            Den här frågan har man totalt glömt bort.
          </note>
          <note>
            Kenneth Attefors var inne på frågan om tredje spåret. Herr talman!
            Jag tycker att några av de få ord om tredje spåret som Kenneth
            Attefors fick med i betänkandet egentligen är väldigt andefattiga.
          </note>
          <note>
            Vi socialdemokrater föreslog, vilket också Kenneth
          </note>
          <note>
            Attefors talade om, ett tunnelalterntiv. Jag tycker att det är
            mycket som talar för ett tunnelalternativ.
          </note>
          <note>
            För det första talar man i dag om att tredje spåret inte kommer
            att räcka till för trafiken på 2000-talet.
          </note>
          <note>
            Då måste man i alla fall bygga en tunnel. För det andra skulle
            en byggarbetsplats för anläggare skapas här i Stockholm. Den skulle
            vara välbehövlig med tanke på den höga arbetslösheten här i Stockholm.
            I dag är investeringskostnaderna ganska låga i förhållande till
            den nivå som var för några år sedan. För det tredje skulle tunneln
            rädda en del kulturbyggnader. Om tredje spåret byggs kan man inte
            garantera att dessa byggnader inte skadas. Detta vet utskottet
            mycket väl, eftersom vi i utskottet har deltagit i en rundvandring
            där vi fick ganska god information om att det inte finns några
            garantier för detta.
          </note>
          <note>
            Kenneth Attefors och jag försökte att få till stånd ett utskottsinitiativ
            till trafikutskottet. Detta papper hann knappt komma upp på bordet
            förrän
          </note>
          <note>
            Centerns representant yrkade avslag, vilket också blev utskottets
            ställningstagande. Detta tycker jag är mycket märkligt eftersom
            Centern ute i landet slåss för hembygdsgårdar, fäbodvallar och
            slåtterängar m.m., med all rätt. Men när det gäller att rädda
            kulturbyggnader i Stockholm har man totalt glömt bort var man
            hamnar. Då hamnar man tillsammans med vissa andra partier som
            kallas betongpartier, vilka Centerpartiet tyvärr verkar att fullt
            och fast ansluta sig till.
          </note>
          <note>
            Det är tur att det i Stockholm finns en stor opinion mot tredje
            spåret. Men riksdagen, trafikuskottet och Kommunikationsdepartementet
            visar då vilka man är. Då är man egentligen folkets herrar och
            inte dess tjänare. Jag beklagar verkligt djupt att man har hamnat
            i situationen att en folkopinion som också går över partigränserna
            inte kan förhindra detta, utan totalt körs över. Jag hoppas att
            inte sista ordet är sagt när det gäller tredje spåret. Men med
            den stirrighet man har visat, tror jag att detta slag är förlorat.
            Men man kan väl försöka att hoppas in i det längsta. Det sista
            som överger människan är ju hoppet.
          </note>
          <note>
            Med detta, herr talman, vill jag yrka bifall -- jag står givetvis
            bakom alla de meningsyttringar som jag har till detta betänkande
            -- till mom. 1, 7, 17 och 43.
          </note>
          <note type="speaker">
            Anf. 92 ROLF CLARKSON (m):
          </note>
          <note>
            Herr talman! Det kommer att bli en stor dag för svensk transportpolitik
            och för riksdagens trafikutskott, när kammaren om några timmar
            kommer att säga ja till investeringar i storleksordningen 98 miljarder
            för den kommande tioårsperioden. Detta står i skarp kontrast till
            det förhållande som var under 70- och 80-talet. På 50-
          </note>
          <note>
            och 60-talet, när bilismen expanderade, gjordes årligen investeringar
            för framför allt vägväsendet på ca 2 % av bruttonationalprodukten.
            Men de sjönk drastiskt under 70- och 80-talet. Under mitten av
            80-talet var siffran nere i 0,4 %. Det var en förändring som innebar
            kapitalförstöring och uppbromsning av samhällsaktiviteter.
          </note>
          <note>
            Trafikpolitiska beslut fattades 1963 då man bekände sig till
            konkurrensen som vägledande princip. 1979 års beslut innebar att
            man godtog det samhällsekonomiska marginalkostnadssynsättet. I
          </note>
          <note>
            samband med 1988 års trafikbeslut gjordes den väsentliga förändringen
            av järnvägspolitiken i landet som skiljandet av Banverket från
            Statens järnvägar innebar och den omstruktureringsprocess som
            också följde för
          </note>
          <note>
            Statens järnvägar. Principen om en regional balans fastställdes
            också 1988, dvs. en trafikpolitik i landet som tillgodoser allsidiga
            samhällsintressen.
          </note>
          <note>
            Den proposition som regeringen i år har lagt fram har som bärande
            motiv att säga ja till säkerhet, effektivitet, miljö och regional
            balans. Vad som än här har sagts om regeringens proposition, tycker
            jag att den är bevis på ett utomordentligt fint arbete där fyra
            partier har arbetat fram ett mycket bra trafikpolitiskt program
            som kommer att göra,
          </note>
          <note>
            Sven-Gösta Signell, 90-talet till infrastrukturens årtionde.
          </note>
          <note>
            På 80-talet snålade Socialdemokraterna in på anslaget till infrastrukturen.
            Mot slutet kom man underfund med att en förbättring av investeringstakten
            inom infrastrukturen i landet måste ske. Man började då med att
            anslå
          </note>
          <note>
            10 miljarder -- en miljard om året -- under en tioårsperiod.
            Men det dröjde inte längre än till påföljande år förrän man inte
            kunde fullfölja detta.
          </note>
          <note>
            Det var ett särskilt utskottsinitiativ från trafikutskottet som
            gjorde att nyinvesteringarna i järnvägar ökade från 800 miljoner
            till 2,5 miljarder på två år, för att därigenom infria vad vi
            redan hade beslutat om.
          </note>
          <note>
            En del av Socialdemokraternas kritik innebär att de tycker att
            1988 års trafikpolitiska beslut skall utvärderas. Ja, det tycker
            vi också. Till grund för den proposition som regeringen har lagt
            fram ligger ju en partiell utvärdering, som kommer att ske fortlöpande
            under tiden framöver.
          </note>
          <note>
            Socialdemokraterna har också uttalat kritik mot att denna infrastrukturproposition
            inte omfattar sjöfart och luftfart, men att dessa områden inte
            finns med är ganska självklart. Sjöfartens infrastruktur, hamnar
            och hamnanläggningar, bekostas i allmänhet av kommunerna, och
            luftfarten sköts av ett affärsdrivande verk som får sina inkomster
            via avgifter, medan såväl järnvägar som vägar är direkt anslagsberoende
            i investeringsfrågor.
          </note>
          <note>
            Jag tycker inte att det är så konstigt. Det viktiga är att vi
            sammantaget får en kommunikationspolitik i landet som tillgodoser
            sjöfart, luftfart, vägar, järnvägar, post och tele samt forskning
            över huvud taget på det trafikpolitiska området. Att staten där
            har ett övergripande ansvar, är vi alla överens om.
          </note>
          <note>
            Sedan måste jag säga till utskottets ordförande
          </note>
          <note>
            Sven-Gösta Signell att jag åhörde med förvåning det inlägg som
            han gjorde. Det rimmade inte särskilt väl med den samförståndsanda
            som under åratal har rått i vårt utskott.
          </note>
          <note>
            Jag tycker för min del, och jag tror att många på den borgerliga
            sidan delar min uppfattning, att
          </note>
          <note>
            Socialdemokraternas investeringsförslag är ett verkligt överbud.
            Jag har skrivit upp det. För vägarna har ni ökat regeringens anslagsyrkande
            med 35 miljarder, för järnvägarna med 13
          </note>
          <note>
            miljarder, för länstrafikanläggningar med 11
          </note>
          <note>
            miljarder och för bärighetsåtgärderna med 8
          </note>
          <note>
            miljarder.
          </note>
          <note>
            Ni har alltså ett överbud på 67 miljarder. Jag skulle vara mycket
            tacksam om Sven-Gösta Signell ville tala om var ni har fått tag
            i pengarna eller var den guldgruva är belägen där ni hämtar dessa
            pengar.
          </note>
          <note>
            I en tid när landet lider under en exceptionell lågkonjunktur
            avsätter alltså regeringspartierna nära 100 miljarder till kraftiga
            infrastruktursatsningar, som hela vår samhällsekonomi kommer att
            få nytta av. Jag tycker att det är viktigt att man utgår från
            det faktiska läget när man bedömer viljan och förmågan till att
            göra någonting på infrastrukturområdet.
          </note>
          <note>
            Jag tycker inte att man behöver vara särskilt tveksam när man
            säger att infrastruktursatsningar är förutsättningen för en stigande
            välfärdsutveckling i samhället. Det finns bevisat överallt. Om
            sådana satsningar sedan inte eliminerar arbetslösheten i den utsträckning
            som de gjorde förr i tiden, är en helt annan sak. Men att infrastruktursatsningar
            -- att bygga vägar och järvägar och att använda dem -- har stor
            betydelse för välfärdsutvecklingen i landet är oomtvistligt.
          </note>
          <note>
            Till sist några anmärkningar om en annan del av trafikutskottets
            betänkande, den som gäller finansieringen. Det var inte bara en
            automatisk uppslutning kring s-sidans anslagsfinansiering som
            vi gjorde. Trafikutskottet frågade självklart det specialutskott
            som finansutskottet utgör i sådana frågor. När ett enigt finansutskott
            förklarade att det åtminstone för närvarande inte var tillrådligt
            att använda sig av lånefinansiering men sade att man skulle göra
            utredningar och återkomma i frågan, var det en naturlig attityd
            från trafikutskottets sida att följa vad ett specialutskott på
            det området hade sagt.
          </note>
          <note>
            Förr i tiden, under det socialdemokratiska regeringsinnehavet,
            när vi hade relativt goda inkomster, dock inte större än att besparingar
            krävdes i statsbudgeten, var trafikområdet det första område som
            drabbades. Då kunde man med kraft föra fram teorin om att lånefinansiering
            av infrastrukturinvesteringar, som annars inte skulle ha kommit
            till stånd, var en mycket välbetänkt väg att gå.
          </note>
          <note>
            Men i dagens läge, när vi lånar till arbetslöshetsunderstöd och
            över huvud taget statsbudgeten går med ett par hundra miljarders
            underskott, spelar det sett från statens finansiella position
            ingen roll om vi tar anslagen till infrastruktursatsningar ett
            par tre år framåt direkt över anslag eller om vi lånar till dem.
          </note>
          <note>
            Finansieringssituationen är densamma.
          </note>
          <note>
            Innan jag avslutar detta inledande resonemang om trafikutskottets
            betänkande 35 om infrastruktursatsningar, vars hemställan jag
            nu begär bifall till i alla avseenden, herr talman, vill jag säga
            några ord om trafikutskottets eniga beslut att prioritera att
            E 4 i sin nuvarande sträckning från
          </note>
          <note>
            Helsingborg upp till Stockholm skall utföras i motorvägsstandard
            utan dröjsmål.
          </note>
          <note>
            Det beror ju på att vägförhållandena i södra Sverige ändrats
            markant. Sedan Östtyskland har gått upp i
          </note>
          <note>
            Västtyskland har vi fått en ny väg som kommer att ge utrymme
            för mycket trafik direkt till den delen av kontinenten. Brobeslutet
            kommer att innebära en stark anhopning av trafik från Malmö till
          </note>
          <note>
            Köpenhamn, och Helsingborg--Helsingör kommer fortfarande med
            sin uppbyggda samhälls- och näringslivsstruktur att vara en mycket
            viktig kontinentalhamn för Sverige.
          </note>
          <note>
            Det är absolut riktigt att vidta den prioritering som trafikutskottet
            nu har gjort i stor enighet. Det kommer att bli tillfälle senare
            att bygga upp ett rikt förgrenat nät för våra transporter från
            Skåne till kontinenten.
          </note>
          <note type="speaker">
            Anf. 93 SVEN-GÖSTA SIGNELL (s):
          </note>
          <note>
            replik:
          </note>
          <note>
            Herr talman! Jag ber om ursäkt, men jag är så liten att en del
            påstår att jag inte syns när jag står i bänken. Det var därför
            av ren artighet mot kammaren som jag gick fram till talarstolen.
          </note>
          <note>
            Rolf Clarkson säger att på 1980-talet fuskade vi med satsning
            på infrastrukturen. Då gjorde vi inte de stora satsningar som
            behövdes. Men vad berodde det på? Jo, det berodde helt enkelt
            på att vi hade en överhettning i Sverige. Industrin krävde mycket
            arbetskraft, och vi satsade på produktion.
          </note>
          <note>
            Det var tillverkningsindustrin som tog mycket av arbetskraften,
            och vid sådana tillfällen -- tyvärr, måste jag kanske säga --
            blir infrastruktursatsningarna eftersatta.
          </note>
          <note>
            Men under lågkonjunkturer är det rätta ögonblicket att satsa
            på infrastruktur, och det är detta vi har påpekat dels i våra
            motioner, dels under utskottsarbetet. Nu är det lämpligt att bygga
            vägar och järnvägar. Enligt beräkningar kan det nu göras mellan
            20 och 25 procent billigare.
          </note>
          <note>
            I slutet av 1980-talet gick konjunkturen ner. Då grep den socialdemokratiska
            regeringen in, föreslog att vi skulle satsa ordentligt på infrastrukturen
            och föreslog de 100 miljarderna.
          </note>
          <note>
            Nu säger Rolf Clarkson att mitt inlägg var tråkigt att höra,
            för det innebär att samförståndet i utskottet håller på att brista.
            Om så vore, skulle jag vara mycket ledsen över det, men jag tror
            att jag kan ta det Rolf Clarkson säger ganska lugnt.
          </note>
          <note>
            Rolf Clarkson säger att vi tidigare satsade 2 % av nationalprodukten
            men att vi på 80-talet gick ner till 0,4 %, vilket han tyckte
            var mycket bedrövligt.
          </note>
          <note>
            Vad är det vi nu gör, som föranleder Rolf Clarkson att tala om
            att samförståndet spricker och att vi för en överbudspolitik?
            Jo, vi försöker få upp investeringarna från 1 % av nationalprodukten
            till
          </note>
          <note>
            1,5 à 2 %. Det är målsättningen, och är det detta som kallas
            för överbudspolitik, då tar jag det med lugn.
          </note>
          <note type="speaker">
            Anf. 94 ROLF CLARKSON (m) replik:
          </note>
          <note>
            Herr talman! Jag vill först göra ett tillrättaläggande.
          </note>
          <note>
            Jag yrkade bifall till samtliga delar i hemställan i trafikutskottets
            betänkande TU35, men det finns en reservation, nr 3, som regeringspartiernas
            företrädare står bakom och som jag nu yrkar bifall till.
          </note>
          <note>
            Jag fruktar inte att det goda arbetsklimat och samarbetsklimat
            som vi har i trafikutskottet skall riskeras för framtiden. Men
            vad jag vill säga till
          </note>
          <note>
            Sven-Gösta Signell är att Socialdemokraterna som parti inom nästa
            alla sektioner ger uttryck för överbudspolitik eller populistiska
            utspel. Jag har inte begärt något annat av Sven-Gösta Signell
            än att han skall förklara varifrån han får dessa pengar.
          </note>
          <note>
            Han har inte förklarat det, men det har alltid varit en gängse
            arbetsmetod från partiernas sida att man har talat om vilken budget
            som man har och hur man således skall täcka sina utgifter.
          </note>
          <note>
            I Socialdemokraternas krav i trafikutskottet finns en sådan klar
            överbudspolitik som ger
          </note>
          <note>
            Socialdemokraterna möjlighet att tillgodose alla tänkbara önskemål
            som finns i alla delar av landet och på alla områden. Det har
            inte vi, som måste föra en ansvarsfull penningpolitik. Det är
            därför som jag anser att Sven-Gösta Signell och hans kolleger
            i utskottet har agerat på ett sätt som inte ådrar dem någon särskild
            aktning i ekonomiska hänseenden.
          </note>
          <note>
            Anf. 95 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Rolf Clarkson frågade mig varför jag inte sade något.
            Men det berodde på att min taletid var slut.
          </note>
          <note>
            Jag skall säga något om finansieringen. Jag sade tidigare till
            Rolf Clarkson att regeringspartierna var utsatta för stora påtryckningar
            från både
          </note>
          <note>
            Kommunikations- och Finansdepartementet. De ville att ni skulle
            ändra er. Jag gav er faktiskt uppskattning. Jag tyckte att ni
            har gjort det bra.
          </note>
          <note>
            Det var i samförståndets tecken som jag tyckte att ni har gjort
            något bra.
          </note>
          <note>
            Rolf Clarkson frågade vilken lösning
          </note>
          <note>
            Socialdemokraterna har för framtiden. Jag vill inte vara så fräck
            att jag säger: Vad har ni för något? Var i propositionen, och
            var i utskottsmajoritetens förslag står det hur man i framtiden
            skall ta ut de 98
          </note>
          <note>
            miljarderna? Det finns ingen täckning för detta.
          </note>
          <note>
            Men vad säger vi att vi har? Jo, vi vill med ökade investeringar
            skapa flera arbetstillfällen, få fart på
          </note>
          <note>
            Sverige och låta de människor som i dag ofrivilligt har blivit
            bidragsmottagare i stället få möjlighet att få ett arbete och
            bli skattebetalare. Vi vill öka sysselsättningen.
          </note>
          <note>
            Socialdemkratins politik är en tillväxtpolitik. Det är vår målsättning.
            Tyvärr måste jag säga att den nuvarande regeringens målsättning
            mer är en åtstramningspolitik. Det är en politik utan framtidstro.
            Vi har en politik för framtiden. Vi vill alltså göra en ökad satsning
            på infrastrukturen för att få fart på Sverige. Det är det som
            vi i framtiden kommer att göra. Kom inte och angrip oss för att
            inte redovisa vår finansiering när denna regering och utskottsmajoritet
            inte gör det i större utsträckning än vi. Vi tror alltså på detta.
          </note>
          <note>
            Man kan skälla på oss socialdemokrater. Men man kan gå tillbaka
            hur långt som helst i historien då socialdemokratin har haft regeringsansvar.
            Vi har alltid haft budgetar som har varit balanserade, eller vi
            har i alla fall visat hur olika saker skall finansieras.
          </note>
          <note>
            Jag vill också gärna säga att även Moderata samlingspartiet har
            varit ett parti som har haft en stor respekt för hur saker och
            ting skall finansieras.
          </note>
          <note>
            Tyvärr saknas denna respekt hos andra partier.
          </note>
          <note type="speaker">
            Anf. 96 ROLF CLARKSON (m) replik:
          </note>
          <note>
            Herr talman! Jag vill först säga något om finansieringsformen
            när det gäller infrastruktursatsningarna. Om riksdagens finansutskott
            inte hade kommit med sitt yttrande, som innebar att regeringens
            förslag avstyrktes, hade vi följt det. Det har nämligen ingen
            betydelse, som jag sade i mitt inledningsanförande, om man gör
            på det ena eller på det andra sättet när det gäller att bekosta
            investeringarna. Men om riksdagen såsom första statsmakt har sagt
            att den vill avvakta och först utreda hur man skall finansiera
            investeringar av denna sort så gör man det.
          </note>
          <note>
            När det gäller resonemanget om att ha en budget som håller, kan
            jag säga att Socialdemokraterna och även andra partier brukar
            ha det här i riksdagen. Men jag efterlyser den i år. Jag har inte
            sett något förslag från den socialdemokratiska riksdagsgruppen
            som är en heltäckande budget för det kommande verksamhetsåret.
            Det är därför som man har rätt att anklaga Socialdemokraterna
            för att föra en oansvarig överbudspolitik.
          </note>
          <note type="speaker">
            Anf. 97 TREDJE VICE TALMANNEN:
          </note>
          <note>
            Jag vill meddela att anslag om kvällsplenum har uppsatts.
          </note>
          <note>
            Vidare erinrar jag om att överläggningarna i dag fortsätter utan
            något middagsuppehåll.
          </note>
          <note type="speaker">
            Anf. 98 KARL-ERIK PERSSON (v) replik:
          </note>
          <note>
            Herr talman! Jag skulle vilja ställa en fråga till Rolf
          </note>
          <note>
            Clarkson. Han skäller litet grand på
          </note>
          <note>
            Socialdemokraterna. Han ansåg att de hade varit dåliga på att
            underhålla vägarna under 80-talet och att det var rena kapitalförstöringen.
            Jag skulle därför vilja fråga Rolf Clarkson varför man nu inte
            skall öka underhållet på vägarna i stället för att bygga nya motorvägar
            och stora motortrafikleder.
          </note>
          <note>
            Då gör man ju exakt samma misstag. Om man inte utökar underhållet
            på vägarna, innebär det såvitt jag förstår en fortsatt kapitalförstöring.
          </note>
          <note>
            Rolf Clarkson sade också att staten har det övergripande ansvaret,
            och sedan räknade han upp vägar, järnvägar, post och tele. Jag
            tror att även sjöfarten kom med litet i slutet av hans uppräkning,
            och det tycker jag är bra. Det håller jag helt och hållet med
            om. Jag tycker att staten fortsättningsvis skall ha detta övergripande
            ansvar. Om vi kan vara överens om det framöver, då kanske vi kan
            ta oss ur en stor del av de problem som ligger framför oss.
          </note>
          <note>
            Jag efterlyste en sammankoppling, dvs. att när det nu görs så
            stora investeringar i järnvägar och vägar skulle man knyta samman
            detta med terminaler till hamnar. Jag tror att man skulle tjäna
            mycket på det. Man skulle slippa ha en godshantering som innebär
            att gods kommer t.ex. med båt, men man måste ändå transportera
            det om man vill ha det på järnväg. Jag tycker att i den satsning
            som skall göras fram till år 2003 borde detta ha varit med.
          </note>
          <note type="speaker">
            Anf. 99 ROLF CLARKSON (m) replik:
          </note>
          <note>
            Herr talman! För det första vet Karl-Erik Persson mycket väl
            att uppläggningen av den infrastrukturproposition som riksdagen
            har fått från regeringen innebär att man har fördelat resurserna
            på olika områden. Järnvägarna har alltså relativt sett fått betydligt
            mer än vad vägarna i landet har fått. Man har tagit med en utbyggnad
            av motorvägssystemet av det enkla skälet att vi därigenom vinner
            ökad trafiksäkerhet. Vi sparar ett antal människoliv, och vi sparar
            ett stort antal skadade i trafiken genom att föra trafiken där
            den är som tätast på motorvägar. Jag kan inte föreställa mig att
            Karl-Erik Persson har något att invända mot en sådan satsning.
            Dessutom är det effektivt. Vi får en mindre miljöpåverkan om en
            sådan övervägande del av biltrafiken framförs i jämn takt på motorvägarna
            än om vi har trafikstockningar på andra typer av vägar.
          </note>
          <note>
            Anf. 100 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Givetvis har Rolf Clarkson rätt i att man skall
            rädda liv när det gäller vägtransporter.
          </note>
          <note>
            Men det är inte säkert att man räddar så många liv bara genom
            att bygga en stor motorväg någonstans där man kanske kunde ha
            satsat på att bygga bort trafikhinder på andra områden. Man skulle
            kanske kunna rädda lika många liv på det sättet. Men det är litet
            svårt att säga vad som gör bäst nytta när det gäller att rädda
            liv.
          </note>
          <note>
            Jag är inte så säker på att man räddar liv bara för att man bygger
            en motorväg. Rolf Clarkson vill bygga
          </note>
          <note>
            E 4:an från Helsingborg till Stockholm. Jag tror att det finns
            många vägar där nere som skulle kunna tjäna på att bli bättre
            tillgodosedda, både när det gäller att rädda liv och att förbättra
            miljön. Alldeles säkert finns det områden där nere där det är
            trafikstopp, där trafiken står stilla. De kommer inte att få några
            medel genom den här propositionen eller det här betänkandet, vad
            jag förstår. Det blir de stora vägarna som får något. Då har vi
            missat litet av både miljömålet och möjligheten att rädda liv,
            tycker jag.
          </note>
          <note type="speaker">
            Anf. 101 ROLF CLARKSON (m) replik:
          </note>
          <note>
            Herr talman! Med det förslag till fördelning av resurserna på
            vägområdet som presenteras i regeringens proposition får man en
            mycket lycklig fördelning av trafiken.
          </note>
          <note>
            Det kan inte förnekas, Karl-Erik Persson, att till motorvägarna
            hör ett stort antal tillförselvägar med god standard. Det betyder
            att vi har fått en regional balans med motorvägarna som stomme.
            Det är en regional balans som tillförsäkrar hög säkerhet och effektivitet
            även i den delen av nätet.
          </note>
          <note>
            Anf. 102 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Under det här riksdagsåret har frågorna om utbyggnaden
            av trafikens infrastruktur verkligen stått i centrum av debatten
            inom många olika samhällssektorer. Det speglar vilken betydelse
            transportsektorn har i samhället, men också den konflikt som faktiskt
            finns mellan olika samhällsmål.
          </note>
          <note>
            Jag tycker att debatten under det gångna året till stor del har
            handlat om investeringar i trafikens infrastruktur som ett kortsiktigt
            stabiliseringspolitiskt medel. Oppositionen har t.ex. pekat ut
            just investeringar i infrastrukturen som ett av de främsta medlen
            för att kortsiktigt bekämpa arbetslösheten.
          </note>
          <note>
            Överbuden har också haglat över riksdagen. Inte på lång tid har
            Socialdemokraterna visat en så stor vilja att anslå medel till
            infrastrukturåtgärder som just nu. Det är synd att inte den heta
            investeringsviljan manifesterades litet kraftfullare under den
            tid man faktiskt styrde landet.
          </note>
          <note>
            På den tiden styrdes medlen i stället över till kortsiktig konsumtion.
            Det var faktiskt inte i första hand överhettningsproblem, Sven-Gösta
            Signell, utan det var olika särintressen som tryckte på och pressade
            upp statens transfereringar till hushållen mer och mer. De nådde
            faktiskt sin höjdpunkt när vi hade de ekonomiska hjulen att snurra
            som allra fortast här i landet.
          </note>
          <note>
            Jag noterar med tillfredsställelse att den då ansvarige ministern,
            Kjell-Olof Feldt, nu i egenskap av ordförande i Vägföreningen,
            beklagar de socialdemokratiska regeringarnas och sitt eget handlande
            när det begav sig.
          </note>
          <note>
            Hur som helst, nu har regeringen presenterat ett långsiktigt
            förslag till hur infrastrukturen skall byggas ut under de kommande
            tio åren. Det program som regeringen har lagt fram är grundat
            på en helhetssyn över transportsystemet, men är också en avvägning
            mellan olika trafikpolitiska mål.
          </note>
          <note>
            Jag noterar med tillfredsställelse att trafikutskottet i sitt
            betänkande i allt väsentligt har godkänt det förslag till inriktning
            av investeringarna som regeringen har lagt fram. Jag konstaterar
            också att utskottet delar regeringens bedömning när det gäller
            i vilken takt som programmet skall genomföras.
          </note>
          <note>
            Men i detta betänkande finns också en avvikelse från regeringens
            förslag, som jag anser vara värd att kommentera. Utskottet föreslår
            nämligen att medel skall anvisas över statsbudgeten på sedvanligt
            sätt och inte genom att Vägverket och
          </note>
          <note>
            Banverket lånar direkt i Riksgäldskontoret.
          </note>
          <note>
            Jag beklagar faktiskt att inte trafikutskottet och finansutskottet
            var beredda att ta steget fullt ut och godkänna regeringens förslag.
            Visserligen innebär inte trafikutskottets betänkande någon ändrad
            ambitionsnivå jämfört med regeringens förslag.
          </note>
          <note>
            Men den tydlighet och den överblick som hade blivit följden av
            att finansiera investeringarna genom lån, med en mer bokföringsmässig
            avskrivningstid, förloras när investeringarna finansieras direkt
            över statsbudgeten år för år. Med lån kan nämligen investeringskostnaden
            periodiseras över tiden och kostnaderna i statsbudgeten kan på
            ett relevant sätt fås att spegla konsumtionen av infrastruktur.
          </note>
          <note>
            Nu väljer utskottet att fortsätta med det sedvanliga sättet att
            i stället finansiera investeringsprogrammet med anslag som finansieras
            genom underskott i statsbudgeten.
          </note>
          <note>
            Kapitalkostnaderna kommer inte att synliggöras, utan kommer att
            uppstå som en bland många anonyma kostnader på kontot Räntor på
            statsskulden. Kostnader för kortsiktig konsumtion och långsiktiga
            investeringar kommer alltså även i fortsättningen att blandas
            samman, med ökad otydlighet som följd.
          </note>
          <note>
            Men jag noterar, herr talman, att finansutskottet i sitt yttrande
            till trafikutskottet inte helt har gett upp tanken på en lånemodell.
            Finansutskottet reser bl.a. frågan på vilket sätt riksdagen skall
            utöva sin finansmakt och hur det hittills vedertagna sättet att
            genom anslagsbeslut fastställa budgetregleringen kan utvecklas
            vidare. Dessutom aviserar finansutskottet att man har för avsikt
            att hos regeringen hemställa om en översyn av de frågor som har
            aktualiserats vid behandlingen av infrastrukturpropositionen.
            Jag tycker att det är mycket positivt att man har insett att formerna
            för hur staten styr långsiktiga investeringar faktiskt behöver
            utvecklas.
          </note>
          <note>
            Det innebär, enligt min uppfattning, att nya styrformer och redovisningsprinciper
            bör tillämpas om även riksdagens inflytande skall kunna öka och
            på ett mer ändamålsenligt sätt redovisa de faktiska aktiviteterna
            i ekonomin. Jag ser fram emot att regeringen nu får arbeta vidare
            med att utveckla statens styrformer och redovisningsprinciper
            för bl.a. investeringar i vägar och järnvägar.
          </note>
          <note>
            Herr talman! Vi är alla här överens om att investeringarna i
            vägar och järnvägar måste öka. I
          </note>
          <note>
            ivern att överträffa regeringens förslag har
          </note>
          <note>
            Socialdemokraterna redovisat planeringsramar som är orealistiska
            att genomföra med det statsfinansiella läge som nu råder.
          </note>
          <note>
            Socialdemokraterna föreslår investeringar för totalt 155 miljarder
            kronor under en tioårsperiod.
          </note>
          <note>
            Det är en 50-procentig anslagsökning jämfört med regeringens
            förslag. Den stora frågan, som flera här i kammaren redan har
            ställt, är hur detta skall finansieras.
          </note>
          <note>
            Det socialdemokratiska överbudet på infrastrukturens område tycks
            vara ett kännemärke, herr talman, för dagens socialdemokrati.
            Om man studerar deras ekonomiskpolitiska motion, som väcktes i
            anslutning till kompletteringspropositionen, finner man överbud
            på område efter område. Summan av överbuden är inte sammanräknad
            någonstans. Jag kan förstå det. Det skulle nämligen leda till
            ett fullständigt gigantiskt budgetunderskott.
          </note>
          <note>
            I den socialdemokratiska strategin för den ekonomiska politiken
            föreslås åtgärder som skulle leda till ett statligt upplåningsbehov
            på dryga 300
          </note>
          <note>
            miljarder kronor. Det är ca 20 % av Sveriges bruttonationalprodukt.
            Inget jämförbart land kommer ens i närheten av sådan statsskuldsättning
            som Sverige skulle göra med den socialdemokratiska politiken.
          </note>
          <note>
            Men, herr talman, då skall man komma ihåg att de överbud som
            vi har att behandla i dag icke finns med i Socialdemokraternas
            ekonomiskpolitiska motion med anledning av kompletteringspropositionen,
            vilket är ytterst anmärkningsvärt.
          </note>
          <note>
            Det är inte så konstigt att vi aldrig har hört de applåder som
            skulle komma från verken för den socialdemokratiska infrastrukturpolitiken.
            De har kanske förstått att man över huvud taget inte har brytt
            sig om att föra in denna tillkommande kostnad i sin egen motion,
            som skall vara ett alternativ till regeringens kompletteringsproposition.
            Såvitt jag förstår skulle de socialdemokratiska trafikpolitikerna
            för sina överbud behöva lägga till ytterligare ca 100 miljarder
            kronor under en tioårsperiod, inkl. de i och för sig vällovliga
            ökade satsningarna på underhåll.
          </note>
          <note>
            Vi delar den socialdemokratiska ambitionen. Men regeringen har
            gått något längre när det gällt att försöka finansiera sina anslag.
            Det är detta som skiljer oss åt.
          </note>
          <note>
            Om den socialdemokratiska överbudspolitiken skulle omsättas i
            politiska beslut i stället för att bara vara retoriskt luftbubbel,
            skulle Sverige verkligen, herr talman, varaktigt fastna i skuldfällan.
            Växande budgetunderskott skulle leda till stigande räntor, som
            skulle försämra investeringsklimatet och statsfinanserna och snabbt
            leda Sverige till en helt annan ''division''. Det är dags för
          </note>
          <note>
            Socialdemokraterna att återvända till verkligheten.
          </note>
          <note>
            Vi har inte råd med den här typen av överbudspolitik, som når
            sådana olympiska mått som redovisas i de reservationer som
          </note>
          <note>
            Socialdemokraterna har lagt i utskottet.
          </note>
          <note>
            Herr talman! Den politik som redovisas i utskottets betänkande
            innebär en välbalanserad infrastruktursatsning, som förtjänar
            riksdagens stöd.
          </note>
          <note>
            Anf. 103 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag hörde bitterheten hos ministern när det gäller
            lånefinansiering eller finansiering via statsbudgeten. Jag kan
            delvis hålla med ministern, för det var faktiskt i en motion från
          </note>
          <note>
            Socialdemokraterna som man krävde lånefinansiering och som ni
            tillstyrkte, medan era borgerliga kolleger i utskottet inte gjorde
            det. Det gav vi regeringen till känna.
          </note>
          <note>
            Sedan ville Ingvar Carlsson inte lånefinansiera. Då ändrade sig
            också socialdemokraterna i utskottet.
          </note>
          <note>
            Det var faktiskt Socialdemokraterna och vi som från början ville
            låna. Sedan drog herr Signell bort mattan under fötterna, förmodligen
            på order från
          </note>
          <note>
            Ingvar Carlsson.
          </note>
          <note>
            Anf. 104 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Vi brukar alltid uppskatta att kommunikationsministern
            kommer hit och presenterar sin politik när vi diskuterar trafikfrågor.
            Det har han delvis gjort nu också. Av sitt tiominutersanförande
            ägnade kommunikationsministern några minuter åt sin politik. I
            övrigt skällde han mest på socialdemokratin. Det var en ny jargong.
            Jag är inte alls förvånad, därför att detta har hänt tidigare.
          </note>
          <note>
            Jag kritiserade förut propositionen. Ni har fått kritik. Kommunikationsministern
            var inte i plenisalen, men han påstår att han har lyssnat på debatten.
            Då vet han att länsstyrelser, landsting, kommuner, branschorganisationer
            osv. har varit enormt kritiska mot propositionen. Vi har också
            varit det, men vi har aldrig sagt att propositionen är en bluff.
            Därför blev jag mycket förvånad när jag läste i Finanstidningen
            att kommunikationsministern på en pressträff, där han skulle presentera
            regeringens syn på trafiksäkerhetsfrågorna, ägnade ungefär halva
            tiden åt att skälla på den socialdemokratiska trafikmotionen --
            kalla det för bluff eller ren överbudspolitik om ni så vill.
          </note>
          <note>
            När man i den politiska debatten beskyller motståndarna för att
            bluffa bara för att dölja sina egna misslyckanden, tycker jag
            att debatten förs på en mycket låg nivå. Det är vad som sker här
            i dag.
          </note>
          <note>
            Det är vid sådana här tillfällen som jag och många med mig tycker
            att det politiska arbetet känns litet olustigt.
          </note>
          <note>
            Kommunikationsministern talar om överbudspolitik. Då vill jag
            fråga kommunikationsministern: Är Banverket orealistiskt när det
            presenterar budgetar som går upp till samma summor som våra? Är
            Vägverket orealistiskt när det lägger fram vägplaner för en tioårsperiod?
            När vi gör det är det orealistiskt och överbudspolitik.
          </note>
          <note>
            Sedan frågar kommunikationsministern varför vi inte vill medverka.
            Jag sade förut att det var dåligt med investeringar under 80-talet.
            När Georg
          </note>
          <note>
            Andersson var kommunikationsminister lade han fram ett förslag
            om att vi skulle satsa 100 miljarder på infrastrukturen. Det är
            2 miljarder mer än vad
          </note>
          <note>
            Mats Odell nu föreslår.
          </note>
          <note>
            Anf. 105 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sven-Gösta Signell refererade till en pressträff.
            Syftet med den var att jag skulle kommentera den socialdemokratiska
            infrastrukturmotionen. Jag tycker ändå, herr talman, att det får
            vara tillåtet för regeringen att något granska och studera den,
            även om Sven-
          </note>
          <note>
            Gösta Signell i dag tycker att det är olustigt. Det har jag full
            förståelse för. Men det borde han ha tänkt på innan han satte
            sitt namn där.
          </note>
          <note>
            Det är mycket enkelt att dementera det jag har sagt genom att
            redovisa hur man har tänkt sig finansieringen. Har Sven-Gösta
            Signell över huvud taget bett Allan Larsson att föra in detta
            bland de angelägna åtgärder som Socialdemokraterna vill ha med
            i en kommande budget? Har man gjort det är saken klar. Men när
            man inte ens tar med detta när
          </note>
          <note>
            Socialdemokraterna redovisar vilka utgifter och inkomster man
            räknar med att det här landet skall ha, då får man faktiskt finna
            sig i att även en kommunikationsminister en dag som denna ifrågasätter
            det.
          </note>
          <note>
            Jag anser naturligtvis inte att Vägverket och
          </note>
          <note>
            Banverket lägger fram orealistiska förslag i sina anslagsäskanden.
            Tvärtom har Sven-Gösta Signell och jag precis samma uppfattning
            om behoven som
          </note>
          <note>
            Banverket och Vägverket har. Men alltför ofta handlar det i politiken
            om att avväga de tillgångar som finns mot behoven och att göra
            en prioritering.
          </note>
          <note>
            Det har varit möjligt nu, herr talman, att få ett mycket kraftigt
            nivålyft. Det är inte möjligt att ytterligare fördubbla det. Det
            gäller alltså att besinna sig. Oppositionens roll är naturligtvis
            att opponera, men man måste ändå ha viss hederlighet när man redovisar
            hur man skall finansiera saker och ting.
          </note>
          <note>
            Sven-Gösta Signell återkommer till de 100
          </note>
          <note>
            miljarderna. Jag hade trott att jag skulle slippa höra det en
            gång till. Då vill jag anföra följande om dessa
          </note>
          <note>
            100 miljarder. 45 miljarder består egentligen av resten av de
            ordinarie anslagen under detta sekel.
          </note>
          <note>
            10 miljarder är hälften av det s.k. delfinanslaget.
          </note>
          <note>
            Dessa 10 miljarder var nya pengar som den tidigare regeringen
            tog fram. Därutöver är det ytterligare 10
          </note>
          <note>
            miljarder som vi nu finansierar i denna infrastrukturproposition
            för att fylla på delfinanslaget. Sedan är det 30 miljarder som
            skall betalas av kommande trafikanter enligt
          </note>
          <note>
            Dennispaketet, Göteborgsuppgörelsen och uppgörelsen om Öresundsbron.
            Slutligen är det 15
          </note>
          <note>
            miljarder som man räknar med att få in genom näringslivsmedverkan
            -- Sven-Gösta Signell har redan talat om att några sådana pengar
            vill man inte ha när det gäller Arlandabanan.
          </note>
          <note>
            Det här är alltså en gigantisk luftpastej. Sanningen om dessa
            100 miljarder är att man utöver ordinarie anslag tog fram 10 miljarder
            kronor, en tiondel av dessa miljarder.
          </note>
          <note>
            Anf. 106 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Finansieringen av Arlandabanan har utretts mycket.
            Men 30 miljoner kronor kunde ni ha sparat.
          </note>
          <note>
            Vad kom det engelska konsultbolaget fram till? Jo, man skulle
            finansiera med järnvägsobligationer.
          </note>
          <note>
            Jag skulle kunna ge kommunikationsministern tips om hur han gratis
            kunde få dessa. Rune Thorén, som kommer att tala senare, har vid
            flera tillfällen motionerat om järnvägsobligationer. Jag hoppas
            att jag inte har missuppfattat det, annars får han rätta mig.
            Tala med Rune Thorén, kommunikationsministern, så får ni dem garanterat
            gratis och sparar 30 miljoner. Det är ett bra spartips.
          </note>
          <note>
            Sedan säger kommunikationsministern att vi bluffar med lånefinansiering.
            Vad är det ni finansierar med? Jo, genom lån. Är det svårt att
            finansiera det hela?
          </note>
          <note>
            Kommunikationsministern säger att vi inte har kommit med några
            finansieringsförslag. I vår finansmotion från januari föreslog
            vi 17 miljarder till investeringar. Det finns täckning för de
            kommande åren. Som jag sade tidigare vill vi sätta fart på Sverige.
            På det viset kommer vi att få inkomster. Om vi får fart på landet,
            kommer vi också att kunna finansiera det hela.
          </note>
          <note>
            Det är en sak som jag inte vill låta vara oemotsagd.
          </note>
          <note>
            Under mina år här -- Kenneth Attefors tyckte att de har varit
            för många, jag tycker inte det, men det är en annan sak -- har
            jag aldrig varit med om att någon kommunikationsminister har fått
            ett sådant enormt bakslag på en proposition, som nu Mats
          </note>
          <note>
            Odell får. Ni har fått stryk på elva viktiga punkter, men det
            nämner ni ingenting om, trots att vi har varit eniga i utskottet.
            Ni har fått bakslag på investeringsplanen, på investeringar i
            sjöfarten, på
          </note>
          <note>
            E 6:n, på E 20, på E 4:an när det gäller sträckan
          </note>
          <note>
            Gävle--Sundsvall, på E 4:an genom Skåne, på
          </note>
          <note>
            Botniabanan, på Nyköpingslänken och på
          </note>
          <note>
            Nordlänken. Är det någonting att vara stolt över?
          </note>
          <note>
            Nej, inte alls.
          </note>
          <note>
            Anf. 107 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sven-Gösta Signell återkommer till de 30 miljoner
            kronor som regeringen vill anslå till
          </note>
          <note>
            Delegationen för infrastrukturinvesteringar, som inrättades av
            den socialdemokratiska regeringen för att den i samverkan med
            näringslivet skulle ta fram pengar och annan typ av privatfinansiering.
          </note>
          <note>
            Denna delegation skall få dessa resurser för att kunna arbeta
            vidare för att ta fram pengar till bl.a.
          </note>
          <note>
            Arlandabanan.
          </note>
          <note>
            På stående fot inbjuder jag Sven-Gösta Signell att komma upp
            på departementet, så skall han få en genomgång av detta. Jag tror
            att det skulle göra vår debatt litet mera meningsfull.
          </note>
          <note>
            Sven-Gösta Signell tycker att vi kommer lindrigt undan genom
            att vi föreslår en lånefinansiering.
          </note>
          <note>
            Det är ju detta som skiljer oss från socialdemokraterna. Ni avstyrker
            vårt förslag och vill i stället ta fram pengarna över statsbudgeten.
          </note>
          <note>
            Då får ni faktiskt lov att också visa hur det skulle gå till.
          </note>
          <note>
            Anf. 108 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Det är litet svårt att kommentera det som kommunikationsministern
            har sagt. Jag vill börja med att säga att det är första gången
            som jag deltar i en debatt med kommunikationsministern.
          </note>
          <note>
            Men jag har varit med i debatter med andra kommunikationsministrar.
            Och jag har aldrig varit med om att en minister har berömt sig
            själv så väldigt mycket och talat så väldigt litet om det betänkande
            som behandlas i kammaren.
          </note>
          <note>
            Man hakar upp sig på om det skall vara lånefinansiering eller
            om det skall vara finansiering över budgeten och på de gigantiska
            beloppen. Jag måste faktiskt påminna kammaren om -- även om det
            inte hör till denna debatt -- att man varje månad betalar ut 3
            miljarder kronor i arbetslöshetsersättning. Det skulle man kanske
            också ha med i den här debatten.
          </note>
          <note type="speaker">
            Anf. 109 STEN-OVE SUNDSTRÖM (s):
          </note>
          <note>
            Herr talman! Jag har till detta betänkande fogat ett särskilt
            yttrande, och jag skall i huvudsak ägna min talartid åt bakgrunden
            till detta.
          </note>
          <note>
            Ett av landets största byggföretag har nyligen gått ut i affärstidningarna
            med en helsidesannons, där man säger: Att satsa på infrastrukturen
            är att bygga upp landets framtid. Visst är det på det viset. När
            nu detta betänkande går igenom här i riksdagen, kommer nära 100
            miljarder att pumpas ut under en tioårsperiod för att bygga upp
            och rusta vår framtid i form av vägar, broar, järnvägar och andra
            viktiga kommunikationer. På det sättet skall vi få bättre förutsättningar
            att utveckla näringslivet och få snabbare kommunikationer mot
            Europas centrum.
          </note>
          <note>
            Eller som trafikutskottet uttrycker sig: förbättra kvaliteten
            i transportsystemet och binda samman landets olika delar på ett
            effektivt sätt samt öka tillgängligheten till de för vår ekonomi
            betydelsefulla europeiska marknaderna.
          </note>
          <note>
            Så långt låter allt positivt. Men är det så, att vi med detta
            betänkande som grund verkligen bygger framtiden för hela landet?
            Om så vore fallet, borde investeringarna vara någorlunda jämt
            fördelade över landet. Tyvärr är det inte så.
          </note>
          <note>
            Med den inriktning som satsningarna nu har koncentreras huvuddelen
            på storstadsregionerna och i södra Sverige. Därmed riskerar det
            trafikpolitiska delmålet om regional balans att bli en pratbubbla
            utan rejält innehåll. En vacker målformulering som varken regering
            eller riksdag orkar leva upp till.
          </note>
          <note>
            Konkret får Norrland bara smulor av dessa storsatsningar. Några
            exempel: Från Stockholm till
          </note>
          <note>
            Skåne skall E 4 få utbyggd motorvägsstandard under planperioden,
            medan dess norra del t.ex.
          </note>
          <note>
            genom Västeroch Norrbotten inte får någon som helst upprustning.
            Detsamma gäller riksväg 45, som i dess södra del rustas upp, medan
            den norra delen bara får punktvisa insatser, dvs. lagningar av
            tjälskott och liknande mindre förbättringar.
          </note>
          <note>
            På järnvägsområdet gäller samma obalans mellan norr och söder.
            Huvuddelen av miljardsatsningarna går till att knyta samman storstadsregionerna,
            medan t.ex. den för Norrland så viktiga pulsådern norra stambanan
            får sina investeringar kraftigt bantade: från de planerade 2,3
            miljarderna till 200
          </note>
          <note>
            miljoner. Den för Norrland så viktiga framtidssatsningen Botniabanan
            får bara sin startsträcka putsad i form av en mindre satsning
            på
          </note>
          <note>
            Ådalsbanan. Inget annat kommer i stort sett att ske under denna
            långa period.
          </note>
          <note>
            De som påstår att denna proposition och utskottets majoritetsskrivning
            är en satsning för hela landet måste vara otroligt inskränkt i
            sin framtidssyn, eller måste tro på det enkla budskapet att om
            man bara satsar på storstäderna så utvecklas hela landet automatiskt.
          </note>
          <note>
            Det betyder naturligtvis inte att vi norrlänningar är negativa
            till insatser i storstadsregionerna, men det får inte ske till
            priset av en utarmning av glesbyggdslänen.
          </note>
          <note>
            Vilka krafter påverkar den borgerliga politiken när en så våldsam
            snedfördelning sker av framtidsinvesteringarna i infrastrukturen?
            Är det de framträdande politiska lobbyisterna som har fått stort
            utrymme i storstadstidningarna som har påverkat de politiska besluten,
            eller är det näringslivets lobbyister i form av t.ex. Rail Forum
            som de borgerliga nu till fullo ställer upp på? Eller är det kanske
            effekten av att den borgerliga majoriteten ofta tvingas att söka
            politiskt stöd hos det extremt storstadsfixerade Ny demokrati,
            som har bidragit till att skapa denna obalans?
          </note>
          <note>
            Det är ju alla skattebetalare som skall vara med och betala notan
            på närmare 100 miljarder. Och visst kan hela landets utvecklas
            med en bättre fördelning av dessa resurser.
          </note>
          <note>
            Vi stöder alltså gärna viktiga projekt i storstäderna och i landets
            södra del, men vi i norra Sverige måste också få vår del av investeringskakan.
          </note>
          <note>
            Storsatsningarna på infrastrukturen är viktiga, oavsett om vi
            går med i EG eller ej. De är oerhört viktiga för framtidsbyggandet,
            men om inte inriktningen förändras, är jag övertygad om att norrlänningarnas
            syn på EG och kopplingen mot söder kan komma att förändras.
          </note>
          <note>
            Om vi skall vara med och närma oss Europa på lika villkor, bör
            självfallet detta också komma till uttryck nu när kommunikationerna
            skall förbättras.
          </note>
          <note>
            Det finns många skäl för detta.
          </note>
          <note>
            De fem nordligaste länen hade tillsammans en nettoexportöverskott
            på över 46 miljarder, och det totala nettoexportvärdet per sysselsatt
            i Norrland ligger 19 000 kr över riksgenomsnittet.
          </note>
          <note>
            Vi är självfallet beredda att även i fortsättningen dela med
            oss av våra naturresurser, men solidaritet kan aldrig vara enkelriktad.
            Vi måste också få vår del av framtidssatsningarna.
          </note>
          <note>
            Jag har dock den förhoppningen att en annan regering och en annan
            riksdagsmajoritet skall förändra och justera denna långsiktiga
            inriktning av satsningarna på infrastrukturen, så att alla människor
            -- oavett var de bor och verkar i vårt land -- skall kunna känna
            sig delaktiga i framtidssatsningarna.
          </note>
          <note>
            Fru talman! Det är mot den bakgrunden som jag har avgett detta
            särskilda yttrande.
          </note>
          <note type="speaker">
            Anf. 110 KENTH SKÅRVIK (fp):
          </note>
          <note>
            Fru talman! Folkpartiet liberalerna står bakom utskottsmajoriteten
            när det gäller detta betänkande, men jag vill ändå här lyfta fram
            de ståndpunkter som Folkpartiet har i infrastrukturfrågor samt
            något beröra vägfrågorna.
          </note>
          <note>
            Som liberaler vill vi skapa ett samhälle där människor, idéer
            och varor kan förmedlas och transporteras snabbt och effektivt.
            Väl utbyggda kommunikationer inom Sverige är nödvändiga för näringsliv
            och sysselsättning i alla delar av landet.
          </note>
          <note>
            Goda kommunikationer med utlandet är en förutsättning för Europasamarbetet.
            Resor till och från arbetet, serviceställen och fritidsaktiviteter
            är viktiga för ett fungerande vardagsliv.
          </note>
          <note>
            Samhället har ett övergripande ansvar för att kommunikationerna
            fungerar. Men det hindrar inte att trafikföretagen drivs i annan
            regi, tvärtom.
          </note>
          <note>
            Folkpartiet liberalerna vill främja konkurrensen mellan trafikföretag,
            för att konsumenternas behov skall tillgodoses till rimliga priser.
          </note>
          <note>
            Det är glädjande att det i regeringens proposition finns förslag
            om kraftiga satsningar på järnvägar och vägar. Detta är viktigt
            inte minst ur regionalpolitisk synpunkt. Utan ordentliga vägar
            och järnvägar hämmas utvecklingen i glesbygden.
          </note>
          <note>
            Men med satsningar i den storleksordning som vi i dag skall fatta
            beslut om tillsammans med de tidigareläggningar av investeringar
            som den borgerliga regeringen fattade beslut om under sitt första
            år, ökar möjligheterna till en god utveckling för glesbygden vad
            gäller vägar och järnvägar.
          </note>
          <note>
            Det är ändå värt att påpeka att det ej går att bygga järnvägar
            och vägar bara för byggandets skull.
          </note>
          <note>
            Inriktningen av projekten måste planeras med hänsyn till ekonomisk
            tillväxt, ökad trafiksäkerhet och miljön. Därför måste dessa faktorer
            vägas emot varandra innan ett projekt sätts i gång.
          </note>
          <note>
            Socialdemokraternas alternativ till regeringen präglas av överbudspolitik.
            När det gäller
          </note>
          <note>
            Socialdemokraternas infrastruktursatsningar kan man säga: sent
            skall syndaren vakna. Efter att under en större del av 1980-talet
            ha eftersatt investeringar i framför allt vägar och järnvägar
            präglas nu Socialdemokraternas politik av överbud och löften om
            dubbelt större anslag.
          </note>
          <note>
            Jag tänker nu kommentera en del olika projekt i vägdelen av propositionen.
            Att E 4 nu får motorvägsstandard mellan Helsingborg och
          </note>
          <note>
            Stockholm och vidare upp till Gävle samtidigt som
          </note>
          <note>
            E 6 mellan Trelleborg, Göteborg och Uddevalla får motorvägsstandard
            är något som vi i Folkpartiet har arbetat för länge. Att E 20
            mellan Stockholm och
          </note>
          <note>
            Göteborg får motorvägsstandard hela vägen är också ett önskemål.
            Ett första steg till detta tas i betänkandet, men det vore givetvis
            önskvärt att hela E 20 blir motorväg, enligt vår uppfattning.
          </note>
          <note>
            Fru talman! Det är inte bara i södra Sverige som det behövs bra
            vägar. I Norrland är vägarnas standard också viktig. De skall
            klara ett bistrare klimat. De skall klara tunga transporter på
            relativt små vägar dit ej järnvägen når. Satsningar görs nu på
            att förbättra och höja vägstandarden också i Norrland.
          </note>
          <note>
            Söderifrån sett kommer delar av
          </note>
          <note>
            Bergslagsdiagonalen och även den s.k Räta linjen att ingå i det
            nationella stamvägnätet. Dessa vägar är av betydelse som transitvägar
            till och från
          </note>
          <note>
            Norrland och därmed också av betydelse för
          </note>
          <note>
            Norrlands fortsatta utveckling. En väsentlig höjning av vägstandarden
            i Norrland genomförs också, och en förbättring av riksväg 45 från
          </note>
          <note>
            Värmlandsgränsen mot norr är också en nödvändighet.
          </note>
          <note>
            Om jag vänder blicken mot min egen hemtrakt,
          </note>
          <note>
            Västkusten, kan jag säga att det är glädjande att E 6
          </note>
          <note>
            blir motorväg, vilket tidigare har nämnts. Att riksväg 45 byggs
            som motorväg upp till Vänersborg är mer komplicerat. En eventuell
            vägsträckning intill Göta älv kan bli problematisk, och om riksväg
          </note>
          <note>
            45 skall byggas ut måste speciella studier genomföras över de
            rådande markförhållandena eller också måste nya markområden tas
            i anspråk.
          </note>
          <note>
            Vad gäller E 6 från Uddevalla till Svinesund har utskottet, i
            motsats till kommunikationsministern, glädjande nog beslutat att
            denna vägdel skall byggas om till motorvägsstandard. Nu måste
          </note>
          <note>
            Vägverket och Kommunikationsdepartementet försöka omprioritera
            eller ta fram behövliga pengar för färdigställandet av en nödvändig
            om- och utbyggnad. Detta är något som jag har arbetat för i riksdagen
            under flera år, och det är nu tillfredsställande att se planerna
            förverkligas. Ett annat viktigt vägprojekt i Västsverige är utbyggnad
            av riksväg 40 till full motorvägsstandard. Att denna utbyggnad
            är nödvändig beror på att riksväg 40 har varit mycket olycksdrabbad
            under åren. En höjning av standarden på denna väg kommer att drastiskt
            öka trafiksäkerheten och minska antalet trafikoffer.
          </note>
          <note>
            Fru talman! Regeringens förslag, som också utskottet i stort
            ställer sig bakom, är väl prövat.
          </note>
          <note>
            Pengar satsas på projekt i hela Sverige. Det är stora medel som
            satsas. Jag skulle vilja påstå, som talare före mig redan har
            gjort, att en regering aldrig tidigare i modern tid har satsat
            så här mycket på utbyggnad av infrastruktur. Detta visar de borgerliga
            partiernas intention att medverka till en utveckling där näringslivet,
            jobben och välfärden i hela Sverige tryggas genom goda väg- och
            järnvägsförbindelser. Dessutom höjs trafiksäkerheten och människoliv
            kan sparas.
          </note>
          <note>
            Därför yrkar jag bifall till utskottets hemställan.
          </note>
          <note type="speaker">
            Anf. 111 ELVING ANDERSSON (c):
          </note>
          <note>
            Fru talman! Rolf Clarkson har på ett utmärkt sätt tidigare i
            debatten företrätt utskottets majoritet och redovisat de överväganden
            som ligger bakom majoritetsskrivningen i betänkandet.
          </note>
          <note>
            Men eftersom detta är det största beslut som har fattats inom
            infrastrukturområdet vill jag ändå passa på att ta tillfället
            i akt att redovisa min och
          </note>
          <note>
            Centerns syn på infrastrukturen. Med hänsyn till de ansträngda
            arbetsläget i kammaren skall jag dessutom göra det mycket kortfattat.
          </note>
          <note>
            Satsningar inom infrastruktursektorn är strategiska satsningar
            inför framtiden. Genom att det skapas bra kommunikationer för
            svenskt näringsliv förbättras företagens möjligheter att konkurrera
            på den viktiga Europamarknaden. Att i den nu rådande mycket djupa
            och långvariga lågkonjunkturen göra kraftfulla insatser är en
            klok politik. Det är billigare. Man får fler mil järnväg eller
            väg till ett visst pris, jämfört med hur det var för ett eller
            ett par år sedan. Dessutom skapas sysselsättning inom den viktiga
            bygg- och anläggningssektorn. Men framför allt står Sverige, genom
            dessa investeringar bättre rustat som nation för att ta till vara
            den förbättrade konjunktur som vi vet kommer.
          </note>
          <note>
            Låt mig också konstatera att det är mycket tillfredsställande
            att vi nu får till stånd mycket kraftiga investeringar i infrastrukturen
            -- det rör sig om nästan 100 miljarder under den kommande tioårsperioden.
            Ändå vet vi som sysslar med trafikpolitik att behoven är så stora
            och många att långt ifrån alla kan tillgodoses, trots denna stora
            satsning. Detta beror till stor del på att investeringar i vägar
            och järnvägar har eftersatts under en lång följd av år.
          </note>
          <note>
            Centern har under många år varit pådrivande när det gäller både
            takten och nivån på investeringar i vägar och järnvägar. Vi fullföljer
            nu denna politik i regeringsställning. Trots ett mycket allvarligt
            statsfinansiellt läge med stora budgetunderskott gör nu riksdag
            och regering denna mycket kraftfulla satsning på de här viktiga
            framtidsinvesteringarna.
          </note>
          <note>
            I 1988 års trafikpolitiska beslut, vars mål fortfarande ligger
            fast, fastställdes fem olika delmål för trafikpolitiken. Det handlade
            om tillgänglighet, effektivitet, säkerhet, god miljö och regional
            balans. Dessa mål är delvis motstridiga. Därför är det bra att
            riksdagen nu på ett helt annat sätt än tidigare lägger fast inriktningen
            för investeringarna.
          </note>
          <note>
            Det är svåra avvägningar och prioriteringar som ligger bakom
            betänkandet. Det har gjorts avvägningar mellan de olika trafikpolitiska
            målen.
          </note>
          <note>
            Det har gjorts avvägningar mellan hur mycket som skall satsas
            på väg resp. järnväg, och det har gjorts avvägningar mellan olika
            regioners berättigade intressen. Som jag sade förut är den statsfinansiella
            situationen sådan att alla välmotiverade satsningar inte kan genomföras.
            Jag tycker ändå att det förslag som nu föreligger är en bra avvägning
            och sammanjämkning mellan de olika intressena.
          </note>
          <note>
            Från Centerns sida har vi tidigare framför allt kritiserat den
            socialdemokratiska regeringen för att två av dessa fem delmål
            har uppfyllts väldigt dåligt.
          </note>
          <note>
            Det har gällt målen om god miljö och regional balans. I det nu
            föreliggande förslaget är dessa mål på ett väsentligt sätt bättre
            tillgodosedda än tidigare. Jag hade kanske för min del velat lägga
            än större vikt vid att de miljö- och regionalpolitiska målen skall
            uppfyllas, men det är en fullt acceptabel kompromiss som har uppnåtts.
          </note>
          <note>
            Dessa investeringar skall också, Sten-Ove
          </note>
          <note>
            Sundström, ses tillsammans med de olika satsningar i mångmiljardklassen
            som regeringen har gjort i olika s.k. sysselsättningspaket, både
            förra året och i år. Just i dessa sysselsättningspaket har de
            regionalpolitiska behoven tillgodosetts i ganska stor utsträckning.
          </note>
          <note>
            Om man skall förverkliga de stolta deklarationerna om att hela
            Sverige skall leva krävs kraftfulla satsningar på infrastrukturen.
            Bra kommunikationer är den viktigaste förutsättningen för att
            en bygd eller en region skall kunna få en positiv utveckling.
          </note>
          <note>
            Även på miljöpolitikens område är trafiken ett strategiskt område.
            Skall en bra miljö åstadkommas måste också trafikpolitiken underställas
            kraven på ekologisk balans. Det handlar om kraftfulla satsningar
            på kollektivtrafik och spårburen trafik, men det handlar också
            om att på olika sätt minska utsläppen från bilar, lastbilar och
            bussar, eftersom dessa transportmedel är de enda realistiska för
            många typer av transporter i flera områden i vårt land.
          </note>
          <note>
            Det är oerhört viktigt med en helhetssyn i trafikpolitiken. De
            olika trafikslagen skall samverka -- väg, järnväg, sjö- och luftfart.
            Här behövs utan tvivel ytterligare åtgärder vidtas för att få
            detta samspel att fungera ännu effektivare.
          </note>
          <note>
            Fru talman! Jag kan avslutningsvis konstatera att dagens beslut
            innebär ett viktigt trendbrott när det gäller investeringar i
            den viktiga infrastrukturen.
          </note>
          <note>
            Inte minst gläder det mig som centerpartist och järnvägsförespråkare
            att investeringarna i järnvägar nu når nya rekordnivåer.
          </note>
          <note type="speaker">
            Anf. 112 LARS SVENSK (kds):
          </note>
          <note>
            Fru talman! Investeringar i vägar och järnvägar tilldrar sig
            alltid stort intresse. I samband med utarbetandet av betänkandet
            har utskottet behandlat inte mindre än 424 yrkanden. Jag är imponerad
            av det sätt på vilket kansliet har hanterat frågorna och den vilja
            som har funnits i utskottet att komma framåt i behandlingen.
          </note>
          <note>
            Goda kommunikationer är bra för ett land. Det råder det stor
            enighet om. Svårare är det att definiera vad som är goda kommunikationer.
            För den som bor nära tunnelbanestationen kan bilen anses som onödig
            i samhället. För en glesbygdsbo kan den vara en livsnödvändighet.
          </note>
          <note>
            Upprinnelsen till proposition 176 om investeringar i trafikens
            infrastruktur finner vi i ett utskottsinitativ, där det sades
            att riksdagens och regeringens inflytande över investeringsplaneringen
            borde stärkas, utan att någon detaljstyrning får ske. Utskottet
            ansåg dessutom att det var av grundläggande betydelse att övergripande
            politiska avvägningar skall ske på politisk nivå och inte på myndighetsnivå
            och att regeringen borde ge riksdagen ett underlag med förslag
            till övergripande riktlinjer.
          </note>
          <note>
            Det här måste tolkas som att de övergripande besluten skall fattas
            på politisk nivå och att vi skall överlåta detaljerna -- när,
            var, hur, osv -- till verken, dvs. experterna.
          </note>
          <note>
            De satsningar som nu föreslås i proposition 176
          </note>
          <note>
            innebär ett stort lyft vad gäller investeringar i vägar och järnvägar
            jämfört med vad vi har varit vana vid under 80-talet. För åren
            1993-1996 föreslås investeringar i en storleksordning som är fem
            gånger större än vad som kunde åstadkommas under 80-talet. Det
            betyder också -- om jag förstått
          </note>
          <note>
            Sven-Gösta Signells anförande rätt -- att om man mäter en regerings
            kompetens genom investeringsnivån, kommer vi att ha en regering
            med fem gånger högre kompetens än vad vi hade under 80-talet.
          </note>
          <note>
            Det är därför med förvåning vi nu ser att
          </note>
          <note>
            Socialdemokraterna inte är nöjda, utan föreslår att investeringarna
            i det närmaste skall fördubblas. I
          </note>
          <note>
            den s.k. 200-miljardersreservationen kan man summera investeringarna
            till 155 miljarder, att jämföras med propositionens 98 miljarder.
          </note>
          <note>
            Förklaringen ligger naturligtvis i att
          </note>
          <note>
            Socialdemokraterna i opposition har tillgång till betydligt mer
            pengar än regeringen.
          </note>
          <note>
            Propositionen innebär ett stort lyft när det gäller järnvägen.
            Satsningarna utgör det största paket på över 100 år.
          </note>
          <note>
            En allmän kritik är att propositionen saknar s.k.
          </note>
          <note>
            miljöprofil. Vid en jämförelse mellan satsningar på väg resp.
            järnväg kan sägas att allt under 50 % i satsning på järnväg är
            lika med underkänt.
          </note>
          <note>
            Om vi beaktar att endast 12 % av de långväga persontransporterna
            och 28 % av långväga godstransporterna sker på järnväg, kan man
            konstatera att över 40 %, dvs. 32 miljarder plus halva LTA-anslaget,
            satsas på järnvägen. Det sker alltså en kraftig överinvestering
            om vi ser till det faktiska nyttjandet. Det sker helt avsiktligt
            för att styra över mer av transporterna till järnväg. Ser vi till
            Socialdemokraternas reservation, vill man med sin ''överinvestering''
            lägga 17 miljarder extra på järnväg och hela 43 miljarder på vägarna.
          </note>
          <note>
            Vi kristdemokrater vill vara med att skapa ett samhälle där vi
            kan erbjuda snabba och effektiva kommunikationer såväl inom landet
            som ut i världen, och det skall ske på ett trafiksäkert och miljövänligt
            sätt -- en kombination som inte alltid är den lättaste att åstadkomma.
          </note>
          <note>
            --Vi måste skapa ett vägsystem som kan erbjuda ett körsätt som
            minimerar utsläppen.
          </note>
          <note>
            --Vi måste satsa på järnväg och på övrig kollektivtrafik som
            på olika sätt nyttjas av allmänheten, och vi skall dessutom stimulera
            användningen.
          </note>
          <note>
            --Vi måste ställa höga krav på bränsle och fordon.
          </note>
          <note>
            --Vi måste ta till vara de möjligheter som finns att bygga säkra
            vägsystem.
          </note>
          <note>
            Detta var några exempel. Vi kan konstatera att detta finns omnämnt
            i propositionen.
          </note>
          <note>
            Det finns två extra känsliga infrastruktursatsningar som nu är
            mycket debatterade. Det är
          </note>
          <note>
            Öresundsbron och tredje spårets dragning genom
          </note>
          <note>
            Riddarholmen.
          </note>
          <note>
            När det gäller tredje spåret, som omfattas av detta betänkande,
            undrar jag om det egentligen är så klokt att låta vårt vackra
            Stockholm, kringgärdat av så mycket vatten, vara nav för tågtrafiken.
            Uppsala ligger faktiskt närmare Arlanda än Stockholm. Det hade
            kanske varit bättre att lägga navet där. Från
          </note>
          <note>
            Uppsala finns det dessutom redan en fungerande pendeltrafik till
            Stockholm.
          </note>
          <note>
            Vi kan ändå konstatera att utskottet inte helt har stängt dörren
            för alternativa lösningar. Kravet är att inte kostnad och tidsplan
            allvarligt äventyras.
          </note>
          <note>
            Fru talman! Det betänkande vi nu skall ta ställning till bygger
            i stort på proposition 176. Små justeringar har gjorts, vilka
            kommer att lyftas fram senare i debatten.
          </note>
          <note>
            När det gäller finansieringen konstaterar utskottet, tyvärr,
            att finansutskottet inte accepterar att lån tas upp i Riksgäldskontoret,
            utan man förordar anslag via statsbudgeten. Det är beklagligt,
            men trafikutskottets ställningstagande påverkar ändå inte omfattningen
            av investeringarna eller ger någon tidsförskjutning.
          </note>
          <note>
            Fru talman! Jag yrkar, förutom bifall till reservation
          </note>
          <note>
            3, bifall till utskottets hemställan.
          </note>
          <note>
            Anf. 113 STEN ANDERSSON i Malmö
          </note>
          <note>
            (m):
          </note>
          <note>
            Fru talman! Det har sagts tidigare att hela Sverige skall leva,
            och det kan vi vara överens om. Vi är också lika överens om att
            det krävs goda kommunikationer för att uppnå detta. Men vi kanske
            snart måste börja fråga oss vilken sorts kommunikationer vi skall
            ha i vårt land.
          </note>
          <note>
            Det finns nämligen vad gäller Sverige ett antal begränsningar,
            vilket man ser vid en jämförelse med andra länder. Sverige har
            en stor yta. Vi har en låg befolkningstäthet, och vi har, höll
            jag på att säga, inga pengar. Det beslut vi kommer att fatta i
            dag, med inriktning på järnväg och biltrafik, måste vi acceptera.
            Men vi kanske måste tänka en gång till när det gäller de satsningar
            vi skall göra på 2000-
          </note>
          <note>
            talet.
          </note>
          <note>
            Fru talman! Frågan måste ställas: Har Sverige förutsättningar
            att bli ett järnvägsland? Tyskland har tio gånger fler invånare
            än Sverige men bara
          </note>
          <note>
            65 % av Sveriges yta. Man talar om snabbtågen i
          </note>
          <note>
            Frankrike. Men man glömmer att tala om att
          </note>
          <note>
            Parisområdet rymmer lika mycket människor som hela Sverige. Man
            talar också ofta om snabbtåget mellan Paris och Lyon. Lyon är
            lika stort som
          </note>
          <note>
            Stockholm.
          </note>
          <note>
            Skulle man applicera dessa förutsättningar på
          </note>
          <note>
            Sverige, skulle Stockholm vara lika stort som
          </note>
          <note>
            Sverige är i dag, och Alingsås skulle vara lika stort som Stockholm.
            Då hade det kanske funnits skäl att bygga snabbtågsförbindelser.
            Det finns i dag snabbtåg som visar mycket röda siffror. Vi kan
            inte slösa och låna pengar till kommunikationer som inte har någon
            chans att bära sig.
          </note>
          <note>
            Nu får vi visserligen i riksdagen i allmänhet och i utskottet
            i synnerhet av lobbyister höra att framtiden för Sverige är järnvägen.
            Men jag kan, fru talman, inte undgå att påpeka, att ett särpräglat
            drag hos dessa lobbyister är att de samtliga är mycket hårt knutna
            till järnvägsindustrin. Detta klara faktum får vi aldrig bortse
            ifrån när vi skall hantera svenska folkets pengar.
          </note>
          <note>
            Det har sagts här i dag att det är billigare att bygga järnvägar
            nu. Det kan förvisso ingen förneka. Men som Elving Andersson också
            sade är det lika många procent billigare att bygga vägar. Det
            framgår inte alltid av den debatt som vi för.
          </note>
          <note>
            Fru talman! Jag menar att vi inte får utesluta biltransporter
            av miljöskäl som inte riktigt existerar längre. På det här området
            finns det en mycket kraftig positiv utveckling. De lastbilar och
            bussar vi ser i dag och dem vi ser i morgon kommer att skilja
            sig väsentligt från dem vi hade för fem år sedan.
          </note>
          <note>
            Fru talman! Jag är inte motståndare till järnväg och inte någon
            aktiv förespråkare för bil- och busstrafik, men vi skall använda
            de kommunikationsslag där vi får mest för pengarna och där vi
            ändå kan göra en god insats för miljön.
          </note>
          <note>
            Jag har inte tid att provocera just nu eftersom jag skall spela
            fotboll. Låt mig ändå till sist ställa en fråga. Det gäller Öresundsbron.
            Eftersom jag kommer från Malmö är den ganska intressant för mig.
            Jag skulle vilja ha svar på följande fråga. Jag har åkt runt i
            Sverige med utskottet och privat. Då har jag noterat att alla
            de som använder de broar som finns, är ytterst tacksamma för dem.
            Små broar är tydligen positiva, men inte längre broar. Var går
            gränsen i meter mellan en negativ och en positiv bro?
          </note>
          <note type="speaker">
            Anf. 114 BO NILSSON (s):
          </note>
          <note>
            Fru talman! Jag kommer i huvudsak att ta upp frågan om vägpolitiken
            i allmänhet och dess betydelse i framtidens transportsystem. Men
            jag kommer också att ta upp våra socialdemokratiska förslag och
            därmed våra reservationer som lagts till betänkandet TU35.
          </note>
          <note>
            1990-talet kommer säkerligen att bli infrastrukturens årtionde,
            framför allt om de satsningar som vi socialdemokrater föreslår
            blir förverkligade. Regeringens förslag till investeringar är
            otillräckliga. Det har bekräftats av att kommunikationsministern
            just sade att han egentligen ställde upp på både Banverkets och
          </note>
          <note>
            Vägverkets förslag. Då tror jag att vi ligger ganska rätt.
          </note>
          <note>
            Det skall tilläggas att satsningarna på drift och underhåll av
            vägarna också är klart otillräckliga.
          </note>
          <note>
            Med andra ord bevarar de inte vägkapitalet, vilket alla experter
            anser vara ett av de viktigaste målen för vägpolitiken.
          </note>
          <note>
            I ett nytt Europa kommer transportsektorn att få en viktigare
            roll än i dag. Transporterna kommer att öka enormt och de regioner
            och länder som vågar satsa på att bygga ut sin infrastruktur kommer
            att stå sig väl i framtidens nya Europa. Vi socialdemokrater är
            övertygade om att Sverige bl.a. därför behöver ett nationellt
            vägnät av minst den omfattning och kvalitet som Vägverket föreslagit
            i sitt sammanvägda förslag. Vi behöver det för tillväxtens och
            näringslivets skull, men också för trafiksäkerhetens skull. Detta
            är inte minst viktigt mot bakgrund av vårt avståndshandikapp i
            förhållande till den stora centraleuropeiska marknaden.
          </note>
          <note>
            Sverige är en del av Norden. Norden är en viktig del av Europa
            -- dess vägar hör samman. Med en planeringsram på 75 miljarder
            kronor är det möjligt att under planeringsperioden nå full målstandard
            på alla de vägar som Vägverkets sammanvägda förslag till stamvägnät
            omfattar.
          </note>
          <note>
            Vi socialdemokrater föreslår att planeringsramen bör vara 75
            miljarder kronor under planperioden
          </note>
          <note>
            1994--2003. Vägarna är och kommer under lång tid att vara basen
            i transportsystemet. De är en nödvändighet för såväl den svenska
            glesbygden som industrins behov av flexibla transporter. För att
            detta system skall fungera på ett bra sätt i framtiden behövs
            åtgärder inom hela vägtrafiksystemet, en väl utbyggd infrastruktur
            och en modern miljövänlig fordonspark.
          </note>
          <note>
            Stora satsningar måste emellertid göras för att minska trafikens
            miljöproblem. Målet måste vara att så snart som möjligt nå kravet
            om avgasfria fordon. Katalysatorer och blyfri bensin har glädjande
            nog gett flera positiva miljöeffekter. Före år 2000 kommer bilarnas
            blyföroreningar nästan att ha försvunnit. En rad andra utsläpp
            från personbilarna kommer också att ha minskat med ca
          </note>
          <note>
            80 % jämfört med situationen före införandet av katalysatorer.
            Krav måste ställas på ytterligare minskningar av föroreningarna.
            Ytterligare insatser måste göras för att stimulera forskning och
            utveckling av eldrivna och vätgasdrivna bilar och bilar tillverkade
            med hybridteknologi.
          </note>
          <note>
            Även beträffande lastbilar bör det självfallet också vara möjligt
            att på sikt uppnå avgasfria fordon i början av 2000-talet. Här
            gäller det att få statsmakten och samhället att ställa krav på
            biltillverkare, forskare och användare. Vi socialdemokrater är
            beredda att ställa långtgående krav för att minska trafikens miljöproblem.
          </note>
          <note>
            Förutom att införa tekniska förbättringar av fordonen kommer
            ett viktigt medel för minskning av luftföroreningarna i städerna
            att vara omläggning av vägnätet, så att genomfartstrafiken leds
            utanför städerna. Vi vill att förbifarter skall byggas för att
            förbättra miljön i utsatta orter.
          </note>
          <note>
            Därmed kommer man inte bara att kunna minska de lokala luftföroreningarna
            i städerna väsentligt, man kommer också i hög grad att reducera
            bullerproblemen. Om man samtidigt kan minska hastigheten på det
            lokala vägnätet i städerna, kommer vägtrafikens totala bullerproblem
            att minska väsentligt.
          </note>
          <note>
            Vi politiker måste våga pröva olika möjligheter för att minimera
            trafikens miljöproblem. Vägverket anger i sin sammanfattning att
            man genom satsningar på järnvägsinvesteringar kan minska vägtrafikens
            ökningstakt, observera ökningstakt, med 3 procentenheter. Även
            om jag tror och hoppas på en större överflyttning av inte minst
            godstrafik till järnväg, måste man konstatera att det inte är
            möjligt att i någon nämnvärd grad minska behovet av stora investeringar
            i Sveriges vägnät.
          </note>
          <note>
            Fru talman! Jag måste tyvärr återgå till betänkande
          </note>
          <note>
            35 för att bevisa de svagheter som det borgerliga förslaget innehåller.
            En bidragande orsak är den kompromiss som träffats mellan de borgerliga
            partierna. En kompromiss blir sällan riktigt bra, och här finns
            ett bevis för detta. Genom kraven från
          </note>
          <note>
            Centern har stamvägnätet utökats för mycket. Det är för många
            vägar som ingår och därmed minskar möjligheten till måluppfyllelse.
            Det blir därmed omöjligt att tillgodose de i stamvägnätet ingående
            vägarnas investeringsbehov.
          </note>
          <note>
            Vi socialdemokrater anser att regeringen gör fel när man pekar
            ut ett för stort antal vägar som stamnätsvägar, samtidigt som
            man inte är beredd att satsa på dessa vägar på ett sätt som gör
            att de förtjänar beteckningen stamnätsväg.
          </note>
          <note>
            Låt mig ta några exempel och börja med E 4
          </note>
          <note>
            Gävle--Haparanda. I Vägverkets sammanvägda förslag föreslås att
            E 4 Gävle--Sundsvall skall få motorvägsstandard samt att E 4 Sundsvall--
          </note>
          <note>
            Haparanda skall byggas ut till 13-metersstandard.
          </note>
          <note>
            2,1 miljarder kronor skall investeras under planperioden, alltså
            fram till år 2003.
          </note>
          <note>
            I utskottsmajoritetens förslag kommer delen
          </note>
          <note>
            Sundsvall--Haparanda inte att få ett enda nickel, inte ens till
            punktvisa insatser. När det gäller delen
          </note>
          <note>
            Gävle--Sundsvall har standarden sänkts till 13
          </note>
          <note>
            meter, trots uttryckliga löften från kommunikationsministern
            om motorvägsstandard.
          </note>
          <note>
            Detta gäller inte minst den färdigprojekterade delen Söderhamn--Hudiksvall.
          </note>
          <note>
            Ett parallellbygge med Ostkustbanan ger en samordningsvinst på
            ca 100 miljoner kronor. En stor del av sträckan är färdig för
            start. En nerprioritering till 13 meter innebär en försening av
            projektet med minst sex månader. Om man i ett senare skede, vilket
            troligen är nödvändigt, kommer att bygga ut till motorväg, innebär
            detta en total kostnadsfördyrning på denna sträcka med ca
          </note>
          <note>
            130 miljoner kronor.
          </note>
          <note>
            Denna E 4-del från Gävle till Haparanda är en viktig pulsåder
            för norra Sverige. Sten-Ove
          </note>
          <note>
            Sundström har ju redan talat om det. Därför måste det kännas
            bittert för kommunikationsministern, även om han inte är närvarande
            i kammaren nu, att bokstavligt talat ha blivit överkörd i en så
            viktig regionalpolitisk fråga. När han dessutom har varit uppe
            på platsen och uttryckligen lovat att det skall bli motorvägsstandard,
            måste nederlaget kännas så mycket värre. Man frågar sig om de
            andra borgerliga partierna är beredda att ta ansvar för ett sådant
            löftesbrott.
          </note>
          <note>
            Utskottsmajoriteten skriver något kryptiskt om att regeringen
            i fråga om vissa vägavsnitt och inom investeringsramen bör kunna
            avvika från den målstandard som anges i propositionen i fall då
            det är uppenbart att en avvikelse skulle innebära betydande effektivitetsvinster.
          </note>
          <note>
            Det jag nu har sagt om framför allt sträckan
          </note>
          <note>
            Söderhamn--Hudiksvall är väl ett sådant exempel, eller hur Jan
            Sandberg, som är majoritetens företrädare? Jag vill gärna ha ett
            konkret svar på den frågan.
          </note>
          <note>
            Nästa sträcka är E 20 sträckan Göteborg--Örebro.
          </note>
          <note>
            Där skriver de borgerliga och Ny demokrati att inga åtgärder
            bör vidtas som hindrar att även sträckan
          </note>
          <note>
            Göteborg--Örebro på sikt kan uppnå motorvägstandard. Detta är
            enligt min uppfattning ungefär ''god dag yxskaft''. Vägverket
            anser att det skulle behövas 6 miljarder kronor, varav 4,2 under
            planperioden, och majoriteten föreslår 160
          </note>
          <note>
            miljoner, observera 160 miljoner. Detta betyder att det praktiskt
            taget inte kommer att hända något positivt för E 20, bortsett
            från någon enstaka punktinsats.
          </note>
          <note>
            E 22-stråket mellan Karlskrona och Malmö är en viktig pulsåder
            för sydöstra Sverige. Det finns mycket besvärliga förbifarter
            både i Skåne och
          </note>
          <note>
            Blekinge. Det är också en väg med hög trafikbelastning och brister
            i trafiksäkerheten.
          </note>
          <note>
            Denna väg kommer säkerligen att öka i betydelse av framför allt
            två skäl: dels den fasta förbindelsen över Öresund, dels den,
            som alla är överens om, ökade trafiken mot Östeuropa. Även här
            har regeringens dåliga kompromiss betytt att vägen klassats ner,
            vilket får negativa konsekvenser för sydöstra Sverige, inkl. Skåne.
          </note>
          <note>
            En annan konsekvens av regeringens förslag kommer att synas när
            det gäller E 6 Göteborg--
          </note>
          <note>
            Svinesund. Den sträckan är av stor betydelse inte bara för Sverige
            utan också för Norge. Den vägen kan inte heller byggas ut till
            motorvägsstandard under planperioden. Detta trots att borgarna
            i utskottet tycker att det vore riktigt. Det finns starka skäl
            till att stödja det socialdemokratiska alternativet -- om inte
            annat så av trafiksäkerhetsskäl. Denna väg är hårt belastad.
          </note>
          <note>
            Jag måste emellertid också säga något positivt om utskottets
            borgerliga ledamöter. Det gäller framför allt vägsträckningarna
            i Skåne. Utskottet har i enighet konstaterat att Skåne är ett
            viktigt transitområde för export och import av varor.
          </note>
          <note>
            Också en mycket stor del av personresorna till och från Sverige
            passerar landskapet. Därför behövs i framtiden inte en utan två
            pulsådror för vägtrafiken söderut genom Skåne. Det hedrar utskottets
            ledamöter att vi kunnat enas om detta.
          </note>
          <note>
            Sammanfattningsvis måste det dock sägas att regeringens förslag
            om medel till väginvesteringar är otillräckliga. Dessutom har
            kompromissen inneburit att ett för stort vägnät tillförts stamvägnätet.
            Detta betyder att många viktiga vägar som har stor betydelse för
            det nationella vägnätet inte får sin berättigade del av anslaget
            för utbyggnad. Dessutom kommer betydande summor gå förlorade då
            redan färdigprojekterade vägar måste nedprioriteras från t.ex.
            motorväg till 13-
          </note>
          <note>
            metersväg och att samordningsvinster går förlorade.
          </note>
          <note>
            Nu hade jag tänkt att ta upp frågan om vägunderhållet. Men jag
            måste notera att jag inte hinner med.
          </note>
          <note>
            Jag konstaterar att det behöver satsas mer på vägunderhållet.
            Det har de flesta här redan sagt. Vi vill satsa 3,5 miljarder
            kronor till för att bevara vägkapitalet. De borgerliga säger nej.
          </note>
          <note>
            Jag hinner inte ta upp frågan om länsanslagen. Jag avslutar med
            att säga följande. Finansieringen av dessa investeringar är ett
            stort problem. De flesta industriländer i vår närhet satsar 1,5--2
            % av bruttonationalprodukten. Rolf Clarkson säger att vi också
            har gjort det. Jag tycker att det finns all anledning att sikta
            på att nå dit igen. Det är kanske det som behövs för infrastrukturen.
            Jag tror att det finns möjlighet att diskutera frågan om finansieringen
            framöver. Jag hinner som sagt inte fördjupa mig i den frågan nu.
          </note>
          <note type="speaker">
            Anf. 115 JAN JENNEHAG (v):
          </note>
          <note>
            Fru talman! Karl-Erik Persson har redovisat konsekvenserna av
            Vänsterpartiets politik och inställning till utbyggnaden av vägnätet.
          </note>
          <note>
            Här finns olika symbolfrågor. Öresundsbron har under lång tid
            varit en, där vårt nej till projektet har varit en konsekvens
            av den syn vi har på utbyggnaden av vägnätet. Vedaprojektet är
            en annan sådan testpunkt där man kan se vilka konsekvenser politiken
            får.
          </note>
          <note>
            Låt oss ta Vedaprojektet som ett exempel. Vi kan först och främst
            konstatera att i betänkandet har de motionsförslag som säger nej
            till bygget avfärdats praktiskt taget utan kommentarer.
          </note>
          <note>
            Beslutsunderlaget i propositionen var undermåligt.
          </note>
          <note>
            Det var helt enkelt inte möjligt att ta ställning till
          </note>
          <note>
            Vedaprojektet med utgångspunkt i de uppgifter som presenterades
            i propositionen. Där jämfördes
          </note>
          <note>
            Vedaprojektet med Sandöalternativet.
          </note>
          <note>
            Sandöalternativet innebär, med hjälp av en ändrad sträckning
            av vägen, en förbättring av
          </note>
          <note>
            Sandöbroarna.
          </note>
          <note>
            I propositionen finns inte heller någon ekonomisk jämförelse.
            Det är ytterst anmärkningsvärt att i en proposition ange alternativ
            utan att jämföra de ekonomiska utfallen.
          </note>
          <note>
            Vägverket har gjort ett omfattande utredningsarbete, och Vägverket
            redovisar
          </note>
          <note>
            Sandöalternativet som ett samhällsekonomiskt klart mer fördelaktigt
            alternativ. Detta nämns över huvud taget inte i propositionen
            eller betänkandet.
          </note>
          <note>
            Någon jämförelse mellan kalkylerade kostnader för drift och underhåll
            nämns inte heller.
          </note>
          <note>
            Miljökonsekvenserna anges som likvärdiga, men att Vedaalternativet
            blir nio kilometer kortare.
          </note>
          <note>
            Först och främst är detta felaktigt. Det blir en skillnad på
            två kilometer. Det rör sig om sju kilometers förkortning. Men
            det viktigaste är att läsaren bibringas närmast föreställningen
            att
          </note>
          <note>
            Vedaalternativet skulle vara att föredra från miljösynpunkt.
            Någon annan motivering än förkortning av vägsträckan ges inte.
          </note>
          <note>
            Låt oss titta på vad gällande lag säger. Vi kan se att av 2 kap.
            i naturresurslagen framgår det att stora mark- och vattenområden
            som inte alls eller endast obetydligt är påverkade av exploateringsföretag
            eller andra ingrepp i miljön skall så långt möjligt skyddas mot
            åtgärder som kan påverka områdenas karaktär. Det är ju alldeles
            utmärkt. Få saker påverkar detta områdes karaktär i så hög grad
            som
          </note>
          <note>
            Vedaprojektet.
          </note>
          <note>
            Det här var naturfrågorna. Det finns mängder av andra skäl som
            gör detta område värt att skydda, t.ex. fornminnen. Denna vägsträckning
            kommer att gå i ett område som är av stor betydelse för vårt kulturarv
            och vårt historiska arv.
          </note>
          <note>
            Om man skulle göra en samhällsekonomisk kalkyl över vad som har
            fordrats för att skapa den miljö som nu finns där och sedan jämför
            med vad som satsas på detta projekt, skulle det visa sig att jämförelsen
            blir helt orimlig. Vi kommer i ett slag att ödelägga stora värden
            som aldrig kommer att gå att återskapa. Vad blir nu skyddsvärt,
            fru talman, om man låter detta projekt genomföras? Vilka andra
            områden i Sverige kommer då att anses skyddsvärda vid framtida
            vägprojekt av liknande slag?
          </note>
          <note>
            Övriga uppgifter i propositionen var av närmast fiktiv karaktär.
            Regeringen hävdar att planberedskapen för vägbygget är mycket
            god. Det är möjligt. Men det intressanta är naturligtvis återigen
            jämförelsen med andra alternativ. Hur bra är detta projekt i förhållande
            till
          </note>
          <note>
            Sandöalternativet? Det är inte alls säkert att
          </note>
          <note>
            Vedaalternativet är överlägset i fråga om att snabbt komma i
            gång med bygget. Förmodligen tvärtom.
          </note>
          <note>
            Sandöalternativet kan startas omedelbart. För
          </note>
          <note>
            Vedaprojektet gäller också att de geologiska förhållandena är
            mycket ofullständigt utredda.
          </note>
          <note>
            Överraskningar blir oundvikliga. Kostnaderna kommer att öka.
            Sandöalternativet är inte i lika hög grad osäkert.
          </note>
          <note>
            Fru talman! Det är sällan som riksdagen har haft ett sådant dåligt
            underlag att ta ställning till. Jag yrkar bifall till Karl-Erik
            Perssons meningsyttring vad gäller mom. 9.
          </note>
          <note type="speaker">
            Anf. 116 JAN SANDBERG (m):
          </note>
          <note>
            Fru talman! Jag skall främst beröra de vägsatsningar som tas
            upp i betänkandet. Det är ingen nyhet att förslaget från regeringen
            innebär de största satsningarna i modern tid på bl.a. vägarna.
          </note>
          <note>
            Det är är av olika skäl bra, t.ex. om vi vill ha ökad tillväxt
            i landet, fungerande vägtransporter, ökad trafiksäkerhet och en
            bättre miljö. Det är också positivt om det här samtidigt kan ge
            många nya arbetstillfällen.
          </note>
          <note>
            Utskottet stöder i huvudsak regeringens förslag.
          </note>
          <note>
            Men utskottet föreslår också vissa justeringar. Rent allmänt
            vill utskottet ha en något större inriktning på bredare och trafiksäkrare
            vägar, framför allt motorvägar, på vissa sträckor. Det här skall
            finansiellt lösas inom den ram som föreslås. Norra delen av E
            6, Göteborg-Svinesund, skall få motorvägsstandard. Det handlar
            om att eventuella förseningar av utbyggnaden av E 4 måste undvikas.
          </note>
          <note>
            I första hand skall E 4 byggas ut i nuvarande sträckning genom
            Skåne till motorväg. Därefter kan en ny sträckning i södra Skåne
            byggas. Vad det gäller E 20 säger utskottet att inga åtgärder
            skall vidtas som hindrar att även sträckan Göteborg--
          </note>
          <note>
            Örebro på sikt skall kunna uppnå motorvägsstandard.
          </note>
          <note>
            Trafikutskottet uttalar också att regeringen inom ramen för ett
            visst vägavsnitt får avvika från målstandarden 13 meter till motorvägsstandard
            om det kan innebära betydande effektivitetsvinster.
          </note>
          <note>
            Det kan exempelvis gälla E 20 mellan Göteborg och Örebro eller
            E 4 mellan Gävle och Sundsvall.
          </note>
          <note>
            Det avsätts också medel för en bro över
          </note>
          <note>
            Ångermanälven -- den s.k. Vedabron. Det är inte direkt ett nytt
            förslag som har kastats fram, vilket föregående talare antydde.
            Det har behandlats på det sätt som dylika förslag skall behandlas.
            Det är heller ingen nyhet att många kommuner och
          </note>
          <note>
            Länsstyrelsen tycker att Vedabron är det bästa förslaget.
          </note>
          <note>
            Utskottet betonar också att länstrafikanläggningssatsningarna
            på vägsidan skall öka framkomligheten och minska avgasutsläppen.
          </note>
          <note>
            Intresset för propositionen har varit mycket stort.
          </note>
          <note>
            Behovet av fungerande vägtransporter är stort, och nyttan är
            stor. Man kan också se intresset i det stora antal motioner som
            har avlämnats i samband med propositionen. En del motioner har
            fått en positiv behandling. Andra har inte fått lika positiv behandling,
            framför allt därför att vi inte har obegränsat med pengar i Sverige.
          </note>
          <note>
            Jag vill här betona att riksdagen normalt inte bestämmer så mycket
            om detaljer i vägdragningar m.m. utan mer om målinriktningar för
            olika projekt. Så är det även i det här betänkandet.
          </note>
          <note>
            Fru talman! Jag vill yrka bifall till hemställan i betänkandet
            med undantag för mom. 4, där vi moderater har en reservation --
            reservation nr 3.
          </note>
          <note>
            Jag kan inte undgå att något kommentera
          </note>
          <note>
            Socialdemokraternas förslag. Jag skulle vilja kalla det för julaftonsteoremet.
            De vill göra alla satsningar överallt. Problemet är bara, vilket
            nämnts tidigare, Socialdemokraternas finansiering.
          </note>
          <note>
            Om jag skall kommentera några av de frågor Bo
          </note>
          <note>
            Nilsson tog upp i sitt inlägg vill jag säga följande.
          </note>
          <note>
            Det framfördes synpunker på att vi försöker vara litet mer flexibla
            vad gäller satsningarna på stamvägnät och riksvägnät. Jag tycker
            inte att man skall kritisera att vi försöker vara litet mer flexibla.
          </note>
          <note>
            Det här är trots allt saker som riksdagen inte skall fatta detaljbeslut
            om. Det är ett sätt att från utskottets sida se till att de som
            kan dessa saker bäst -- Vägverket, regeringen -- ser till att
            de här avvägningarna görs. Det blir säkerligen mycket bra på alla
            sätt och vis.
          </note>
          <note>
            Det har också framförts kritik mot att vi föreslår att man på
            vissa sträckor skall gå från målstandard 13
          </note>
          <note>
            meter upp till motorvägsstandard. Det skulle omöjliggöra satsningar
            på dessa speciella vägsträckor. Så är det inte heller. Det tar
            kanske litet längre tid, och måluppfyllelsen kan kanske inte nås
            under denna planperiod, men målet är helt klart.
          </note>
          <note>
            Det var litet underligt att höra Bo Nilsson kritisera trafikutskottets
            ställningstagande om vissa vägsträckor och påstå att utskottsmajoriteten
            har en annorlunda inriktning och nya skrivningar, när han i samma
            andetag säger att han tycker att det är väldigt bra att utskottet
            har en speciell skrivning om
          </note>
          <note>
            E 4 i Skåne. Det var tydligen bra.
          </note>
          <note>
            Vi tycker att den liksom utskottsmajoritetens övriga skrivningar
            i betänkandet är bra. Jag yrkar alltså bifall till utskottets
            hemställan.
          </note>
          <note type="speaker">
            Anf. 117 JAN JENNEHAG (v) replik:
          </note>
          <note>
            Fru talman! Jan Sandberg tog upp Vedaprojektet och nämnde att
            kommuner och Länsstyrelsen i
          </note>
          <note>
            Västernorrland är positiva. Ja, det är de naturligtvis. Här blir
            det pengar till Norrland -- det blir pengar till länet. Det är
            också en symbolfråga när det gäller satsning på Norrland.
          </note>
          <note>
            Jag menar att Norrland behöver andra satsningar än motorvägar
            och stora trafikinvesteringar.
          </note>
          <note>
            Sådana behövs också, men inte i den form som
          </note>
          <note>
            Vedaprojektet har fått.
          </note>
          <note>
            Länsstyrelsen i Västernorrland har i detta fall valt att företräda
            andra intressen än de miljömässiga.
          </note>
          <note>
            Jag kan ha förståelse för det, även om jag beklagar det. Länsstyrelsen
            och kommunerna har heller inte behövt ta hänsyn till Vedaprojektets
            sämre samhällsekonomiska lönsamhet i jämförelse med
          </note>
          <note>
            Sandöalternativet. Det är ju staten som betalar, och pengar spiller
            över i länet. Det är inte konstigt att
          </note>
          <note>
            Länsstyrelsen och kommunerna är positiva.
          </note>
          <note type="speaker">
            Anf. 118 BO NILSSON (s) replik:
          </note>
          <note>
            Fru talman! Det är ganska konstigt att höra Jan
          </note>
          <note>
            Sandberg tala om julafton.
          </note>
          <note>
            Kommunikationsministern har uttalat att de insatser vi socialdemokrater
            föreslår är vad som behövs, men att Sverige inte klarar av det.
            När vi tycker att vi kan genomföra förslagen säger Jan
          </note>
          <note>
            Sandberg att det är julafton. Tycker inte också Jan
          </note>
          <note>
            Sandberg att vårt förslag egentligen är bäst? Han har bara inga
            pengar.
          </note>
          <note>
            Det vore välgörande att få ett sådant svar, för jag tror att
            det är det Jan Sandberg tänker. Han behöver inte säga det i dag
            om han inte vill; han kan säga det sedan.
          </note>
          <note>
            När det gäller de löften om att E 6 och E 20 skall bli motorväg
            osv. som Jan Sandberg ger är det ju faktiskt på det sättet att
            ni inte har några pengar till det. Det är bara att konstatera
            att det blir mycket dyrare att först bygga 13-metersväg och sedan
            motorväg. Det är slöseri med statens medel att göra en sådan prioritering.
          </note>
          <note>
            Ett av skälen till problemen, Jan Sandberg, är att ni har dragit
            in för många vägar i stamvägnätet.
          </note>
          <note>
            Därför måste ni försämra det. Om vi skulle räkna kvadratmeter
            tror jag inte att vi socialdemokrater föreslår fler kvadratmeter
            väg än vad ni gör. Det är bara det att ni har lagt ut ett pussel
            över landet. Det tror jag inte att Jan Sandberg själv tycker är
            speciellt bra, men så är det när fyra partier skall samsas.
          </note>
          <note>
            Jag hade tänkt att i mitt anförande tala om att det är bra att
            ni visar flexibilitet. Det har vi socialdemokrater nämligen också
            skrivit i vår reservation. Men man hinner inte med allt. Låt mig
            säga, fru talman, att jag tycker att det är på gränsen till orättvist
            att inläggen i debatten om en så stor fråga -- 150 miljarder skall
            satsas på nybyggnad och underhåll av vägar -- skall klaras på
            10 minuter. Det är praktiskt taget omöjligt. Jag vill ha sagt
            det.
          </note>
          <note>
            När det gäller E 6 och E 20 har också Folkpartiet sagt att det
            är viktigt att vi bygger motorvägar, därför att det är det som
            behövs. Det bästa sättet att klara det är faktiskt att rösta på
            våra reservationer, för då blir det de vägar och den vägstandard
            som de flesta egentligen vill ha, men som regeringen anser att
            vi inte har pengar till.
          </note>
          <note>
            Bifall till våra reservationer innebär att vi kan bygga de motorvägar
            som alla egentligen vill ha.
          </note>
          <note type="speaker">
            Anf. 119 JAN SANDBERG (m) replik:
          </note>
          <note>
            Fru talman! Jag kallar det julaftonsteoremet därför att jag tänker
            på hur det fungerar fram till jul. Man skriver ofta en väldigt
            lång önskelista med alla julklappar man vill ha, men man vet att
            man troligen bara får några av dessa julklappar.
          </note>
          <note>
            Vi moderater kan också skriva en väldigt lång önskelista på de
            projekt vi vill satsa på. Jag skulle kunna tänka mig att som en
            sådan lista ha exempelvis Vägverkets lista på förslag. Men det
            handlar om att det måste betalas.
          </note>
          <note>
            Regeringen gör den största satsningen i modern tid på olika infrastrukturåtgärder,
            däribland vägar -- 98
          </note>
          <note>
            miljarder. Vad gör Socialdemokraterna? De dubblar! Jag tycker
            att det här är ledsamt. Jag tror också att utomstående intressenter
            förstår att det aldrig skulle ha kommit som förslag från en eventuell
            socialdemokratisk regering. Om man har regeringsmakten så känner
            man också ett ansvar för landets finanser.
          </note>
          <note>
            Antag att Socialdemokraternas förslag skulle gå igenom. Vad händer?
            Jag tror att Assar Lindbeck och Lindbeckkommissionen skulle ta
            sig för pannan. De tycker att vi redan nu ligger högt när det
            gäller vad man egentligen kan satsa på infrastruktur under en
            sådan här period.
          </note>
          <note>
            Om s-förslaget går igenom blir det en ytterligare belastning
            på statsbudgeten. Räntan far upp. Det näringsliv vi har i Sverige
            som är beroende av riskvilligt kapital kommer att få ännu svårare
            att investera. Det kommer att få till följd att även räntorna
            för bostadslån går upp, vilket gör att boendekostnaderna ökar.
            Vi kommer med all säkerhet att se att kronans värde börjar dala
            och att inflationen tar fart.
          </note>
          <note>
            Det handlar om att ta ansvar för en rimlig, vettig och kraftfull
            satsning på infrastrukturen, samtidigt som man tar ett lika stort
            ansvar för Svea rikes finanser. Det tycker jag är minst lika viktigt.
          </note>
          <note type="speaker">
            Anf. 120 BO NILSSON (s) replik:
          </note>
          <note>
            Fru talman! Jan Sandberg sade i sitt första inlägg att det är
            Vägverket som kan dessa frågor. Det var intressant att notera,
            därför att i nästa ögonblick säger han att Vägverkets förslag
            är som en önskelista inför julafton -- man lägger bara fram en
            massa förslag.
          </note>
          <note>
            Vägverket kan naturligtvis det här. Man vet var satsningarna
            behöver göras. Jag tycker att det finns alla skäl att lyssna på
            vad Vägverket säger. Det må vara hänt att vi inte kan leva upp
            till det, men visst är det så att det är Vägverket som kan det
            här.
          </note>
          <note>
            Jag måste än en gång säga till Jan Sandberg: Jag tror inte att
            vi socialdemokrater och inte heller
          </note>
          <note>
            Vägverket vill satsa på flera vägar. Vi vill ha ett nationellt
            stamvägnät som måste ha en hög standard. Det är det vi vill satsa
            på. Ni lägger pussel, och därmed får ni sämre måluppfyllelse.
            Då blir det sämre vägar där vägarna bäst behövs. Det finns skäl
            att konstatera det.
          </note>
          <note>
            Det talas hela tiden om överbud. Rolf Clarkson är alltid intressant
            att höra på. Han upplyste oss om att satsningarna på vägar och
            järnvägar på 1960-
          </note>
          <note>
            talet var 2 % av bruttonationalprodukten. Det betyder att denna
            satsning inte på något sätt är den största som någonsin har gjorts,
            åtminstone inte om man räknar i andelar. Vi måste nu tillbaka
            till sådana satsningar som vi gjorde på 1960-talet. Det är som
            vi säger, att dessa satsningar inte är större.
          </note>
          <note>
            Däremot är de mindre än vad ni säger.
          </note>
          <note>
            Oavsett vad Jan Sandberg tycker i dag måste vi upp, till nivån
            2 % av bruttonationalprodukten. Jag tror att vi måste det. Landet
            behöver det.
          </note>
          <note>
            Näringslivet behöver det. Det är nödvändigt för trafiksäkerheten.
            Därför måste vi göra det.
          </note>
          <note>
            Flera av de stora industriländerna i Europa, inte minst EG-länderna,
            satsar redan 2 % av sin bruttonationalprodukt på infrastrukturen.
            Varför skulle det då vara så omöjligt för oss att göra det?
          </note>
          <note>
            Låt oss i stället föra en vettig diskussion om hur det skall
            finansieras och klara ut det på ett bra sätt. Då tror jag att
            vi kunde vara överens om att 2 % är nödvändigt.
          </note>
          <note type="speaker">
            Anf. 121 JAN SANDBERG (m) replik:
          </note>
          <note>
            Fru talman! Bo Nilsson säger: Varför inte göra som övriga Europa
            och satsa 2 % av bruttonationalprodukten på infrastrukturinvesteringar?
            Jag önskar att vi kunde göra det. En av orsakerna till att vi
            inte kan göra det i dag är att vi tidigare i Sverige inte har
            gjort som övriga Europa. Vi har gått på tvärs mot den allmänna
            ekonomisk-politiska utvecklingen i övriga Europa. Därigenom har
            vi bäddat för de stora problem vi i dag har, med mycket stora
            budgetunderskott m.m. Hade vi redan då följt
          </note>
          <note>
            Europa, inte bara på detta område utan även på det ekonomisk-politiska
            området, hade vi möjligen kunnat diskutera en ökning av ramen.
            Med en satsning på i stort sett 100 miljarder, med de förutsättningar
            som finns, har vi faktiskt tagit i ordentligt.
          </note>
          <note>
            Talmannen anmälde att Bo Nilsson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 122 PONTUS WIKLUND (kds):
          </note>
          <note>
            Fru talman! Det känns som en betydelsefull dag för oss gävleborgare.
            Regeringens stora infrastruktursatsning som behandlas i detta
            betänkande berör oss i ganska betydande grad, med all rätt. Gävleborg
            är Sveriges sjunde största län. Det utgör förbindelselänken mellan
            övriga
          </note>
          <note>
            Norrland och resten av Sverige. Länet svarar tillsammans med
            övriga Norrlandslän för en stor del av vårt lands nettoexportinkomster
            och är en lönsam del av Sverige.
          </note>
          <note>
            Infrastruktursatsningarna kommer att minska en del av Norrlands
            avståndshandikapp till övriga
          </note>
          <note>
            Sverige och Europa och förbättrar således konkurrenskraften,
            till hela landets fromma.
          </note>
          <note>
            Regeringspropositionen innebar dock två besvikelser för oss.
            Den ena är att
          </note>
          <note>
            Bergslagsdiagonalen/Askersundsleden bryts i
          </note>
          <note>
            Borlänge och inte når fram till Hälsingekusten.
          </note>
          <note>
            Det är bra att utskottet har en positiv skrivning.
          </note>
          <note>
            Utskottet betonar det angelägna i att Vägverket enligt propositionen
            tar upp behovet av bättre vägförbindelser från Borlänge/Falun
            till Norrlands kustland. Vi hyser en stor förhoppning om att det
            skall resultera i första hand i punktvisa förbättringar av vägsträckan,
            i väntan på en framtida stamväg som rimligen måste komma.
          </note>
          <note>
            Den andra besvikelsen var att E 4, sträckan Gävle--
          </note>
          <note>
            Sundsvall, i propositionen inte föreslogs få motorvägsstandard.
            Däremot föreslås detta för E 4
          </note>
          <note>
            söder om Gävle, som har lägre trafikintensitet inte minst i fråga
            om tyngre trafik. En stor del av trafiken från Norrland viker
            nämligen av i Gävle, på den s.k. Räta linjen mot Västerås.
          </note>
          <note>
            Standarden på E 4 norr om Gävle är på sträckan
          </note>
          <note>
            Söderhamn--Hudiksvall mycket låg. Vägverket har därför, i hög
            grad med kommunikationsministerns goda minne, redan projekterat
            för motorväg på den sträckan. En stor del av den vägen kan byggas
            parallellt med en ny sträckning av Ostkustbanan, vilket ger betydande
            samordningsvinster, ca l00
          </note>
          <note>
            miljoner.
          </note>
          <note>
            Utskottet har tagit hänsyn till de sakskäl som förts fram bl.a.
            från berörda kommuner, där det finns ett stort engagemang i denna
            för framtiden så viktiga fråga, och till intentionerna i flera
            motioner, inkl.
          </note>
          <note>
            min egen motion T32.
          </note>
          <note>
            Utskottet skriver bl.a. följande: ''Utskottet vill understryka
            att regeringen i fråga om vissa vägavsnitt, och inom investeringsramen
            för resp.
          </note>
          <note>
            vägavsnitt, bör kunna avvika från den målstandard som anges i
            propositionen, i fall det då är uppenbart att en avvikelse skulle
            innebära betydande effektivitetsvinster. Sådana vinster synes
            kunna nås t.ex. på E 4, sträckan Gävle--Sundsvall.''
          </note>
          <note>
            Effektivitetsvinsten blir i första hand störst just på sträckan
            Söderhamn--Hudiksvall. Där är projekteringen av motorväg redan
            klar. Det beslut som nu skall fattas innebär att den politiska
            spärren mot motorvägsbygge undanröjs. Det är vår starka förhoppning
            att regeringen, efter beslutet här i riksdagen, omgående ger klartecken
            till Vägverket att starta bygget. Det kommer att betyda mycket
            för utvecklingen i framtiden, och det förbättrar något det nu
            svåra sysselsättningsläget.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 123 BO NILSSON (s) replik:
          </note>
          <note>
            Fru talman! Detta var ett lovtal till den socialdemokratiska
            politiken, framför allt när det gäller sträckningen av E 4 från
            Gävle och uppåt och dessutom motorvägen Borlänge--Falun. Jag skulle
            inte ha kunnat säga det bättre själv än vad Pontus
          </note>
          <note>
            Wiklund nu gjorde.
          </note>
          <note>
            Jag tycker dock att Pontus Wiklund skall fråga Jan
          </note>
          <note>
            Sandberg om betydelsen av den planering man nu har gjort och
            förlusten av dessa pengar. Vad betyder det för Borlänge och Falun
            att man skulle få motorväg mellan dessa båda orter i Dalarna,
            som är så oerhört viktiga? Ställ frågan till Jan Sandberg, och
            be att få ett svar! Det tycker jag skulle vara välgörande för
            den fortsatta debatten.
          </note>
          <note>
            Anf. 124 PONTUS WIKLUND (kds)
          </note>
          <note>
            replik:
          </note>
          <note>
            Fru talman! Jag vill påstå att vi i vårt parti har tänkt igenom
            denna sak. Vi tycker att det är en fin avvägning i utskottets
            betänkande. Det finns många krav. Här har getts öppningar för
            att lösa de problem som jag nämnde, och det är vi tacksamma för.
          </note>
          <note>
            När man lyssnar på Socialdemokraterna kommer man osökt att tänka
            på talesättet Den som gapar över mycket mister ofta hela stycket.
            Med era överbud vet man inte var vi hamnar. Jag menar att vi genom
            att bifalla utskottets hemställan kommer att kunna lösa dessa
            problem, även om det tar litet längre tid än vad vi hade hoppats.
          </note>
          <note>
            Det finns redan en del pengar anslagna för motorvägsbygge mellan
            Söderhamn och
          </note>
          <note>
            Hudiksvall, närmare bestämt 340 miljoner. Bygget kan starta i
            augusti.
          </note>
          <note type="speaker">
            Anf. 125 BO NILSSON (s) replik:
          </note>
          <note>
            Fru talman! Nu har jag förstått Pontus Wiklund.
          </note>
          <note>
            Det är alltså inte byggande han vill ha, utan öppningar. Det
            kan jag bara beklaga.
          </note>
          <note type="speaker">
            Anf. 126 BO FORSLUND (s):
          </note>
          <note>
            Fru talman! Det betänkande vi nu behandlar gäller investeringar
            i trafikens infrastruktur. Vi hade verkligen ställt stora förhoppningar
            till det. Tyvärr måste jag konstatera att utskottets majoritet
            faktiskt har grusat våra förhoppningar.
          </note>
          <note>
            Vi har i dag betydande brister i infrastrukturen i
          </note>
          <note>
            Västernorrland. De lägger hinder i vägen för att länet skall
            kunna utvecklas ytterligare, både ekonomiskt, socialt och kulturellt.
            Ett förbättrat väg- och järnvägsnät har en avgörande betydelse
            för näringslivets utveckling. Därför är det en god investering
            både på kort och lång sikt att satsa på för länet viktiga infrastrukturella
            åtgärder. Vi socialdemokratiska ledamöter från Västernorrland
            har föreslagit sådana åtgärder i våra motioner.
          </note>
          <note>
            Standarden på de nationella väg- och järnvägsstråken längs Norrlandskusten
            är klart undermålig, för att uttrycka sig milt. Man kan utan överdrift
            påstå att vägstandarden i Västernorrland är landets utan jämförelse
            sämsta, samtidigt som genomfarten i Sundsvall har den högsta trafikbelastningen
            på E 4 norr om Arlanda.
          </note>
          <note>
            Den socialdemokratiska regeringen tillsatte en särskild förhandlare
            för att säkra långsiktiga och miljömässiga överenskommelser och
            förslag om trafikinvesteringar i Sundsvall--Timråregionen.
          </note>
          <note>
            Dessa utredningsförslag har överlämnats till regeringskansliet
            och förslagen resulterade i ett paket av projekt i syfte att förbättra
            trafik- och miljösituationen i Sundsvallsområdet.
          </note>
          <note>
            Vi är därför i dag djupt besvikna över att den borgerliga regeringen
            inte avsatt en enda krona utöver dem som det redan beslutats om
            när det gäller byggandet av Vedabron.
          </note>
          <note>
            En förbättring av vägstandarden för E 4 genom
          </note>
          <note>
            Västernorrland är både från trafiksäkerhet- och miljösynpunkt
            mycket välmotiverad. Sådana investeringar skulle betydligt begränsa
            den mycket höga arbetslöshet som råder i Västernorrland.
          </note>
          <note>
            Slutligen, fru talman, ställer jag osökt frågan om huruvida man
            har någon vision om hur miljö- och trafiksituationen skall klaras
            i en sådan viktig industriregion som Sundsvall--Timrå utgör.
          </note>
          <note type="speaker">
            Anf. 127 ARNE JANSSON (nyd):
          </note>
          <note>
            Fru talman! Norrland bidrar i hög grad till Sveriges välstånd,
            inte minst genom malmen, skogen och vattenkraften.
          </note>
          <note>
            Det finns siffror på att näringslivet i de fem nordligaste länen,
            vars produktion i stora delar går på export, under 1988 svarade
            för ett nettoexportvärde på 40 miljarder kronor. Detta skall jämföras
            med nettoexportvärdet för hela riket som under samma tid uppgick
            till 240 miljarder kronor.
          </note>
          <note>
            Vidare bidrar de fem nordligaste länen med drygt
          </note>
          <note>
            80 % av landets vattenkraftsproduktion och 40 %
          </note>
          <note>
            av landets totala elkraftsproduktion. Av detta
          </note>
          <note>
            ''exporteras'' 50 % av den producerade elkraften till Sydsverige.
          </note>
          <note>
            Skulle man sätta en prislapp på denna export skulle den lyda
            på ca 8 miljarder kronor årligen. De vinster som turistnäringen
            dessutom tillför -- och i ökad omfattning kommer att tillföra
            -- Sverige tack vare den lockande norrländska naturen är avsevärda.
          </note>
          <note>
            Med dessa tankvärda fakta vill jag beröra en av pulsådrarna till
            Norrland, nämligen E 4.
          </note>
          <note>
            Vägverket har utifrån sin planering utgått från att
          </note>
          <note>
            E 4 upp till Sundsvall skall byggas ut till motorväg.
          </note>
          <note>
            Kommunikationsminister Mats Odell har också officiellt anslutit
            sig till Vägverkets uppfattning i detta avseende. Därför var det
            minst sagt förvånande när regeringen stoppade de färdiga utbyggnadsplanerna
            för motorväg när det gäller sträckan Söderhamn--Hudiksvall och
            i stället föreslog att E 4 norr om Gävle, till Sundsvall, skulle
            utgöras av en 13 m bred vägbana. Detta föreslår man samtidigt
            som E 4 söder om Gävle skall byggas ut till motorväg!
          </note>
          <note>
            Är det återigen någon form av politiskt mygel som legat till
            grund för dessa beslut?
          </note>
          <note>
            Verkligheten utvisar att E 4 norr om Gävle, t.ex.
          </note>
          <note>
            mellan Söderhamn och Enånger, trafikeras av 6 790
          </note>
          <note>
            fordon per årsmedeldygn, varav den tunga trafiken utgör 13 %.
            Söder om Gävle är motsvarande siffror
          </note>
          <note>
            5 950 fordon och 10 % tung trafik.
          </note>
          <note>
            Insatserna behövs norr om Gävle, inte söder därom! Varför bortser
            regeringen så plötsligt från dessa fakta?
          </note>
          <note>
            I sitt betänkande skriver utskottet: ''Utskottet vill vidare
            understryka att regeringen i fråga om vissa vägavsnitt inom investeringsramen
            för resp.
          </note>
          <note>
            vägavsnitt bör kunna avvika från den målstandard som anges i
            propositionen i fall då det är uppenbart att en avvikelse skulle
            innebära betydande effektivitetsvinster. Sådana vinster synes
            kunna nås t.ex. på E 4, sträckan Gävle--Sundsvall. Av effektivitetsskäl
            bör regeringen vidare kunna avvika från den grad av måluppfyllelse
            på de olika stråken, vid planperiodens slut, som anges i propositionen.''
          </note>
          <note>
            Fru talman! På grund av att riksdagen nu skall gå på semester
            har en överenskommelse träffats om tidsbegränsade anföranden.
            Detta beklagar jag djupt då det förhindrar mig att inför riksdagen
            framlägga de fakta som tydligen utskottet saknar.
          </note>
          <note>
            Dessa fakta borde kunna påverka den kommande voteringen till
            förmån för bl.a. motion T43. Men nu är det tydligen viktigare
            att riksdagen få ta semester.
          </note>
          <note>
            Fru talman! Få projekt är nämligen så koordinerade för att uppnå
            samordnings- och effektivitetsvinster som detta. Jag har därvid
            inte ens berört arbetslösheten som råder i länet.
          </note>
          <note>
            Meningsfyllda jobb skulle även ha kunnat skapas i länet, som
            har landets näst högsta arbetslöshet.
          </note>
          <note>
            Få projekt har enat kommuner som detta genom ett gemensamt deltagande
            i finansieringen. Här skall betonas att finansieringen därvid
            gäller byggande av motorväg, inte byggande av motortrafikled.
          </note>
          <note>
            Med tanke på utskottets skrivning, nämligen att en målstandardavvikelse
            på denna sträcka bör kunna göras eftersom det skulle innebära
            effektivitetsvinster, är det för mig obegripligt att utskottet
            inte till 100 % tillgodosett min hemställan i motion T43, yrkande
            2, att prioritera bl.a.
          </note>
          <note>
            motorvägsbyggande av E 4 när det gäller sträckan
          </note>
          <note>
            Söderhamn--Enånger.
          </note>
          <note>
            Fru talman! Med det anförda hemställer jag i enlighet med det
            utdelade särskilda yrkandet att riksdagen bl.a. med anledning
            av min motion T43, yrkande 2, ger regeringen till känna vad utskottet
            anfört om stamvägnätets standard och utbyggnadstakt, med den ändringen
            att motorvägsbyggande på det olycksdrabbade och svårframkomliga
            avsnittet av E 4 mellan
          </note>
          <note>
            Söderhamn--Enånger skall prioriters.
          </note>
          <note>
            Det utdelade särskilda yrkandet har följande lydelse:
          </note>
          <note>
            9. beträffande väginvesteringarnas inriktning och stamvägnätets
            omfattning m.m.
          </note>
          <note>
            att riksdagen med anledning av regeringens förslag och motionerna
            1992/93:T43 yrkandena 1 och 2,
          </note>
          <note>
            1992/93:T44, 1992/93:T71 yrkande 6 i denna del,
          </note>
          <note>
            1992/93:T522 yrkande 2, 1992/93:A478 yrkande 7
          </note>
          <note>
            samt med avslag på motionerna 1992/93:T32,
          </note>
          <note>
            1992/93:T36 yrkande 1, 1992/93:T37, 1992/93:T40,
          </note>
          <note>
            1992/93:T42, 1992/93:T46, 1992/93:T53,
          </note>
          <note>
            1992/93:T54, 1992/93:T62 yrkandena 11, 19, 28 och
          </note>
          <note>
            29, 1992/93:T65 yrkande 1, 1992/93:T66,
          </note>
          <note>
            1992/93:T68 yrkande 2, 1992/93:T70 yrkande 2,
          </note>
          <note>
            1992/93:T72, 1992/93:T75, 1992/93:T76 yrkande 1,
          </note>
          <note>
            1992/93:T77, 1992/93:T82 yrkande 1, 1992/93:T83,
          </note>
          <note>
            1992/93:T90 yrkande 2, 1992/93:T94 yrkande 5,
          </note>
          <note>
            1992/93:T203 yrkande 5, 1992/93:T205 yrkandena
          </note>
          <note>
            1--2 och yrkande 3 i denna del, 1992/93:T216
          </note>
          <note>
            yrkande 6, 1992/93:T225 yrkande 2, 1992/93:T301,
          </note>
          <note>
            1992/93:T302, 1992/93:T304, 1992/93:T305,
          </note>
          <note>
            1992/93:T306, 1992/93:T309 yrkande 1,
          </note>
          <note>
            1992/93:T310, 1992/93:T314, 1992/93:T318,
          </note>
          <note>
            1992/93:T319, 1992/93:T320, 1992/93:T324
          </note>
          <note>
            yrkande 1, 1992/93:T325, 1992/93:T326,
          </note>
          <note>
            1992/93:T327 yrkande 1, 1992/93:T328,
          </note>
          <note>
            1992/93:T331, 1992/93:T332, 1992/93:T333,
          </note>
          <note>
            1992/93:T339, 1992/93:T340, 1992/93:T342,
          </note>
          <note>
            1992/93:T344, 1992/93:T556 yrkande 2,
          </note>
          <note>
            1992/93:T640 yrkande 6, 1992/93:A410 yrkande 7
          </note>
          <note>
            och 8, 1992/93:A427 yrkande 2, 1992/93:A443
          </note>
          <note>
            yrkande 6 och 7, 1992/93:A472 yrkande 6,
          </note>
          <note>
            1992/93:Fi211 yrkande 24, 1992/93:N317 yrkande
          </note>
          <note>
            13 samt 1992/93:Ub646 yrkandena 11 och 12
          </note>
          <note>
            dels godkänner att vägsystemet skall inriktas mot ökad trafiksäkerhet
            i enlighet med vad som redovisas i proposition 1992/93:176,
          </note>
          <note>
            dels godkänner att stamvägnätet skall utgöras av riksvägarna
            E 4, E 6, E 20, E 18, 70(till Mora), 40,
          </note>
          <note>
            26, E 22, 48/64 (till Kristinehamn), 45, 50, 60 (till
          </note>
          <note>
            Borlänge), 56/67, 25, 31/33, E 10, E 12, E 14 och
          </note>
          <note>
            E 65 i enlighet med vad som redovisas i proposition
          </note>
          <note>
            1992/93:176,
          </note>
          <note>
            dels som sin mening ger regeringen till känna vad utskottet anfört
            om stamvägnätets standard och utbyggnadstakt med den ändringen
            att motorvägsbyggande på det olycksdrabbade avsnittet av E 4 mellan
            Söderhamn och Enånger prioriteras.
          </note>
          <note type="speaker">
            Anf. 128 LEO PERSSON (s):
          </note>
          <note>
            Fru talman! Debatten i dag handlar om hur betydelsefulla investeringarna
            i trafikens infrastruktur egentligen är.
          </note>
          <note>
            I avsnitt sju i betänkandet konstaterar utskottet att det väckts
            ett stort antal motioner om investeringar i olika vägar och järnvägar.
          </note>
          <note>
            Utskottet anser att de synsätt som beskrivs i motionerna i princip
            är riktiga.
          </note>
          <note>
            Utskottet har i motionerna funnit flera angelägna exempel på
            investeringar i bl.a. vägar och järnvägar men konstaterar att
            hanteringen av detta kräver ett väl utvecklat planeringssystem
            som förmår att peka ut de objekt som är lämpligast.
          </note>
          <note>
            Fru talman! Jag kan ställa upp på att de konkreta förslag som
            finns i motionerna skall ingå i planerna, men motionerna speglar
            faktiskt för skogslänens del ett allmäntillstånd som är mycket
            allvarligt vad avser länsvägnätets bärighet och underhåll.
          </note>
          <note>
            Utskottet borde ha kunnat inse att det som utskottet anser är
            riksdagens uppgift, nämligen ''att utforma principer för de övergripande
            ramarna och riktlinjerna för investeringsplaneringen'', på ett
            än bättre sätt skulle kunna beskriva den ''regionala balansen''
            av den betydelse som den har vid bestämmande av resp. anslags
            storlek. Det gäller oavsett om man går på den litet generösare
            linje som Socialdemokraterna anvisar i sin motion eller om man
            använder den fördelningsram som majoriteten är överens om.
          </note>
          <note>
            Fru talman! Nu har utskottet -- om man får tro
          </note>
          <note>
            Vägverkets tolkning som kommit mig till del när det gäller det
            beslut vi nu skall fatta -- sagt att man i huvudsak skall inrikta
            sina planeringsmodeller på
          </note>
          <note>
            ''trafiksäkerhet och miljö'', vilket gör att aspekter på ''regional
            balans'' kommer på undantag.
          </note>
          <note>
            Fru talman! Jag vill starkt påtala behovet av att länsvägnätet
            i skogslänen får en ökad bärighet. Det räcker inte med att snart
            alla broar nu har byggts om, det måste också finnas vägar med
            bärighet mellan broarna. Nu tvingas man under långa perioder begränsa,
            eller i vissa fall helt stänga, hälften av länsvägnätet i skogslänen.
          </note>
          <note>
            Fru talman! Det är av utomordentlig vikt att man uppfattar att
            det skett en förändring i skogsnäringens villkor. Nu handlar det
            om att än mer betrakta trädet från skogen såsom färskvara.
          </note>
          <note>
            Trädet skall, så fort som det i princip fällts, kunna fraktas
            direkt till skogsförädling.
          </note>
          <note>
            Det gäller såväl transporter till pappersindustrin som transporter
            till sågverken. Tiden måste hållas kort mellan uttaget av råvara
            och förädling. Detta är en förutsättning för den svenska skogsnäringens
            konkurrenskraft, och därför är bärigheten på länsvägnätet av stort
            riksintresse. Skogsnäringen ger många inkomstmiljoner till Sveriges
            försörjning.
          </note>
          <note>
            Sammantaget är behovet av omedelbara åtgärder enbart i skogslänen
            beräknat till ca 13 miljarder kronor enligt en rapport som glesbygdsmyndigheten
            överlämnade till regeringen i januri 1993. Majoriteten i utskottet
            vill anslå 7
          </note>
          <note>
            miljarder till bärighetsåtgärder. Detta är väl litet, och jag
            anser därför att det finns stort fog för reservation 4 av socialdemokraterna
            i utskottet.
          </note>
          <note>
            Reservanterna har förstått att behovet är större och har därför
            föreslagit ett anslag på 15 miljarder för den tioårsperiod som
            planeringen gäller.
          </note>
          <note>
            Socialdemokraterna har också sagt att det är viktigt att reparationerna
            och underhållet av vägarna ökar.
          </note>
          <note>
            Jag hoppas att någon företrädare för trafikutskottet kan tala
            om ifall man har förstått att det är viktigt att regionala hänsyn
            skall påverka fördelningen av anslaget. Vad man kunnat läsa i
            massmedia på sistone tyder på att man ansett att detta skall komma
            på undantag även i fortsättningen.
          </note>
          <note>
            Min oro när det gäller bärigheten gör att jag måste yrka bifall
            till motionerna T55 och T337. Utskottet har vid sin bedömning
            inte tagit tillräcklig hänsyn till detta. Jag vet att Per Erik
            Granström i sitt anförande kommer att mer ingående beröra LTA-
          </note>
          <note>
            medlen. Vårt län, Kopparbergs län, har fått så liten del av dessa
            att det skulle ta 150 år att bygga bort bristerna i det länet.
          </note>
          <note>
            Av de speciella anslag som har fördelats genom sysselsättningspaketen,
            dvs. drygt 11,7 miljarder, fick Dalarna 442 miljoner kronor för
            åtgärder för att förbättra sin infrastruktur.
          </note>
          <note>
            Detta är verkligen bekymmersamt: LTA-anslaget är helt otillräckligt.
          </note>
          <note>
            Fru talman! Jag yrkar bifall till den socialdemokratiska reservationen
            nr 4, som ger en bättre balans än den fördelning som utskottets
            majoritet förordar.
          </note>
          <note type="speaker">
            Anf. 129 PER ERIK GRANSTRÖM (s):
          </note>
          <note>
            Fru talman! I trafikutskottets betänkande TU35
          </note>
          <note>
            behandlas investeringar i trafikens infrastruktur för tio år
            framåt. Under avsnittet Inriktningen av trafikpolitiken konstaterar
            utskottet att de delmål för trafikförsörjningen om tillgänglighet,
            effektivitet, säkerhet, god miljö och regional balans som riksdagen
            ställde sig bakom 1988 bör ligga fast.
          </note>
          <note>
            En god infrastruktur är en grundläggande förutsättning för ekonomisk
            tillväxt. Med rätt planering av infrastrukturen förbättras förutsättningarna
            för att ge tillväxten en regionalt utjämnande effekt.
          </note>
          <note>
            I motioner tar vi socialdemokratiska ledamöter från Dalarna upp
            frågor som har strategisk betydelse för länets utveckling men
            som också har betydelse för angränsande län.
          </note>
          <note>
            Under avsnitt 4 i betänkandet behandlas stamvägnätets omfattning,
            standard och utbyggnadstakt. Utskottet delar den i motion T54
          </note>
          <note>
            och även i andra motioner uttalade uppfattningen att Bergslagsdiagonalens
            betydelse skulle öka om den förlängdes via Falun till en punkt
            vid Norrlands kustland. Av propositionen framgår att det ingår
            i
          </note>
          <note>
            Vägverkets uppgifter att bedöma behovet av förbättrade vägförbindelser
            mellan
          </note>
          <note>
            Bergslagsdiagonalens upptagningsområde i norr och Norrlands kustland.
            Utskottet vill för sin del betona det angelägna i denna uppgift.
          </note>
          <note>
            Jag gör för min del två positiva tolkningar av skrivningen. För
            det första har benämningen
          </note>
          <note>
            Bergslagsdiagonalen blivit ett begrepp. För det andra tolkar
            jag utskottets skrivning som en beställning av en utbyggd Bergslagsdiagonal
            som skulle bidra till ett effektivare resursutnyttjande och utgöra
            en viktig förbindelse mellan Norrland och mellersta Sverige.
          </note>
          <note>
            Till detta vill jag också lägga att en utbyggd
          </note>
          <note>
            Bergslagsdiagonal/Askersundsled ger stora förkortningar i det
            övergripande vägsystemet för fjärrtrafik mellan Norrlandskusten
            och Syd- och
          </note>
          <note>
            Västsverige. Dessutom är den av betydelse för utvecklingen av
            näringslivet i Bergslagen.
          </note>
          <note>
            Utskottet fullföljer dock inte tydligt sin beställning med att
            föreslå en förlängning av
          </note>
          <note>
            Bergslagsdiagonalen från Borlänge och norrut.
          </note>
          <note>
            Med utskottets ställningstagande kommer inte heller Falun att
            beröras. Det innebär att en residensstad ställs utan anslutning
            till det nationella stamvägnätet. Detta bedömer vi socialdemokrater
            i Dalarna som mycket olyckligt.
          </note>
          <note>
            Fru talman! Jag yrkar av den anledningen, under förutsättning
            av bifall till reservation 4, bifall till reservation nr 5, i
            vilken socialdemokraterna i utskottet i vart fall föreslår att
            sträckan Borlänge-
          </note>
          <note>
            Falun bör få motorvägsstandard under planperioden.
          </note>
          <note>
            Av propositionen framgår också att berörda länsstyrelser har
            anmält särskilt intresse för investeringar i vissa uppräknade
            länsjärnvägar.
          </note>
          <note>
            Utskottet säger i sin skrivning att det är angeläget med satsningar
            i länsjärnvägarna. Möjligheterna till sådana satsningar ökar också
            väsentligt till följd av förslaget i kompletteringspropositionen.
          </note>
          <note>
            Utskottet förutsätter att de av länsstyrelserna tidigare anmälda
            investeringsbehoven för länsjärnvägarna därmed kan tillgodoses
            i väsentliga delar.
          </note>
          <note>
            Vad jag kan konstatera är att någon länsjärnväg som berör Dalarna
            inte finns med i uppräkningen.
          </note>
          <note>
            Detta beror inte på att Dalarna, som är en av de regioner som
            har flest antal kilometer länsjärnväg, saknar behov av upprustning
            av dessa. Tvärtom är det så att många års eftersatt underhåll,
            behov av att klara tunga transporter som trätåg på
          </note>
          <note>
            Västerdalsbanan och transporter av skrot och valsade produkter
            på bandelen Ludvika--Fagersta tillsammans med en utvecklad persontrafik
            kräver stora insatser för att höja bärigheten och minska restider.
          </note>
          <note>
            Min oro är att utskottets skrivning kan tolkas som att med de
            insatser som nu föreslås är investeringsbehovet i länsjärnvägarna
            i stort tillgodosett.
          </note>
          <note>
            Det skulle för mig ha känts tryggare med en skrivning som gett
            anvisning om att regeringen vid fördelning av LTA-anslaget haft
            att ta speciell hänsyn till län med stort inslag av länsjärnvägar.
            En skrivning i den riktningen skulle också till viss del ha tillgodosett
            yrkandena i motioner från de socialdemokratiska ledamöterna på
            Dalabänken.
          </note>
          <note>
            Fru talman! I reservation 10 föreslår socialdemokraterna en högre
            planeringsram för byggande av länstrafikanläggningar. Jag vill
            yrka bifall till den reservationen. Helst hade jag naturligtvis
            velat yrka bifall till motionerna T55 och
          </note>
          <note>
            T532. Ett beslut enligt reservationen ökar dock, som jag ser
            det, möjligheterna att tillgodose de synpunkter som jag framfört
            beträffande länsjärnvägar.
          </note>
          <note type="speaker">
            Anf. 130 JARL LANDER (s):
          </note>
          <note>
            Fru talman! Jag skulle vilja börja mitt anförande med att instämma
            i vad Bo Nilsson sade om det problem som vi utskottsledamöter
            nu har ställts inför, när vi på en begränsad tid tvingats genomgripande
            diskutera och lägga fram förslag om hur infrastrukturinvesteringarna
            framöver skall ske. Jag tycker också att det är mycket olyckligt
            att kammaren har begränsat våra taletider. När det gäller järnvägssidan
            som vi nu skall debattera behövs det mycket diskussion om vi skall
            lyckas lyfta över ytterligare gods från landsväg till järnväg.
          </note>
          <note>
            Järnvägen framstår alltmer som ett transportmedel med stora utvecklingsmöjligheter.
            Till detta kommer att järnvägstransporterna är energieffektivare
            och därför lättare kan uppnå de målsättningar för miljön och den
            hushållning med naturresurser som vi i denna kammare tidigare
            har uttalat oss för.
          </note>
          <note>
            De investeringar som nu föreslås kommer att leda till överflyttning
            av persontrafik och godstransporter till järnvägsnätet. Detta
            medför, trots en förväntad teknikutveckling när det gäller såväl
            landstrafik som flygtrafik, betydande miljövinster. Även om de
            totala utsläppsnivåerna fortfarande kommer att vara högre än vad
            naturen långsiktigt tål -- i varje fall enligt de flesta experter
            -- ger investeringarna i järnvägen ett betydande bidrag till ett
            miljöanpassat trafiksystem.
          </note>
          <note>
            Detta förutsätter naturligtvis att en planeringsinriktning måste
            innehålla förslag om utbyggnad och upprustning av bannätet för
            att erhålla kortare transporttider, liksom att kombitrafiken väg-järnväg
            ges utvecklingsmöjligheter. Förutsättningarna till strategiskt
            placerade terminaler för samordning av bil-, tåg- och båttransporter
            måste också ingå i planeringsinriktningen. Med dessa förutsättningar
            och ett modernt informationssystem om godsflöden, omlastningar
            mellan transportslag osv.
          </note>
          <note>
            skulle snabba järnvägstransporter mellan landets produktionsområden
            och de viktigaste konsumtionsområdena såväl i Sverige som ute
            i
          </note>
          <note>
            Europa kunna erhållas.
          </note>
          <note>
            Denna inriktning har jag tidigare upplevt att vi varit överens
            om inom alla partigrupper i trafikutskottet.
          </note>
          <note>
            Men när regeringen nu presenterat sitt förslag till planeringsinriktning
            för den kommande tioårsperioden, kan jag bara konstatera att det
            är något som är fel i regeringsförslaget. Hur skall man annars
            uppfatta propositionen när man först tillstyrker vad Banverket
            föreslår och därefter tillför ytterligare bandelar i planeringsunderlaget.
          </note>
          <note>
            Detta skall sedan färdigställas med mindre medel än vad Banverket
            har beräknat att det är möjligt att färdigställa projekten för.
          </note>
          <note>
            Banverket kommer i sin sammanfattning fram till att dess investeringsförslag
            med inriktning
          </note>
          <note>
            ''Koncentration'' bör läggas till grund för den fortsatta stomnätsplaneringen.
            För att uppväga vissa brister i uppfyllandet av målen för effektivitet,
            tillgänglighet och regional balans anser verket att förslaget
            bör kompletteras med utbyggnaden av
          </note>
          <note>
            Ostkustbanan, som ingår i de andra förslagen och som kommer att
            kunna bli en kraftfull länk i ett sammanhållet högklassigt godsstråk
            från Luleå i norr till Skåne i söder.
          </note>
          <note>
            Vi Socialdemokrater anser att Banverkets förslag till planeringsinriktning
            för den kommande tioårsperioden är ganska väl avvägd, och vi tillstyrker
            i princip detta planeringsförslag. Vi finner inte anledning att,
            såsom regeringen gör, gå in och kullkasta ett så genomgripande
            och -- måste jag säga -- samhällsekonomiskt så lönande förslag
            som det Banverket nu framlagt.
          </note>
          <note>
            Regeringen har utökat Banverkets förslag till att gälla ett antal
            ytterligare bansträckor. Regeringen säger i propositionen att
            den långsiktiga inriktningen bör grundas på det av Banverket utarbetade
            investeringsalternativet ''Hög'' med inriktning mot ''Miljö/Tillgänglighet''.
            Detta modifierat med hänsyn till önskvärdheten att snabbt bygga
            ut järnvägen mellan befolkningstäta områden, med hänsyn till behovet
            att säkerställa den regionala balansen och till behovet att tillgodose
            näringslivets grundläggande transportbehov. Vidare står det att
            läsa i regeringsförslaget: ''I den långsiktiga inriktningen ingår
            också en viss utvidgning av järnvägssystemet.''
          </note>
          <note>
            Fru talman! Jag måste säga att det här låter egentligen mycket
            bra, ända fram till dess att man tar del av den summa pengar som
            regeringen är beredd att satsa på dessa planer. För det som, utan
            utökat förslag, är kostnadsberäknat till 40 miljarder anslår regeringen
            32 miljarder kronor. Hur menar utskottsmajoriteten att Banverket
            skall klara av detta?
          </note>
          <note>
            Vi har vidare från socialdemokratiskt håll försökt utröna vilka
            ekonomiska och praktiska konsekvenser regeringens och utskottsmajoritetens
            förslag får för Banverkets planeringsinriktning. Jag måste då
            erkänna att det inte är helt lätt att sätta sig in i hela denna
            planeringsprocess, och jag kan ha förståelse för att vissa skillnader
            uppstår när det gäller hur planerna skall läsas.
          </note>
          <note>
            Jag vill också säga att i och för sig kan regeringen mycket väl
            göra avvikelser från ett statligt verks förslag. Det är nu fråga
            om ett förslag med ett planeringsunderlag i storleksordningen
            40
          </note>
          <note>
            miljarder kronor under tio år. Det är så pass omfattande att
            vi inte kan förstå hur regeringskansliet liksom utskottsmajoriteten
            bara på några veckor, utan remissförfarande, kunnat granska och
            så radikalt förändra planeringsförslaget.
          </note>
          <note>
            Hur kan man t.ex. säga att SJ skall fortsätta utvecklingen av
            godstrafiken på Norrland så att denna kan öka i volym, när man
            förändrar
          </note>
          <note>
            Banverkets förslag på norra stambanan från beräknat 2,3 miljarder
            till en nivå på endast 200
          </note>
          <note>
            miljoner? Hur skall den norrländska industrin kunna få förutsättningar
            för effektivare järnvägstransporter?
          </note>
          <note>
            Jag vill också peka på en annan grov avvikelse. Det gäller verkets
            satsningar på trafiksäkerhetsåtgärder. Här har en nedskärning
            skett från 1,4 miljarder till 200 miljoner. Det är anmärkningsvärt
            nonchalant av regeringen att hantera Banverkets goda försök till
            trafiksäkerhetsarbete på det här sättet.
          </note>
          <note>
            Utskottsmajoriteten föreslår nu ett ramanslag för det kommande
            budgetåret på 5 925 miljoner. Det är i och för sig bra. Det är
            också bra att majoriteten föreslår att det under den kommande
            treårsperioden bör fastställas en ram på 18 670
          </note>
          <note>
            miljoner kronor. Men sedan då? Vi talar ju om en tioårsperiod.
            För tioårsperioden är regeringsförslaget 32 miljarder. Nästan
            två tredjedelar av detta anslag anser alltså majoriteten skall
            förbrukas under de första tre åren. Ändå täcker man inte Banverkets
            hela förslag. Vad skall man göra de resterande sju åren? Det förslag
            som
          </note>
          <note>
            Banverket har presenterat för regeringen inför skrivandet av
            infrastrukturpropositionen innehåller samhällsekonomiskt lönsamma
            objekt långt utöver regeringens förslag. Skall inte de färdigställas
            eller skall de bara byggas ut punktvis, såsom man i propositionen
            har föreslagit att man skall göra med vägarna?
          </note>
          <note>
            Av detta följer att vi socialdemokrater hävdar att det behövs
            en väsentligt höjd ambitionsnivå för investeringar i järnvägens
            infrastruktur. Därför återkommer vi till det som tidigare har
            diskuterats här i dag, nämligen att det behövs i storleksordningen
            45 miljarder under en tioårsperiod. För det närmaste budgetåret
            föreslår vi 6 miljarder.
          </note>
          <note>
            Fru talman! Tiden går snabbt, men jag måste ändå säga några ord
            om det som ändock är mest anmärkningsvärt i utskottsmajoritetens
            förslag.
          </note>
          <note>
            Det är bristen på medel till underhåll. I dag råder det redan
            obalans mellan underhållspengar och behovet av dessa pengar. Banverket
            säger i sin skrift att man måste få minst 3 miljarder för underhållskostnader.
            Vi socialdemokrater säger att regeringens förslag bör ökas med
            1,5 miljarder.
          </note>
          <note>
            Regeringens och utskottsmajoritetens förslag är 2,8
          </note>
          <note>
            miljarder. Dessa 2,8 miljarder kommer att medföra ytterligare
            obalans när det gäller underhållet av svensk järnväg.
          </note>
          <note type="speaker">
            Anf. 131 BENGT HURTIG (v):
          </note>
          <note>
            Fru talman! I World Watch Institutes rapport från
          </note>
          <note>
            1993 visas hur järnvägens renässans pågår runt om i världen.
            I USA, bilresandets land framför alla andra, har delstaten Kalifornien
            beslutat att satsa
          </note>
          <note>
            375 miljarder på nya spårbundna system. I
          </note>
          <note>
            Frankrike fortsätter satsningen i en liknande storleksordning.
            I Tyskland planeras järnvägsinvesteringar på ungefär 200 miljarder
            under tio år. Vi som kräver ökade satsningar på järnvägsinvesteringar
            är i gott sällskap.
          </note>
          <note>
            Snabbtågen förefaller vara extremt trafiksäkra.
          </note>
          <note>
            Bland tre miljoner passagerare på japanska och franska snabbtåg
            har hittills noll dödsfall inträffat.
          </note>
          <note>
            Det är ingen tillfällighet att satsningar på järnvägen görs i
            regioner i världen där trafikträngseln och miljöförstöringen är
            stor. Kostnaderna för den tid och den energi som slösas bort i
            bilköer och på flygplatser motsvaras av värden i mångmiljardklassen.
            Detta har även
          </note>
          <note>
            Storstadskommittén i vårt land visat.
          </note>
          <note>
            Varför börjar då inte regering och riksdag ännu mer bestämt att
            styra trafikpolitiken i riktning mot en ekologiskt uthållig politik?
            Man har egentligen gott stöd i 1988 års trafikpolitiska riktlinjer.
            Där sades att man först och främst skulle tillgodose medborgarnas
            och näringslivets grundläggande behov av transporter. Man skulle
            bidra till ett effektivt resursutnyttjande i samhället som helhet.
          </note>
          <note>
            Man skulle motsvara högt ställda krav på säkerhet i trafiken.
            Man skulle främja god miljö och hushållning med naturresurser
            och bidra till regional balans. Dessa fem punkter skulle mycket
            väl kunna användas som argument för utbyggnad av järnväg och godstrafik,
            t.ex. i Norrland som Jarl
          </note>
          <note>
            Lander nyss talade om.
          </note>
          <note>
            Formuleringarna är dock faktiskt litet annorlunda än de som förekommer
            i den socialdemokratiska reservationen 1. Där har man utelämnat
            målsättningen med hushållning med naturresurser.
          </note>
          <note>
            Jag menar att både den förra och den nuvarande regeringen i själva
            verket har fattat en rad beslut som har försvårat för tågtrafiken
            att konkurrera på godstrafikens område. Lönsamhetskravet har i
            praktiken blivit svårt att förena med de fem delmålen. Även Riksdagens
            revisorer har pekat på svårigheterna att uppnå de trafikpolitiska
            målen.
          </note>
          <note>
            Åtminstone borde miljökostnaderna för olika trafikslag utredas
            ordentligt.
          </note>
          <note>
            År 1991 togs utvecklingsbidraget för SJ:s godstrafik bort. Det
            uppgick till 450 miljoner kronor. Den långväga långtradartrafiken
            har stegvis fått tillstånd till allt högre axel- och boggitryck.
            Det kommer att kosta hundratals miljoner per år i ökat vägunderhåll.
            Minskningen av accisen på lastbilar, borttagande av kilometerskatten
            och sänkning av skatten på dieselolja som vi nyligen genomförde,
            har naturligtvis också missgynnat godstrafiken på järnväg. Dessutom
            menar vi att landsvägstrafiken inte står för hela sin samhällsekonomiska
            kostnad.
          </note>
          <note>
            Om man räknar in miljöeffekter, sjukvårdskostnader och trängseleffekter
            betalar stora delar av vägtrafiken i själva verket inte sina kostnader.
          </note>
          <note>
            I den mån styrning har förekommit under de senaste åren har man
            vidtagit åtgärder som har ökat svårigheterna för godstrafik på
            järnväg att kunna konkurrera. Följaktligen har andelen långväga
            godsvägstrafik på lastbil ökat.
          </note>
          <note>
            Om man hade följt 1988 års trafikpolitiska beslut borde man ha
            gjort tvärtom och kraftigt underlättat godstrafiken på järnväg.
            Tanken var att gods skulle föras över från väg till järnväg. Nu
            kan man fråga sig om det är marknaden eller lobbyisterna som har
            tagit kommandot. I en artikel häromdagen reste
          </note>
          <note>
            Dagens Nyheter frågan om det var Rail Forum med
          </note>
          <note>
            Curt Nicolin som styrde.
          </note>
          <note>
            Man kan fråga sig hur det är med lobbyismen för t.ex. motorvägsbyggen.
            Varifrån kommer påtryckningar för Öresundsbron, ScanLinkprojektet
            och motorvägarna genom Bohuslän?
          </note>
          <note>
            Ofta är det en kombination av biltillverkare, oljebolag, åkeribranschen,
            vägbyggnadsindustrin, kommunpolitiker och andra som driver på.
          </note>
          <note>
            Naturligtvis värnar också Vägverket liksom
          </note>
          <note>
            Banverket om sin verksamhet.
          </note>
          <note>
            Det är inga små intressen som är krafter bakom olika infrastrukturprojekt.
            Vill man vara litet elak kan man säga att infrastrukturpropositionerna
            de senaste åren har visat att väg- och brolobbyister har varit
            mycket duktigare än järnvägslobbyister.
          </note>
          <note>
            Vi frågar oss om det finns någon oberoende samhällsekonomisk
            analys av de här infrastrukturinvesteringarna. Kommer de i verkligheten
            att vara lönsamma i längden? Kanske är det tele- och datakommunikationer
            som kommer att vara framtidens mest växande kommunikationsmedel?
          </note>
          <note>
            Vänsterpartiet föreslår en kraftigare satsning på järnvägar än
            vad både regeringen och
          </note>
          <note>
            Socialdemokraterna föreslår. Vi föreslår en satsning om 70 miljarder
            på en tioårsperiod, och denna satsning skall innefatta stomjärnvägar
            och andra järnvägar. Vi ville för ytterligare satsningar utöver
            de av regeringen föreslagna lyfta fram
          </note>
          <note>
            Västkustbanan, Ostkustbanan, godsstråket genom
          </note>
          <note>
            Bergslagen, Norge--Väner-länken, Bohusbanan och sträckan Borås--Herrljunga--Uddevalla,
          </note>
          <note>
            Bothniabanan och Norrbothniabanan samt norra stambanan och Västkustbanan.
          </note>
          <note>
            Vi beklagar djupt motorvägssatsningarna i storstäderna.
          </note>
          <note>
            När det gäller Stockholmsområdet har vi tagit ställning för att
            ett tredje och eventuellt fjärde spår skall gå i tunnel. Detta
            tog Karl-Erik Persson upp i förmiddags. Vi anser också att förbindelsen
            mellan
          </note>
          <note>
            Uppsala och Arlanda inte får släppas.
          </note>
          <note>
            Vi har ställt oss bakom kravet att Riksbangård Syd skall lokaliseras
            till Hässleholmstrakten.
          </note>
          <note>
            Jag yrkar bifall till Karl-Erik Perssons meningsyttring avseende
            mom. 43.
          </note>
          <note type="speaker">
            Anf. 132 RUNE THORÉN (c):
          </note>
          <note>
            Fru talman! Det beslut vi fattar i dag är den största satsning
            på järnvägsområdet som riksdagen någonsin har fattat beslut om.
            I nästa års budget avsätts mer än 10 miljarder för järnvägsändamål.
          </note>
          <note>
            Det är en bra signal som vi i dag ger till landets kommuner och
            till vår industri och övrig näringsverksamhet. Alla vet nu vad
            man har att planera efter.
          </note>
          <note>
            De stora satsningar som den närmaste tiden sker på järnvägen
            i vårt land innebär en stark förbättring för godstrafiken, och
            tåget får därigenom en rättmätig chans att bli ett alternativ
            till såväl bilen som flyget på många sträckor. Vad det sedan har
            för betydelse för miljön och vad det innebär i fråga om ett minskat
            behov av andra satsningar behöver jag säkerligen inte gå in på.
            Genom den överföring av transporter från väg till järnväg som
            därmed möjliggörs ökar också trafiksäkerheten på våra vägar.
          </note>
          <note>
            Denna genom tiderna största satsning sker också i en tid då vi
            behöver öka sysselsättningen. Jag vill här tillbakavisa de påståenden
            som ibland görs i debatten om att detta är alltför dyra jobb.
          </note>
          <note>
            Självfallet är även järnvägsbyggandet i dag ett starkt mekaniserat
            arbete, men totalt sett, om man ser på antalet direkt sysselsatta
            samt materialåtgång, ger det ett gott tillskott till arbetsmarknaden.
            Ännu viktigare är ändå att det sedan indirekt ger en ökad sysselsättning
            och välfärd genom att en utbyggd järnväg, som jag tidigare har
            sagt, ger bättre förutsättningar för vårt näringsliv.
          </note>
          <note>
            En utbyggnad av järnvägen ger också ökade möjligheter för en
            förbättring av den regionala pendeltågstrafiken, inte bara i våra
            tre storstadsområden utan även på andra håll i landet.
          </note>
          <note>
            Det ger också ökade möjligheter för andra aktörer, såsom länstrafiken
            m.fl., att upprätthålla såväl person- och godstrafik som matarlinjer
            till de stora huvudstråken.
          </note>
          <note>
            Det är också en stark signal som riksdagen i dag avger, eftersom
            vi i princip är eniga om det vi föreslår. Visserligen föreligger
            reservationer, men det betyder i stort sett inte att man är emot
            vad regeringen och utskottsmajoriteten föreslår utan att man vill
            gå ännu längre i sina satsningar. I första hand gäller detta under
            planeringsperioden --
          </note>
          <note>
            skillnaderna för nästa år är närmast marginella.
          </note>
          <note>
            Det är inte bara regeringen, riksdagen, Banverket och SJ som
            av naturliga skäl visat intresse för ett ökat järnvägsbyggande.
            Nej, från såväl länsstyrelser som kommuner och olika slag av företagssammanslutningar,
            exempelvis handelskammare, har utskottet fått ta del av skrivelser
            och uppvaktningar om behovet av en järnvägsutbyggnad. På många
            håll har det varit ett flertal kommuner liksom län som slagit
            sig samman om att redovisa det gemensamma behovet.
          </note>
          <note>
            Allt detta visar att de järnvägssatsningar som regeringen och
            riksdagen nu gör är mycket välgrundade.
          </note>
          <note>
            I och med att vårt land är avlångt och därmed har stora transportbehov
            är det av mycket stor vikt att vi genom snabba transporter kan
            minska vårt avståndshandikapp inom landet -- detta om vi menar
            allvar med devisen Hela Sveriges skall leva, och det gör vi ju.
            Av allt större betydelse blir också att vi kan minska avståndet
            till övriga Europa, eftersom vi, oberoende av om vi kommer med
            i EG
          </note>
          <note>
            eller ej, torde få räkna med en utvidgad handel med övriga världen,
            och då inte minst med Europa.
          </note>
          <note>
            Fru talman! Till betänkanden finns fem reservationer fogade angående
            järnvägen, och
          </note>
          <note>
            Vänsterpartiet har dessutom avgivit s.k.
          </note>
          <note>
            meningsyttringar. Jag skall något ägna mig åt att kommentera
            reservationerna.
          </note>
          <note>
            I reservation 13 tar Socialdemokraterna upp den allmänna planeringsinriktningen
            i fråga om järnvägen. I långa stycken har jag svårt att se några
            åsiktsskillnader. De erinringar som reservationen innehåller ser
            jag egentligen mera som uttryck för en samsyn vad gäller utbyggnaden,
            men reservationen är betingad dels av att
          </note>
          <note>
            Socialdemokraterna anser sig kunna finansiera en större utbyggnad
            än vad regeringen och riksdagsmajoriteten dristat sig till, dels
            av att man önskar vissa klarlägganden.
          </note>
          <note>
            Jag skall nu försöka att bringa viss klarhet på vissa punkter.
          </note>
          <note>
            När det gäller Nyköpingslänken har även majoriteten i riksdagen
            till viss del avvikit från själva propositionen. Utskottet anser
            därför, vilket framgår av utskottsmajoritetens text, att de 4,5
          </note>
          <note>
            miljarder som omnämnes i reservationen ej i sin helhet nu skall
            satsas på en utbyggnad av
          </note>
          <note>
            Nyköpingslänken. Andra av Banverket redovisade projekt bör prövas
            än en gång innan regeringen tar slutlig ställning till på vilka
            objekt dessa 4,5
          </note>
          <note>
            miljarder skall fördelas. Vid en sådan prövning kan ett flertal
            av de i reservationen upptagna projekten komma i fråga.
          </note>
          <note>
            Beträffande Nordlänken, dvs. järnvägen mellan
          </note>
          <note>
            Oslo och Göteborg, har utskottet anfört det vara av vikt att
            detta projekt kan förverkligas skyndsamt.
          </note>
          <note>
            Beträffande Bothniabanan synes det mig som om vi är överens om
            att sträckan Örnsköldsvik--Husum skall kunna utgöra den första
            delen och att
          </note>
          <note>
            Banverket närmare får titta på den frågan. Det är inte fråga
            om industrispår utan en sträcka som utgör en del i Bothniabanan.
          </note>
          <note>
            Några särskilda åtgärder behöver enligt min uppfattning därför
            ej vidtas med anledning av reservation 13, och jag yrkar därmed
            avslag på densamma.
          </note>
          <note>
            I reservation 14 föreslås att mera pengar skall satsas på drift
            och underhåll, vilket Jarl Lander nyss talade om. Utskottet bedömer
            att de avvägningar som regeringen gör är tillräckliga, och jag
            yrkar därför avslag på reservationen.
          </note>
          <note>
            I reservation 15 tar man upp frågan om anslag till nyinvesteringar
            i järnvägar. Skillnaden mellan regeringens förslag för kommande
            budgetår och
          </note>
          <note>
            Socialdemokraternas är faktiskt inte särskilt stor.
          </note>
          <note>
            Utskottsmajoriteten föreslår, som Jarl Lander nyss nämnde, 5
            925 miljoner kronor och
          </note>
          <note>
            Socialdemokraterna 6 miljarder. Vänsterpartiet föreslår för sin
            del 2 miljarder mer än utskottsmajoriteten. Men det är som sagt
            i detta sammanhang fråga om mycket små skillnader mellan Socialdemokraternas
            förslag och utskottsmajoritetens. Jag ber att få yrka avslag på
            såväl Socialdemokraternas som Vänsterpartiets förslag.
          </note>
          <note>
            När det gäller reservation 17, som handlar om järnvägsindustrin,
            vill jag framhålla vad som tidigare gjorts genom medverkan från
            AMS och därmed tidigareläggningar av beställningar.
          </note>
          <note>
            Utskottet förutsätter att detta kan ske även vid kommande tillfällen,
            och jag yrkar därför avslag även på denna reservation.
          </note>
          <note>
            Tredje spåret här i Stockholm har på senare tid blivit en viktig
            Stockholmsfråga, som också förekommit mycket i media. Utskottet
            vill för sin del erinra om vad som sägs i propositionen om att
            största möjliga hänsyn måste tas till stadsbild och kulturmiljö.
            Utskottet förutsätter samtidigt att den nu förordade ytsträckningen
            över Riddarholmen bör kunna frångås om man kan åstadkomma en finansieringslösning
            för ett tunnelalternativ som inte inkräktar ekonomiskt eller verksamhetsmässigt
            på det övriga järnvägsbyggandet. Det bör ankomma på berörda intressenter
            att ta sådana initiativ. Detta påpekas också i det betänkande
            vi nu debatterar.
          </note>
          <note>
            Jag har på senare tid sett att
          </note>
          <note>
            Dennisöverenskommelsen förekommit i diskussionen. Det måste vara
            intressenterna i
          </note>
          <note>
            Stockholm som tar upp den diskussionen direkt med departementet.
            Men om man kommer överens lokalt utan att tidsmässigt förhindra
            eller fördyra, kan det från utskottets och riksdagens sida inte
            finnas något som gör att man är emot denna lösning.
          </note>
          <note>
            Fru talman! Till sist vill jag ännu en gång understryka värdet
            av att vi i denna kammare är så överens om de satsningar vi gör
            för våra spårburna kommunikationer. Det tog lång tid innan järnvägen
            fick de investeringsmedel den så väl behöver, men nu verkar vi
            vara överens om dels att det behövs, dels att vi också alla är
            beredda att anslå medel, även om nivåerna är olika. Det bådar
            gott inte bara för svenskt näringsliv, utan för oss alla.
          </note>
          <note>
            Slutligen vill jag yrka bifall till hemställan i trafikutskottets
            betänkande inom järnvägsavsnittet i dess helhet samt avslag på
            samliga reservationer under samma avsnitt.
          </note>
          <note type="speaker">
            Anf. 133 JARL LANDER (s) replik:
          </note>
          <note>
            Fru talman! Rune Thorén avslutar med att säga att han är glad
            att svensk järnväg har fått de medel man så väl behöver. Jag vill
            bara påminna Rune Thorén om att äskandena från Banverket ligger
            på en mycket högre nivå än regeringsförslaget. De ligger också
            på mycket högre nivå än vad vi socialdemokrater säger att vi har
            förutsättningar att finansiera i det s.k. julaftonsförslaget,
            som andra i debatten kallat det socialdemokratiska förslaget.
          </note>
          <note>
            Vi föreslår där att man under en tioårsperiod investerar 200
            miljarder i infrastrukturen.
          </note>
          <note>
            Sedan säger Rune Thorén att skillnaden i anslag för nästa år
            inte är så stora. Nej, jag måste säga att vi är positivt överraskade
            från socialdemokratisk sida över att den borgerliga gruppen i
            trafikutskottet sträckte sig så långt. När förslaget om lånefinanisering
            föll och man skulle anslagsfinansiera så blev det ett rätt bra
            förslag för nästkommande år. Det är ett bra förslag för de tre
            första åren, Rune Thorén.
          </note>
          <note>
            Men i mitt anförande frågade jag: Vad händer efter de tre åren,
            när ni har förbrukat två tredjedelar av tioårsanslaget? Förlitar
            ni er månne på att det efter nästa val blir en annan majoritet
            i kammaren som kan fortsätta att stötta svensk järnväg, så att
            vi kommer över till miljövänligare transporter här i landet?
          </note>
          <note>
            Sedan också en kommentar till det Rune Thorén säger om Husumspåret,
            Nordlänken, osv.
          </note>
          <note>
            Det är positivt att ni i utskottet har tagit de initiativen,
            i motsats till regeringen. Men jag vill påminna om att det vad
            gäller Nordlänken bara är en liten del som har förutsättningar
            att rymmas inom ert förslag under tioårsperioden, fastän ni säger
            att det är ett prioriterat objekt. Detsamma gäller Husumspåret.
          </note>
          <note>
            Det vore tacknämligt om ni kunde övertyga regeringen om att det
            inte är Ådalsbanan som är början till en Bothniabana, utan en
            rejäl järväg på det s.k. Husumspåret.
          </note>
          <note type="speaker">
            Anf. 134 RUNE THORÉN (c) replik:
          </note>
          <note>
            Fru talman! Jag sade, Jarl Lander, att det vi gjorde var väbehövligt.
            Jag sade inte att det var tillräckligt.
          </note>
          <note>
            Jag är helt klar i min uppfattning att det behövs ännu mera pengar.
          </note>
          <note>
            Men låt oss genomföra satsningar om de första tre åren och se
            sedan. Jag är helt övertygad om att vi kommer att fortsätta med
            en mycket stark investering.
          </note>
          <note>
            Jag har inte riktigt samma tro som Jarl Lander på att en annan
            majoritet i denna kammare efter nästa val -- om det skulle bli
            så -- skulle ha större förutsättningar.
          </note>
          <note>
            Jag har från denna talarstol haft diskussioner med företrädare
            från Socialdemokraterna om större satsningar på järnvägen. Jag
            har sagt, bl.a. till
          </note>
          <note>
            Georg Andersson: Låt oss åtminstone vara överens om behovet.
          </note>
          <note>
            Nu synes både majoritet och minoritet vara överens om behovet
            av olika satsningar. Då tror jag att vi i framtiden även kommer
            att kunna klara att täcka behovet. Tidigare har vi hela tiden
            diskuterat behovet. Nu är vi eniga om de stora sakerna,
          </note>
          <note>
            Bothniabanan, Nordlänken och Götalandsbanan.
          </note>
          <note>
            Förut var det nästan nonsens att diskutera sådant, men inte nu.
          </note>
          <note>
            Så småningom måste vi också finna medel. Det har vi nu gjort.
            Under tre års tid sker en mycket stark utbyggnad av järnvägen.
            Jag är förhoppningsfull.
          </note>
          <note>
            Men jag får säga till Jarl Lander: Mitt hopp är större om vi
            bibehåller den här majoriteten än om vi återgår till den som inte
            byggde alls i den här utsträckningen.
          </note>
          <note type="speaker">
            Anf. 135 JARL LANDER (s) replik:
          </note>
          <note>
            Fru talman! Än en gång vill jag börja där Rune
          </note>
          <note>
            Thorén slutade. Han säger att den föregående majoriteten inte
            byggde. Men jag tyckte att, både i utskottsdiskussionerna och
            tidigare här i kammaren i dag, var nästan överens varför det inte
            byggdes så mycket på järnvägssidan under 1980-talet. Det var ju
            bl.a. överhettningen i industrin som gjorde att staten inte satsade
            några stora summor på infrastruktur över huvud taget.
          </note>
          <note>
            Däremot vet jag att Centern och Rune Thorén i synnerhet har varit
            väldigt välvillig att föreslå medel till infrastrukturen, i synnerhet
            på järnvägssidan. Det förvånar oss socialdemokrater nu att Centern
            inte fortsätter att leva upp till vad man sade under förra valperioden,
            när Centern,
          </note>
          <note>
            Miljöpartiet och Vänsterpartiet alltid skulle överglänsa varandra
            i antalet kronor till järnvägssatsningar.
          </note>
          <note>
            Det hade varit ett utmärkt läge för Centern att nu stötta det
            förslag som vi socialdemokrater framlägger.
          </note>
          <note>
            Jag är också väldigt förvånad, fru talman, över att
          </note>
          <note>
            Centern och Rune Thorén inte pratar sig varm för ytterligare
            underhållspengar till järnvägen.
          </note>
          <note>
            Som jag sade i mitt anförande ger ett lägre underhållsanslag
            än 3 miljarder ytterligare obalans mellan stomjärnvägar och nyinvesteringar
            och det behov av vidmakthållande åtgärder som behövs från Banverkets
            sida.
          </note>
          <note>
            Det betyder att de s.k. icke-prioriterade järnvägarna går ner
            i kvalitet, och att transporterna på dessa bansträckor inte kan
            fylla behovet av ytterligare godstransporter på stomjärnvägsnätet.
          </note>
          <note>
            Med ett underhållsanslag lägre än 3 miljarder tappar den svenska
            järnvägen godstrafik totalt sett.
          </note>
          <note>
            Ett sådant beslut var det väl inte meningen att Rune
          </note>
          <note>
            Thorén skulle vara med om att fatta?
          </note>
          <note type="speaker">
            Anf. 136 RUNE THORÉN (c) replik:
          </note>
          <note>
            Fru talman! Jarl Lander säger att under 1980-talet var arbetsmarknadssituationen
            orsaken till att man inte kunde satsa på järvägarna. Men det förbjöd
            ändå inte Socialdemokraterna att vara överens med oss om att det
            fanns behov av en järnvägsutbyggnad. Men inte ens det kunde ni
            vara med på.
          </note>
          <note>
            Att ni inte hade pengar at anslå kan jag hålla er räkning för,
            men ni ifrågasatte hela tiden behovet av utbyggnaden. Jag har
            många gånger stått i den här talarstolen och fört just den debatten:
            Låt oss åtminstone vara överens om behovet. Låt oss sedan se hur
            vi kan få fram pengar.
          </note>
          <note type="speaker">
            Anf. 137 BENGT HURTIG (v) replik:
          </note>
          <note>
            Fru talman! Med anledning av det senaste replikskiftet kanske
            man kan säga att en viss industri var överhettad på 1980-talet.
            Det var den byggnadsindustri som byggde onödiga bankpalats, affärsgallerier
            och kontorshus som i dag står tomma och är en del i bankkrisen.
            Satsningarna borde i stället ha skett på järnvägar, vägar och
            kollektivtrafik.
          </note>
          <note>
            Men jag tänkte fråga Rune Thorén en annan sak.
          </note>
          <note>
            Centern har alltid försökt framstå som ett parti som kämpar för
            och slår vakt om miljö och kulturmiljö.
          </note>
          <note>
            Nu släpper ni fram det tredje spåret ovan jord. Vi vet att förr
            eller senare behövs ett fjärde spår, som inte kommer att rymmas
            ovan jord. Samtidigt hotas de här gamla byggnderna. Hade det inte
            varit rimligt att ni hade lagt på något litet gram på de här
          </note>
          <note>
            32 miljarderna för att klara ett tunnelalternativ genom Stockholms
            city, så att vi också hade haft utrymme för det fjärde spåret?
          </note>
          <note type="speaker">
            Anf. 138 RUNE THORÉN (c) replik:
          </note>
          <note>
            Fru talman! I budgeten har vi 6 miljarder kronor.
          </note>
          <note>
            Om vi tar 2 miljarder för att lägga i Stockholm blir det en tredjedel.
            Men vi har hört av kammarens ledamöter tidigare att det redan
            är en stor obalans.
          </note>
          <note>
            Därför har vi sagt: man gör stora satsningar i
          </note>
          <note>
            Stockholmsregionen, t.ex. Dennispaketet. Låt
          </note>
          <note>
            Kommunikationsdepartementet och företrädare för Storstockholm
            diskutera om man komma fram till andra lösningar. Då tycker vi
            det är bra. Tredje spåret som helhet är ju också en fördel för
          </note>
          <note>
            Stockholms miljö. Kan man lättare komma in med tåg till Stockholm
            kanske en del av billedsbyggandet här i Stockholm kan undvaras.
          </note>
          <note>
            Men det är ingen sak som riksdagen lägger sig i. Låt dem klara
            det så får vi se. Det är därför vi har denna öppna skrivning i
            utskottsmajoritetens text som jag har redovisat. Jag ser fortfarande
            förhoppningsfullt på att man kan lösa detta.
          </note>
          <note type="speaker">
            Anf. 139 BENGT HURTIG (v) replik:
          </note>
          <note>
            Fru talman! Såvitt jag begriper är det också bristande kapacitet
            ovan jord när det gäller själva stationsområdet. Dessutom kunde
            man ha markerat att man hade kunnat avstå ifrån att bygga en massa
            nya motorvägar i Stockholmsområdet, vilket föreslås i Dennispaketet.
            Dessa motorvägsbyggen finns det en massiv kritik mot i
          </note>
          <note>
            Stockholmsområdet från miljömänniskorna.
          </note>
          <note type="speaker">
            Anf. 140 ELVY SÖDERSTRÖM (s):
          </note>
          <note>
            Fru talman! Intresset och engagemangen kring detta betänkande
            är stort, inte bara i kammaren och i riksdagen, utan även runt
            om i landet. Jag kommer i mitt inlägg att uppehålla mig kring
            infrastrukturen i Västernorrland och övriga
          </note>
          <note>
            Norrland.
          </note>
          <note>
            Avgörande för näringslivets utveckling i vår del av landet är
            att kommunikationerna förstärks och byggs ut. Detta är inte minst
            viktigt för exportindustrin, men också för utvecklingskraften
            i de mindre, befintliga företagen och för nystartande av företag.
          </note>
          <note>
            Det är framför allt viktigt för Sverige, därför att exportindustrin
            bidrar med viktiga och betydande inkomster till landet.
          </note>
          <note>
            Fru talman! När det gäller utbyggnaden av järnvägen vill jag
            anföra följande.
          </note>
          <note>
            Järnvägstransporterna går i dag på ett bannät som planerades
            och byggdes på 1800-talet. Därför måste Sveriges järnvägsnät moderniseras
            och kompletteras med nya bansträckningar för att vi skall få ett
            effektivare järnvägssystem. Snabba och säkra transporter är en
            grundförutsättning för att det svenska näringslivets konkurrenskraft
            skall förbättras. Detta är inte minst viktigt i en tid då
          </note>
          <note>
            Europa får en allt större betydelse för Sverige och den svenska
            industrins utveckling.
          </note>
          <note>
            Vår miljö kräver också att det i framtiden finns reella möjligheter
            att välja miljövänliga transportsätt för både gods och personer.
          </note>
          <note>
            Detta är motivet till att vi kräver att Bothniabanan skall byggas.
            Regeringens och utskottsmajoritetens förslag medför en alltför
            långsam utbyggnadstakt av Bothniabanan. Därför yrkar vi i vår
            motion
          </note>
          <note>
            1992/93:T73 att i byggstarten av Bothniabanan skall ingå utbyggnaden
            till Kramfors och delen
          </note>
          <note>
            Örnsköldsvik--Husum.
          </note>
          <note>
            Jag delar utskottets bedömning om delen
          </note>
          <note>
            Örnsköldsvik--Husum och vill med kraft understryka vad som sägs
            i betänkandet på s. 111--
          </note>
          <note>
            112: ''Med Husumspåret har härvid inte någon industrispårslösning
            av enklare karaktär avsetts utan anläggandet av en kvalitativt
            högtstående bandel som skall ingå som en integrerad länk i den
            kommande Botniabanan.'' Detta är oerhört viktigt.
          </note>
          <note>
            En av förutsättningarna för Bothniabanan är snabbtåg till Sundsvall--Härnösand.
            En tidigare förutsättning har varit att snabbtågsförbindelsen
            skall var klar 1996. Den tidsplanen måste hållas.
          </note>
          <note>
            Fru talman! Våra förslag när det gäller järnvägstrafiken efter
            Norrlandskusten kan sammanfattas i följande punkter:
          </note>
          <note>
            1. Snabbtåg till Sundsvall--Härnösand senast 1996.
          </note>
          <note>
            2. Projektera och påbörja byggandet av
          </note>
          <note>
            Bothniabanan. I etapp 1 skall ingå utbyggnaden till
          </note>
          <note>
            Kramfors och delen Örnsköldsvik--Husum.
          </note>
          <note>
            3. Överför snarast Ådalsbanan till stomnätet.
          </note>
          <note>
            Vad gäller mittstråket och sträckan Storlien--
          </note>
          <note>
            Östersund--Sundsvall är vi mycket positiva till den kapacitetshöjning
            som föreslås. När det gäller norra stambanan vill jag poängtera
            att det är viktigt att ytterligare förbättringar görs för att
            förbättra transportmöjligheterna i övre Norrland.
          </note>
          <note>
            Herr talman! Jag vill också passa på att beröra järnvägsindustrins
            situation i landet. I en tid som av regeringen kallas för infrastrukturens
            årtionde, då det läggs ned miljarder på nya järnvägsspår eller
            upprustning av järnvägsspår, är det nödvändigt att motsvarande
            satsning görs på de fordon som skall trafikera de nya spåren.
            Om inte dessa beställningar görs nu är risken stor för att en
            betydande del av denna industri som vi har i Sverige kommer att
            vara nedlagd när järnvägsspåren blir klara för att tas i bruk.
          </note>
          <note>
            Sedan ett år tillbaka är produktionen vid ABB
          </note>
          <note>
            Railcar i Örnsköldsvik nedläggningshotad. Om inte företaget får
            ytterligare beställningar riskerar ytterligare 250 man att mista
            sina jobb. Detta får också stora följdverkningar för underleverantörer
            och andra. Det är därför av trafik- och arbetsmarknadspolitiska
            skäl viktigt och ett måste att AMS, SJ och industrin tillsammans
            verkar för att skyndsamt få till stånd ytterligare beställningar
            av regionaltåget X12.
          </note>
          <note>
            Därför vill jag yrka bifall, herr talman, till den socialdemokratiska
            reservationen 17 som fogats till detta betänkande.
          </note>
          <note>
            Herr talman! Det går undan därför att det är ont om tid. Men
            utan att spåra ur vill jag ändå passa på att beröra vägarna i
            vår del av landet.
          </note>
          <note>
            När det gäller länets vägar och Norrlandsvägar har många känslor
            upprörts. Vägstandarden i vårt län och i Jämtlands län tillhör
            utan jämförelse landets sämsta. Det är inte med stolthet och glädje
            som jag konstaterar att vi leder den ligan, tvärtom. Vi inser
            vilka oerhörda problem som finns i storstadsregionen, men hos
            oss handlar det ibland om att ha en väg värd namnet. På våren
            händer det ibland att man tror att man har kört fel och hamnat
            i det nyplöjda potatislandet. Därför måste vi ha rätning i den
            debatten. Bra vägar är ett överlevnadsvillkor för hela Sverige.
          </note>
          <note>
            Det är bra att Vedabron nu byggs. Det är också bra att ett enigt
            utskott fullföljer det den tidigare socialdemokratiska regeringen
            föreslog, nämligen att bygga Vedabron. Men förutom Vedabron avsätts
            inte en krona för E 4-an norr om Sundsvall.
          </note>
          <note>
            Vi kräver därför ytterligare medel för upprustningen av E 4-an
            norr om Sundsvall.
          </note>
          <note>
            Herr talman! Slutligen frågan om våra länsvägar.
          </note>
          <note>
            För att uppnå den målstandard som Vägverket har satt upp, anser
            vi att anslaget måste fördubblas upp till 2 miljarder.
          </note>
          <note type="speaker">
            Anf. 141 HUGO BERGDAHL (fp):
          </note>
          <note>
            Herr talman! Som liberal är jag för mångfald. Det gäller inte
            minst inom infrastrukturen. Det är viktigt att det satsas på olika
            kommunikationssätt för att alla människor i vårt land skall få
            ett fullgott infrastrukturnät. I mitt inlägg avser jag att ta
            upp en del av de satsningar som görs på järnvägar i det betänkande
            som vi nu behandlar.
          </note>
          <note>
            Järnvägsnätets uppbyggnad under den senare delen av 1800-talet
            var av stor betydelse för Sveriges utveckling till en modern välfärdsstat.
            Under en stor del av 1900-talet har järnvägen kommit i skymundan
            för bilismen och dess utveckling. Men under senare år har järnvägen
            och satsningar på järnvägar återigen kommit i fokus. Det beror
            inte minst på en allt större miljömedvetenhet från allmänhetens
            sida.
          </note>
          <note>
            Under en lång rad år på 1980-talet eftersattes dock behovet av
            investeringar i järnvägar av den dåvarande socialdemokratiska
            regeringen. När den nuvarande regeringen tillträdde på hösten
            1991
          </note>
          <note>
            förändrades den strategin genom att beslut fattades om att tidigarelägga
            flera järnvägsprojekt. Och nu i dag skall vi ta ställning till
            ännu större satsningar på järnvägen och järnvägstrafiken. Jag
            skulle vilja påstå att ingen annan regering i modern tid har satsat
            lika mycket på att bygga ut järnvägarna som vår nuvarande regering
            är i färd med att göra. Det är vidare rätt tidpunkt att satsa
            på järnvägsutbyggnad. I dagens lågkonjunktur med överkapacitet
            i byggsektorn finns chansen att bygga billigare än någonsin, och
            det gäller att passa på medan den möjligheten finns kvar.
          </note>
          <note>
            En stor satsning på järnvägens infrastruktur kräver även investeringar
            i modernt högtekniskt rullande material. Detta tryggar i sin tur
            många arbetstillfällen och ger den svenska järnvägsindustrin en
            möjlighet att även för utländska kunder visa upp vad svensk högteknologi
            kan prestera även på detta viktiga område.
          </note>
          <note>
            Herr talman! Det är starka miljöskäl och regionalpolitiska skäl
            som talar för att göra järnvägen till ett så slagkraftigt alternativ
            som möjligt till biltransporter för både gods och människor. Därför
            har järnvägen stor betydelse oavsett var i landet man bor. För
            storstadsbon blir järnvägen viktig för att han eller hon skall
            kunna åkta tåg till jobbet och därmed slippa sitta i bilköer med
            ökad miljöförstöring som följd. Glesbygdsbon har stor nytta av
            bra järnvägsförbindelser för att ta sig till sitt länscentrum
            eller till någon knutpunkt för vidare transport ut i landet. Glesbygdsbon
            har också nytta av järnvägen, eftersom tillgång på järnväg kan
            innebära att ett företag etablerar sig på en ort och därmed skapar
            nya och i många fall välkomna arbetstillfällen.
          </note>
          <note>
            Det var inte minst av omsorg om glesbygden som
          </note>
          <note>
            Folkpartiet liberalerna motsatte sig en nedläggning av persontrafiken
            på Inlandsbanan. Det är med tillfredsställelse som vi nu kan konstatera
            att trafiken hålls i gång. Detta är betydelsefullt för utvecklingen
            i våra inlandskommuner i norr.
          </note>
          <note>
            Som representant för en del av Mälardalen är det med stor glädje
            jag kan konstatera att Mälarbanan och Svealandsbanan fullföljs
            genom olika investeringar i den grundsatsning som Banverket gör.
            Utbyggnaden innebär radikalt förbättrade resmöjligheter till och
            från Stockholm för boende i
          </note>
          <note>
            Örebro, Västmanlands och Södermanlands län.
          </note>
          <note>
            Det är också en utbyggnad som betyder mycket för näringslivet
            i dessa län. Minskad restid till huvudstaden innebär större möjligheter
            för företag att etablera sig i regionen kring Mälaren. Snart ligger
            t.ex. Västerås inom pendelavstånd till
          </note>
          <note>
            Stockholm. Med det nya snabbtåget tar man sig den sträckan på
            ca 50 minuter.
          </note>
          <note>
            Mälarbanan är nog tveklöst ett av de mest intressanta järnvägsbyggena
            i modern tid. Det är ett infrastrukturpojekt som innehåller de
            flesta av de faktorer som framtiden kommer att kräva av den här
            sortens järnvägsarbeten. Jag tänker då på visionärt tänkande,
            helhetssyn och samarbete mellan näringsliv och myndigheter i syfte
            att kraftigt snabba upp handläggnings- och byggtider.
          </note>
          <note>
            På bara litet drygt ett år har arbetet med att binda samman orterna
            mellan Örebro och Stockholm kommit en bra bit på väg. Delar av
            sträckan kommer att vara färdig 1995, för att senast år 2000
          </note>
          <note>
            vara helt utbyggd för snabbtågstrafik. Detta innebär t.ex. att
            det blir fullt möjligt att bo i
          </note>
          <note>
            Västerås och jobba i Stockholm eller vice versa. På sträckan
            Örebro--Stockholm halveras nästan restiden från dagens 170 minuter
            till ca 95 minuter när utbyggnaden är helt klar.
          </note>
          <note>
            I propositionen anför kommunikationsministern att projekteringen
            av Botniabanan skall påbörjas och att en första etapp skall byggas
            under planeringsperioden. Detta är i och för sig bra, men från
            Folkpartiet liberalernas sida hade vi gärna sett att denna bana
            hade byggts i snabbare takt. Men man kan inte få igenom alla sina
            goda förslag i olika tidevarv.
          </note>
          <note>
            Som kommunikationsministern konstaterar, är
          </note>
          <note>
            Botniabanan viktig om Norrlandskusten skall kunna behålla och
            förbättra sin konkurrenskraft.
          </note>
          <note>
            Ytterligare ett stort antal bansträckor är värda uppmärksamhet.
            Tiden tillåter inte att jag tar upp dessa bitar i dag.
          </note>
          <note>
            Herr talman! Jag vill avslutningsvis yrka bifall till utskottets
            hemställan och avslag på reservationerna och meningsyttringarna,
            självfallet med undantag för reservation 3, som jag kommer att
            rösta för.
          </note>
          <note type="speaker">
            Anf. 142 KENNETH LANTZ (kds):
          </note>
          <note>
            Herr talman! Tillåt mig först att ge mitt samtycke och stöd till
            utskottets betänkande TU35!
          </note>
          <note>
            Vid denna debatt är det många med mig som har uttryckt sin glädje
            och siat om framtiden angående järnvägen. Många har talat om att
            man skall satsa mer på järnväg, och varför inte? Som kristdemokrat
            vill jag vara med i den satsningen och med emfas uttrycka behovet
            av kollektiva transportmöjligheter med järnväg.
          </note>
          <note>
            Vi har inte på flera årtionden sett rallare ute för anläggning
            av nya spår. Nej, i stället har det varit reparationer och nedläggningar
            man har sysslat med. Det är därför helt i sin ordning att glädjen
            står högt i tak över de satsningar som nu görs just på järnvägen.
          </note>
          <note>
            Vi har under flera år sett hur järnvägsresandet har minskat i
            stället för att öka. Detta är, av ganska enkla förklarliga skäl,
            beroende på den njugga infrastrukturpolitik som tidigare förts
            av socialdemokrater i
          </note>
          <note>
            Kommunikationsdepartementet. Ingen kan obemärkt notera skillnaden
            som vårt betänkande lyfter fram. Om vi ser på skillnaderna i satsningar
            på järnväg, finner vi att de är ganska betydande.
          </note>
          <note>
            Mitt på 1980-talet satsade man blygsamma 600
          </note>
          <note>
            miljoner per år, vilket skall jämföras med våra åtaganden i dag
            som är cirka tio gånger så mycket, dvs. i runda tal 6 miljarder
            kronor till järnväg!
          </note>
          <note>
            Herr talman! Flera har säkert redan före mig påtalat skillnaden
            mellan t.ex. OECD-länderna och Sverige. OECD satsar drygt 1 %
            av BNP, medan vi ligger på mindre än 0,6 % under 1980-
          </note>
          <note>
            talet. Det kommer att bli en klar förbättring, om regeringen
            får det stöd som utskottets betänkande uttrycker.
          </note>
          <note>
            Utskottet står enigt bakom strategiska satsningar på järnvägs-
            och kollektivresandet. Det är av stor vikt att utbyggnaden av
            södra stambanan får fortgå till gagn för snabbtåg mellan Malmö
            och
          </note>
          <note>
            Stockholm. Men även Västkustbanan är betydelsefull, och här vill
            jag tala litet för min egen hemmaregion.
          </note>
          <note>
            Att satsa på dubbelspår på Västkustbanan kommer snart att visa
            sig vara lyckosamt. Men även en ny dragning som en fortsättning
            på den sträckningen blir en klok investering och kommer att hälsas
            med tacksamhet och glädje. Jag ser fram emot att kunna hälsa Landskronas
            Bo Nilsson välkommen till
          </note>
          <note>
            Helsingborg, tågresande, för att se HIF:s fortsatta spel i allsvenskan.
          </note>
          <note>
            Det är inte bara som en efterlängtad arbetsmarknadseller stödinsats
            vi skulle få uppleva den fortsatta dragningen av Västkustbanan.
            Nej, herr talman, den kommer också att bli en miljöinsats, eftersom
            många i dag väljer den egna bilen för pendlandet mellan bl.a.
            Landskrona och
          </note>
          <note>
            Helsingborg.
          </note>
          <note>
            Sedan kan jag inte låta bli att nämna om en fast förbindelse
            mellan Sverige och Danmark. Det är självklart att en fast förbindelse
            behövs för att göra det enkelt och rationellt för snabbtågen att
            nå
          </note>
          <note>
            Danmark och därefter vidare ner till den europeiska kontinenten.
            För många av oss kristdemokrater i Skåne är en fast förbindelse
            för järnväg ett alternativ.
          </note>
          <note>
            Det är inte svårt att glida över till miljöaspekterna nu. Järnväg
            är ur miljö- och energisynpunkt den bästa transportören av såväl
            personer som gods.
          </note>
          <note>
            Utskottets önskan om att föra över mycket av transportarbetet
            från väg till järnväg bör realiseras genom denna av kommunikationsminister
            Odell så kraftfulla insats. Det finns exempel på konkreta lösningar
            av besvärliga biltrafikstockningar vid
          </note>
          <note>
            Hamburg. Där håller kristdemokraterna på att arbeta med en tåglösning
            som skall transportera gods och bilar till och förbi staden, i
            stället för en satsning på ytterligare motorvägar.
          </note>
          <note>
            Hur skall vi då få svensken att resa med tåg?
          </note>
          <note>
            Avslutningsvis, herr talman, kvarstår just denna fråga. Vi kan
            bygga hur mycket järnväg som helst, utan att folk utnyttjar detta
            kollektiva resesätt.
          </note>
          <note>
            Regeringen har nu i dagarna att ta ställning till lägre moms
            på bl.a. kollektivresandet, och SJ har förtjänstfullt gått före
            med att sänka biljettpriserna. Detta är strategiskt riktigt. Det
            måste bli ''inne'' att resa tåg, och det måste vara lönsamt. Det
            måste finnas incitament som gör att tågresor blir attraktiva även
            för affärsmän.
          </note>
          <note>
            Kristdemokraterna har alltid förordat järnvägsresandet, och vi
            ser med stor tillfredsställelse på de satsningar som regeringen
            gör till fördel för spårbunden trafik.
          </note>
          <note>
            Slutligen vill jag med tanke på SJ:s goda föredöme ställa frågan:
            När skall då länstrafikbolagen sänka sina priser? Det borde vara
            ett axiom att detta kollektiva transportsätt gör allt för att
            locka privatbilisterna in i sina bussar.
          </note>
          <note>
            Vi kristdemokrater anser trafikutskottets betänkande 35 vara
            bra. Vi kan utan problem plocka fram ännu flera behov -- självklart!
            -- men satsningarna på järnväg är en klar miljösatsning som ligger
            väl i linje med kristdemokratisk ideologi.
          </note>
          <note type="speaker">
            Anf. 143 LARS BJÖRKMAN (m):
          </note>
          <note>
            Herr talman! Det förslag till åtgärder i trafikens infrastruktur
            som regeringen lagt på riksdagens bord är den största satsning
            som gjorts inom detta område i modern tid. Den ekonomiska svältkur
            som infrastrukturområdet hållits på under hela 80-
          </note>
          <note>
            talet ersätts nu med mycket kraftfulla insatser.
          </note>
          <note>
            De planeringsramar som enligt propositionen är föreslagna innebär
            att järnvägsprojekt för 32
          </note>
          <note>
            miljarder kommer att genomföras fram till år 2003.
          </note>
          <note>
            Därtill kommer den ram på 7 miljarder i anslag för länstrafikanläggningar
            som genom länsstyrelsernas prioriteringsramar kommer att till
            viss del tillföras järnvägssektorn.
          </note>
          <note>
            De satsningar som nu föreslås i regeringens proposition innebär
            att upprustning av delar i det befintliga bannätet sker samtidigt
            som betydande nysatsningar görs på ett antal bansträckningar.
          </note>
          <note>
            Målsättningen är att överföra andelar av trafiktillväxten till
            järnvägsnätet, samtidigt som en del av den befintliga gods- och
            persontrafiken på landsväg med fördel kan överföras till det spårbundna
            alternativet.
          </note>
          <note>
            De järnvägssträckor som knyter ihop internationella förbindelser
            måste få en snabb och prioriterad utbyggnad för att kunna svara
            mot de behov som finns såväl på gods- som på persontrafiksidan.
          </note>
          <note>
            När det gäller godstrafiken måste en samlad transportstrategi
            ligga till grund för var olika framtida knutpunkter som hamnar,
            broar, färjelägen, rangeringskapacitet osv. kommer att finnas
            tillgängliga. Vidare måste godstrafikens flexibilitet öka och
            satsningar på effektiv terminalhantering, kombitrafik, heltågssystem
            osv.
          </note>
          <note>
            fortsätta och vidareutvecklas. De är alla exempel på åtgärder
            som leder till att järnvägens attraktionskraft ökar även på godssidan.
          </note>
          <note>
            Bedömningen av var den största samhällsnyttan för persontrafikområdet
            finns måste göras i samklang med godssidans förutsättningar och
            krav. Ett effektivt samutnyttjande av spårens kapacitet ger naturligtvis
            det bästa underlaget för ytterligare satsningar, och därmed ökar
            dessa linjer sin ekonomiska bärkraft.
          </note>
          <note>
            Den begränsade satsning som gjorts för att höja kvaliteten på
            ett antal högtrafikerade järnvägssträckor har inneburit att det
            av SJ
          </note>
          <note>
            lanserade snabbtågskonceptet fått ett mycket positivt mottagande
            av resenärerna. Hög komfort, kombinerad med hög servicenivå, i
            de snabbgående
          </note>
          <note>
            X2000-tågen har blivit ett attraktivt alternativ till framför
            allt flyget, även på relativt långa avstånd.
          </note>
          <note>
            Ett antal nya relationer är aktuella för denna snabbtågstrafik,
            och resandeutvecklingen kopplad till möjligheten att upprusta
            banorna förbättrar framtida utveckling även på detta område.
          </note>
          <note>
            Det ekonomiska utrymme som skapas genom det beslut som riksdagen
            förväntas fatta i detta ärende i dag innebär fortsatt satsning
            på järnvägssträckor där persontrafiken är eller kan förväntas
            bli tillräckligt omfattande och olika varianter av snabbtåg kommer
            att kunna erbjudas.
          </note>
          <note>
            Främst kommer den s.k. storstadstriangeln att färdigställas.
            Därefter kan motsvarande lösningar bli aktuella på andra sträckor.
            I och kring våra storstäder och i andra regionala befolkningscentrum
            kommer den satsning som nu görs att innebära att järnvägens stora
            transportkapacitet fullt ut kan nyttjas och bli en positiv faktor
            för miljön och för regionernas utveckling.
          </note>
          <note>
            För att mera effektivt utnyttja olika kollektivtransportmedel
            är det av vikt att de olika aktörerna på marknaden i framtiden
            strävar mot ett ökat samarbete. SJ ansvarar i dag för såväl planering
            som genomförande av trafiken på stomjärnvägarna. Ansvaret omfattar
            såväl den långväga som den lokala och regionala trafiken.
          </note>
          <note>
            Samtidigt har trafikhuvudmännen i de olika länen ansvaret för
            trafiken på det regionala och lokala vägnätet och på länsjärnvägarna.
            I
          </note>
          <note>
            trafikhuvudmännens ansvar ligger att klara tidtabelläggning mot
            de tågavgångar som finns i regionen samt att i ett antal fall
            genom att teckna avtal med SJ köpa tågplatser i det befintliga
            utbudet. Möjligheter att påverka tidtabell och antal tåg eller
            andra trafikförutsättningar är starkt begränsade. Jag tror därför,
            herr talman, att möjligheter att upplåta viss trafikeringsrätt
            på såväl stomjärnvägarna som det regionala järnvägsnätet till
            länshuvudmännen måste tillskapas. Därigenom ges förutsättningar
            för både ökad konkurrens och bättre samarbete mellan olika aktörer.
            Sådana lösningar är möjliga, och de måste genomföras till alla
            skattebetalares och kollektivresenärers bästa.
          </note>
          <note>
            Den investeringsram som har föreslagits av regeringen i infrastrukturpropositionen
            är av mycket betydande storlek. Av många skäl, t.ex.
          </note>
          <note>
            transportekonomiska, arbetsmarknadsmässiga och politiskt-strategiska,
            och för att korta vårt avståndshandikapp gentemot Europa, är det
            mycket viktigt att dessa pengar snabbt kommer till nytta. Det
            är därför närmast en självklarhet att investeringar som görs tidigt
            kan komma till utnyttjande där man har satsat dem.
          </note>
          <note>
            Byggetapperna skall därför planeras på ett sådant sätt att varje
            om- eller tillbyggnad som tas i bruk ger miljö-, säkerhets- och
            tidsvinster.
          </note>
          <note>
            Byggandet av det tredje spåret och Arlandabanan här i Stockholm
            är angelägenheter inte endast för invånarna i vår huvudstad. Utskottets
            skrivningar om tredje spåret visar att staten är beredd att ta
            en rimlig del av det ekonomiska ansvaret för att genomföra projektet.
            Den slutgiltiga lösningen får dock inte fördröjas genom långt
            utdragna förhandlingar. Hela övriga landets järnvägstrafik till
            och från Stockholm påverkas av denna bansträcka.
          </note>
          <note>
            Den resurs som avsätts för upprustning av
          </note>
          <note>
            Botniabanan innebär att en efterlängtad och viktig satsning på
            förbättrad järnvägskommunikation längs Norrlandskusten påbörjas,
            vilket vi tycker är positivt.
          </note>
          <note>
            De ekonomiska ramar som har givits har inte rymt alla projekt.
            Jag beklagar att Götalandsbanan inte har fått det utrymme som
            den kanske hade förtjänat. Men man får använda tiden fram till
            nästa planperiod på ett sådant sätt att det ges förutsättningar
            för att ta fram underlag för att bygga landets första höghastighetsbana
            och därigenom binda ihop den befolkningstäta regionen mellan Göteborg
            och Stockholm via
          </note>
          <note>
            Jönköping, Linköping och Norrköping.
          </note>
          <note>
            Avslutningsvis vill jag instämma i det av Rolf
          </note>
          <note>
            Clarkson i debatten framförda yrkandet.
          </note>
          <note type="speaker">
            Anf. 144 LOTTA EDHOLM (fp):
          </note>
          <note>
            Herr talman! Under 60-talet utplånades en stor del av Stockholms
            kollektiva minne. Gamla träkåkar, slingrande gator och 1700-talspalats
            revs för att ge plats åt glas och betong. Stockholms city bokstavligen
            förvandlades under några få år. Inte bara byggnader och gator
            försvann.
          </note>
          <note>
            Rivningsmarodörerna gick t.o.m. så långt att de förändrade själva
            naturen. Av Brunkebergsåsen finns i dag inte mycket kvar.
          </note>
          <note>
            Det är väl få som i dag är nöjda med miljön kring
          </note>
          <note>
            Sergels torg. Miljön där har aldrig attraherat stockholmarna
            utan betraktas mest som en plats som det gäller att ta sig bort
            ifrån så fort som möjligt. Området har inte heller blivit charmigare
            med tiden.
          </note>
          <note>
            Nu riskerar vi att återigen göra om samma gamla misstag. För
            att få ett tredje järnvägsspår till
          </note>
          <note>
            Stockholms central är vi, dagens politiker, beredda att ytterligare
            förstöra miljön kring Riddarholmen och Årsta.
          </note>
          <note>
            På Riddarholmen finns Sveriges historia. Här har
          </note>
          <note>
            Sveriges riksdag en gång haft sitt säte. Kungar har både fötts
            och blivit begravda på denna ö. Genom tiderna har Riddarholmen
            varit centrum för det politiska livet i Sverige. Numera rymmer
          </note>
          <note>
            Riddarholmen en del av Sveriges myndigheter. Här har JämO, diskrimineringsombudsmannen
            och
          </note>
          <note>
            Svea hovrätt sina lokaler.
          </note>
          <note>
            Denna miljö kommer, om tredje spåret blir verklighet, att skadas.
            Riddarholmen är redan i dag svårt sargat av trafikleder. Att bygga
            det tredje spåret i ytläge förvärrar situationen ytterligare.
            En bit till av Riddarholmen går åt för att järnvägen skall fram.
          </note>
          <note>
            Tredje spåret kommer att dras rätt igenom medeltida valv. Under
            Riddarholmskyrkan kommer tågen att dundra förbi 7 meter ifrån
            kyrkans kor. Jag anser att det är viktigt att komma ihåg att Riddarholmskyrkan
            är en av Stockholms äldsta byggnader. Det är en byggnad som man
            inte bör behandla hur som helst.
          </note>
          <note>
            Men problemen med dragningen av tredje spåret stannar inte vid
            Riddarholmen. Även Årstabron utsätts för stora skador om spåret
            byggs i ytläge.
          </note>
          <note>
            Vem bryr sig om en gammal bro, kanske någon säger. Årstabron
            är dock en av Sveriges vackraste och mest värdefulla broar. Den
            är den enda bron i
          </note>
          <note>
            Sverige som av regeringen utsetts till byggnadsminnesmärke. En
            ny bro för det tredje spåret skulle anläggas alldeles intill den
            gamla, och därmed förstöra vyn över Årstabron.
          </note>
          <note>
            Riksdagen skulle i dag kunna besluta sig för att sätta punkt
            för betongpolitiken. Genom att säga ett klart och tydligt nej
            till tredje spåret i ytläge skulle vi nu kunna bevisa, en gång
            för alla, att gamla byggnader och miljöer faktiskt är värda att
            bevara och att detta måste gå före kortsiktiga ekonomiska intressen.
          </note>
          <note>
            Jag väljer att säga kortsiktiga intressen. Enligt SJ:s bedömning
            kommer det att behövas ytterligare ett spår om 20 år. Det spåret
            måste gå i en tunnel om man inte vill spränga bort Riddarholmskyrkan.
          </note>
          <note>
            Därför vore det samhällsekonomiskt riktigt att redan nu bygga
            en tunnel som rymmer både det tredje och det fjärde spåret. Då
            har vi löst
          </note>
          <note>
            Stockholmsregionens trafikproblem för många år framöver.
          </note>
          <note>
            Med det anförda, herr talman, vill jag yrka bifall till det särskilda
            yrkande som finns utdelat på bänkarna och som har följande lydelse:
          </note>
          <note>
            39. beträffande planeringsinriktning för järnvägar
          </note>
          <note>
            att riksdagen med anledning av motionerna
          </note>
          <note>
            1992/93:T509, 1992/93:T536, 1992/93:T552 och med avslag på motionerna
            1992/93:T35 i denna del,
          </note>
          <note>
            1992/93:T36 yrkande 5, 1992/93:T48, 1992/93:T52,
          </note>
          <note>
            1992/93:T59 yrkande 4, 1992/93:T61 yrkande 3,
          </note>
          <note>
            1992/93:T62 yrkandena 9, 17, 18, 20 i denna del och yrkandena
            22--25, 1992/93:T63 yrkande 3 i denna del, 1992/93:T69 yrkandena
            2 och 3, 1992/93:T71
          </note>
          <note>
            yrkande 7 i denna del, 1992/93:T73, 1992/93:T76
          </note>
          <note>
            yrkande 2, 1992/93:T78, 1992/93:T201 yrkande 3 i denna del, 1992/93:T203
            yrkande 4, 1992/93:T204
          </note>
          <note>
            yrkande 2 i denna del, 1992/93:T205 yrkande 3 i denna del, 1992/93:T208
            yrkande 6, 1992/93:T215
          </note>
          <note>
            yrkande 8, 1992/93:T219 yrkande 3, 1992/93:T225
          </note>
          <note>
            yrkande 1 i denna del, 1992/93:T501 yrkande 1,
          </note>
          <note>
            1992/93:T514, 1992/93:T517, 1992/93:T519 i denna del, 1992/93:T525,
            1992/93:T526, 1992/93:T527
          </note>
          <note>
            yrkande 3, 1992/93:T528, 1992/93:T529,
          </note>
          <note>
            1992/93:T530, 1992/93:T537 yrkande 1,
          </note>
          <note>
            1992/93:T538 yrkande 1, 1992/93:T541 yrkande 1,
          </note>
          <note>
            1992/93:T544, 1992/93:T545, 1992/93:T547,
          </note>
          <note>
            1992/93:T555, 1992/93:T557, 1992/93:T559,
          </note>
          <note>
            1992/93:T561, 1992/93:T563, 1992/93:A416
          </note>
          <note>
            yrkande 7, 1992/93:A472 yrkande 5 i denna del och
          </note>
          <note>
            1992/93:Fi211 yrkande 23,
          </note>
          <note>
            dels godkänner den långsiktiga inriktning för investeringar i
            järnvägstrafikens infrastruktur som föreslås i proposition 1992/93:176,
          </note>
          <note>
            dels godkänner den planeringsinriktning för järnvägsinvesteringar
            för år 2003 som föreslås i proposition 1992/93:176,
          </note>
          <note>
            dels med anledning av regeringens förslag om avvägning beträffande
            stomnätet och det tredje spåret genom Stockholm som sin mening
            ger regeringen till känna följande:
          </note>
          <note>
            Det tredje spåret bör lösas genom en tunnellösning i stället
            för genom en ytspårlösning. Det bör ankomma på berörda myndigheter,
            kommuner och andra intressenter att gemensamt finna en sådan lösning.
          </note>
          <note>
            dels godkänner den inriktning beträffande investeringar i vissa
            av Arlandabanans delar, det s.k. Fyrspåret och den s.k. Norra
            böjen som föreslås i proposition 1992/93:176,
          </note>
          <note>
            dels som sin mening ger regeringen till känna vad utskottet anfört
            om Botniabanan och i övrigt godkänner den avvägning beträffande
            de s.k.
          </note>
          <note>
            storprojekten som föreslås i proposition
          </note>
          <note>
            1992/93:176.
          </note>
          <note>
            I detta anförande instämde Hadar Cars (fp) och
          </note>
          <note>
            Johan Brohult (-).
          </note>
          <note type="speaker">
            Anf. 145 RUNE THORÉN (c) replik:
          </note>
          <note>
            Herr talman! Jag vet inte om Lotta Edholm var i kammaren när
            jag höll mitt anförande om järnvägstrafiken. Men det mesta går
            ju att läsa i utskottets betänkande, eftersom det var detta som
            jag refererade till.
          </note>
          <note>
            Vi enades i utskottet i stort sett om den skrivning som kom fram
            i slutet av behandlingen, och det är den som jag har redovisat.
            Bl.a. skriver utskottet att den nu förordade ytsträckningen över
          </note>
          <note>
            Riddarholmen bör kunna frångås. Alltså har utskottet inte på
            något sätt låst sig för att det är denna ytsträckning som det
            är fråga om, utan vi kan också tänka oss en tunnel. Men, som jag
            nyss sade, vi kan inte tänka oss att 2 miljarder av bl.a. de 6
          </note>
          <note>
            miljarder som nu anslås för järnvägstrafik skall gå till Stockholm
            när vi vet att mängder av ledamöter har berättigade krav ute i
            landet om byggande.
          </note>
          <note>
            Jag vet, vilket också har stått i tidningarna och framkommit
            i en del utredningar, att det i hela
          </note>
          <note>
            Stockholmsregionen är fråga om ganska mycket pengar både till
            kollektivtrafik och vägar, inte minst genom Dennisöverenskommelsen.
            Men riksdagen skall inte peka ut för er vad ni skall ändra på.
            Ni i
          </note>
          <note>
            Stockholmsregionen, dvs. Stockholms stad, kringliggande kommuner
            och landstinget, är själva bäst skickade att se över detta, diskutera
            det med kommunikationsministern och komma fram med en lösning.
            Vi är inte på något sätt emot det från utskottets sida. Det finns
            en öppenhet.
          </note>
          <note type="speaker">
            Anf. 146 LOTTA EDHOLM (fp) replik:
          </note>
          <note>
            Herr talman! Jag tycker inte att detta bara är en fråga för Stockholmsregionen.
            Jag tycker att det är en riksangelägenhet. I det här området finns
          </note>
          <note>
            Sveriges historia. Det var här som Sverige en gång grundades.
            Det är mer än någon annan del av landet.
          </note>
          <note>
            Det handlar inte ens bara om Sverige. Det handlar om Nordens
            historia. Det handlar om
          </note>
          <note>
            Östersjöområdets kollektiva historia. Det är därför jag är så
            angelägen om att riksdagen här och nu skall säga att man tycker
            att det här är så viktigt att vi vill bestämma oss för att spåret
            faktiskt skall gå i tunnel och inte i ytläge.
          </note>
          <note type="speaker">
            Anf. 147 RUNE THORÉN (c) replik:
          </note>
          <note>
            Herr talman! Om vi fattade det beslutet nu skulle vi samtidigt
            säga att det är riksdagen som skall stå för den totala kostnaden
            för tunneln. Det är inte riksdagen beredd att göra.
          </note>
          <note>
            Däremot är vi beredda att diskutera om
          </note>
          <note>
            Stockholmsregionen satsar pengar eller på något sätt bidrar med
            en lösning. Det kan även bli statliga medel, därför att Dennisöverenskommelsen
            kan tas upp och diskuteras. Det är upp till er att klara den saken.
            Vi skall inte centraldirigera det från riksdagen.
          </note>
          <note type="speaker">
            Anf. 148 LOTTA EDHOLM (fp) replik:
          </note>
          <note>
            Herr talman! Det är mycket roligt att Rune Thorén inte utesluter
            litet mer statliga pengar till tredje spåret, så att det kan genomföras
            på ett bra sätt.
          </note>
          <note>
            Men jag vill också påpeka att jag faktiskt inte yrkar på att
            staten skall gå in med mera pengar. Jag yrkar enbart på att riksdagen
            här skall bestämma sig för att järnvägen inte skall gå i ytspårläge.
          </note>
          <note>
            Anf. 149 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Om spåret skulle medföra de skador som Lotta Edholm
            försöker beskriva hade vi sagt nej från trafikutskottet. Vi har
            orienterat oss ordentligt om detta. Vi har gjort ett mycket grundligt
            arbete för att undersöka detta. Vi har inte kommit fram till att
            några sådana stora skador skulle ske på Riddarholmen som hon försöker
            måla upp här.
          </note>
          <note>
            Tredje spåret behövs om trafiken skall kunna fungera. Vi bygger
            ut järnvägen. Alla jublar och skriker: Bygg ut järnvägstrafiken
            så mycket som möjligt! Men varje gång man skall göra det kommer
            samma människor och skriker högljutt att inget får göras.
          </note>
          <note>
            Det är lätt att säga: Bygg en tunnel nu, då kommer ni också att
            lösa framtidens problem, när det behövs fyra spår! Men det går
            icke, om Lotta
          </note>
          <note>
            Edholm inte har blivit orienterad om det, att dra någon annan
            trafik än pendeltågstrafik i en tunnel som skall gå 65 meter under
            markytan. Det går inte, och det löser inte järnvägsproblemen.
            Det behövs alltså ett tredje spår ovan jord, icke i tunnel.
          </note>
          <note>
            Skall Stockholmsregionen kunna lösa sina trafikproblem med hjälp
            av Dennispaketet får ni inte stycka upp Dennispaketet. Det måste
            koncentreras på en sak om det skall kunna bli ordning och reda
            på infrastrukturfrågorna i
          </note>
          <note>
            Stocholmsregionen.
          </note>
          <note>
            Det finns människor som pendlar in till stan. Ni kan inte begära
            att de skall komma 65 meter under markytan. Vad kommer de att
            göra? Det blir ett ökat bilåkande. Är det bättre för den här miljön
            med ett ökat bilåkande? Den frågan vill jag ställa.
          </note>
          <note>
            Äventyra inte regionens miljö och förvärra inte dess trafikproblem
            med detta! Det Lotta Edholm har sagt här är faktiskt överdrifter.
          </note>
          <note type="speaker">
            Anf. 150 LOTTA EDHOLM (fp) replik:
          </note>
          <note>
            Herr talman! Jag noterar att Sven-Gösta Signell använder samma
            argumentation som landstingsrådet för Moderaterna i Stockholms
            län,
          </note>
          <note>
            Elwe Nilsson, gör. Han säger att kollektivtrafikresenärer inte
            kan åka under jord.
          </note>
          <note>
            Själv åker jag tunnelbana -- under jord -- varje dag till mitt
            arbete här i riksdagen. Det går alldeles utmärkt. Jag tror inte
            att någon har klagat på det hittills.
          </note>
          <note>
            Järnvägen skall inte gå 60 meter under jord. Man pratar om ungefär
            40 meter under jord. Jag tror att de som åker kollektivt in till
            Stockholms city klarar detta. Det visar också de opinionsyttringar
            här i
          </note>
          <note>
            Stockholm som säger att man faktiskt är mycket orolig för miljön
            på Riddarholmen och omkring
          </note>
          <note>
            Årsta.
          </note>
          <note>
            Anf. 151 SVEN-GÖSTA SIGNELL (s)
          </note>
          <note>
            replik:
          </note>
          <note>
            Herr talman! Jag återkommer för att tala om att det enligt den
            undersökning vi har är bevisat att spåret inte gör de här intrången
            på Riddarholmen som
          </note>
          <note>
            Lotta Edholm försöker göra gällande.
          </note>
          <note>
            Lotta Edholm åker någon tunnelbana som går 65
          </note>
          <note>
            meter under jorden. En sådan har jag aldrig upplevt här. Det
            är 40 meter man pratar om. Ja, det är 40 meter under Akallabanan
            som tunneln kommer att gå. Men det är ju några meter ovanför också,
            glöm inte det Lotta Edholm!
          </note>
          <note type="speaker">
            Anf. 152 LOTTA EDHOLM (fp) replik:
          </note>
          <note>
            Herr talman! Om man åker under jord tror jag inte att det spelar
            någon roll om man, när man tittar ut genom fönstret, vet att man
            är 40 meter under jord eller om man vet att man är 10 meter under
            jord.
          </note>
          <note>
            Under jord är under jord, oavsett hur djupt det är, om man inte
            når ner till Kina förstås.
          </note>
          <note>
            Det resonemang som förs tycker jag är helt felaktigt. Jag tycker
            att det är fel att försvara tredje spåret i den lösning som nu
            föreslås. Det vore åtminstone hedervärt om man sade att det här
            är ett problem. Det är ett problem att vi går in i medeltida källarvalv,
            att vi riskerar att förstöra en av
          </note>
          <note>
            Stockholms äldsta byggnader.
          </note>
          <note>
            Byggnadsstyrelsen säger i sitt yttrande att man inte kan garantera
            att kyrkan inte tar skada av det här sättet att dra spåret. Jag
            tycker att det är viktigt att försöka bevara de miljöer som finns
            i Stockholm, men faktiskt också i andra delar av landet, till
            eftervärlden, till våra barn och barnbarn, och inte förstöra ytterligare.
          </note>
          <note>
            Andre vice talmannen anmälde att Sven-Gösta
          </note>
          <note>
            Signell anhållit att till protokollet få antecknat att han inte
            ägde rätt till ytterligare replik.
          </note>
          <note type="speaker">
            Anf. 153 KENT CARLSSON (s):
          </note>
          <note>
            Herr talman! Jag vill börja med att instämma i
          </note>
          <note>
            Lotta Edholms anförande. Jag vill också komplettera med en del
            uppgifter.
          </note>
          <note>
            Det tredje spåret, som har diskuterats mycket i
          </note>
          <note>
            Stockholmsregionen, behövs av kapacitetsskäl.
          </note>
          <note>
            Men det kommer också, med den utveckling vi nu kan se för den
            lokala pendeltågstrafiken, med utbyggnaden av snabbtågstrafiken
            runt Mälaren och ut i landet och med den förväntade ökningen av
            godstrafiken, mycket snabbt att behövas ett fjärde spår. Men den
            lösning som regeringen har valt, och som utskottet i huvudsak
            ställer sig bakom, innebär att man faktiskt genom att bygga ett
            tredje spår i ytläge förhindrar en ytterligare utökning av kapacitet.
          </note>
          <note>
            Jag har vid flera tillfällen ställt frågan till kommunikationsministern
            om det fjärde spåret.
          </note>
          <note>
            Om man har byggt det tredje spåret i ytläge, skall det fjärde
            läggas genom Riddarholmskyrkan? Jag har också frågat om det är
            Gustav IV:s gravkor som skall få ge plats för det fjärde spåret.
          </note>
          <note>
            Detta är en mycket konstig lösning, som innebär att man faktiskt
            stänger möjligheten att öka kapaciteten i det här snittet. När
            man vill ha ett fjärde spår, vilket kommer att behövas, måste
            man gå ner i tunnel eller välja en helt annan sträckning, och
            det kommer att bli dyrt.
          </note>
          <note>
            Vårt förslag är att man redan nu skall bygga en tunnel och se
            till att vi får både ett tredje och ett fjärde spår. Då skapar
            vi en lösning som ökar säkerheten. Om det inträffar en tågolycka
            i dag innebär det att man inte bara blockerar regionaltrafiken,
            man blockerar också hela
          </note>
          <note>
            Sveriges fjärrtågstrafik.
          </note>
          <note>
            Förslaget ger också möjligheter att få tillräcklig kapacitet
            vid Centralen. I dag räcker inte perrongerna till. Leder man in
            mer trafik på
          </note>
          <note>
            Stockholms central får man väl börja med katapulter för att slänga
            av tågpassagerarna, så att man får in nya tåg.
          </note>
          <note>
            Där finns ingen kapacitet att öka antalet perronger.
          </note>
          <note>
            Annars måste man riva antingen den nya postterminalen eller Centralstationen.
            Med tunnellösningen får man också en möjlighet att bygga nya perronger
            som ligger under jord. Med det löser man också kapacitetsproblemen
            vid
          </note>
          <note>
            Stockholms central.
          </note>
          <note>
            Det finns många andra argument till att välja tunnellösningen.
            Långsiktigt blir det mycket billigare. Vi får bättre kapacitet
            och ökad säkerhet.
          </note>
          <note>
            Anledningen till att man nu säger nej från regeringens och utskottets
            sida, även om man håller öppet för lokala initiativ, är att det
            är strid om pengar: Hur mycket skall gå till Stockholm, och hur
            mycket skall gå till resten av landet? Det är en väl känd strid
            här i riksdagen.
          </note>
          <note>
            Vi socialdemokrater som förespråkar tunnellösningen har sagt
            att när det är sådant riksintresse som trots allt Ridddarholmen
            och dess framtid är, måste också riksdagen våga ta sitt ansvar,
            även om det kan vara jobbigt. Det handlar faktiskt inte om att
            ha 2 miljarder nästa år utan om
          </note>
          <note>
            2 miljarder under en byggtid på kanske sju år. Man får då alla
            de fördelar som jag nämnde tidigare.
          </note>
          <note>
            Stockholms socialdemokrater förespråkar en lösning som innebär
            att man lägger det tredje och det fjärde spåret i tunnel. Det
            är som sagt mest kostnadseffektivt, och man får bättre säkerhet.
            Vi slipper ingrepp på Riddarholmen, som är en historiskt mycket
            värdefull miljö. Vi får också en lösning på kapacitetsproblemen
            vid Stockholms central. Med den lösningen stör vi inte den nuvarande
            trafiken.
          </note>
          <note>
            Herr talman! Den voteringsordning som kommer att gälla vid voteringen
            om en liten stund innebär att jag inte rent kan stödja förslaget
            om tunnelalternativet. Socialdemokraternas förslag om den ekonomiska
            ramen kommer att falla tidigt i en votering. Då faller också de
            socialdemokratiska förslagen i denna del. Det innebär att den
            ekonomiska ram som skall fyllas kommer att fyllas med bara det
            borgerliga förslaget. Såvitt jag har förstått kan jag inte yrka
            rent på tunnelalternativet, utan jag måste yrka på det som föreslås
            under mom. 9. Det gör att jag i omröstningen kommer att stödja
            Lotta Edholms förslag, även om jag inte stödjer den borgerliga
            inriktningen på hur järnvägstrafiken skall utformas. Jag gör detta
            därför att det inte finns någon annan teknisk lösning. Detta vill
            jag tala om för kammaren.
          </note>
          <note>
            Avslutningsvis skulle jag vilja säga till mina partikamrater
            och även andra partiers representanter att det kanske är ett sammanträffande
            att det är tre av riksdagens yngsta ledamöter som förespråkar
            tunnellösningen. Jag vill inte påtala att det skulle vara någon
            generationsklyfta här, men helt klart är att vi som tillhör den
            yngre generationen oavsett parti uppenbarligen har ett större
            intresse av att bevara vår historia och vår värdefulla kulturmiljö.
            Jag hade hoppats att våra äldre ledamöter hade kunnat vara lika
            framsynta.
          </note>
          <note type="speaker">
            Anf. 154 JARL LANDER (s) replik:
          </note>
          <note>
            Herr talman! Eftersom jag är engagerad i järnvägsfrågor, känner
            att jag något måste kommentera det Kent Carlsson sade. Låt mig
            börja bakifrån. Kent Carlsson säger att det är de yngsta här i
            riksdagen som har arbetet för detta. Jag vill då påminna honom
            om att även de äldre har gjort det.
          </note>
          <note>
            Oskar Lindkvist står som första namn på den socialdemokratiska
            motionen om tunnelalternativet i stället för ytläge.
          </note>
          <note>
            Det är viktigt att vi klargör vad vi har sagt i trafikutskottet.
            Sven-Gösta Signell sade tidigare att vi på plats och ställe vid
            ett flertal tillfällen har gått igenom problematiken. Problem
            nummer 1 för
          </note>
          <note>
            Riddarholmen är inte ett tredje järnvägsspår i ytläge, utan det
            är biltrafiken som dundrar förbi på en motorväg 25 meter från
            Riddarholmens kyrka.
          </note>
          <note>
            Om inte stockholmarna klarar av den delen först och främst, finns
            det ingen anledning att ens fundera över problemet med ett tredje
            spår i ytläge.
          </note>
          <note>
            Biltrafiken kommer antagligen att ganska snart fördärva det som
            finns i närheten av motorvägen.
          </note>
          <note>
            För att bättre klara av trafiken har man i
          </note>
          <note>
            Dennispaketet kommit överens om ett tredje spår i ytläge, troligen
            beroende på att tunnelalternativet är opraktiskt, med tunneln
            65 meter under marknivå. Det är inte bara fråga om att åka tåg,
            utan man måste också kliva av och ta sig upp till marknivå. Det
            är inte många pendelresenärer som vill göra det. Att stockholmare
            som bor i innerstaden vill göra det är helt klart, för de åker
            säkert inte pendeltåg. Men de som bor i förorterna och åker pendeltåg
            tror jag icke kommer att göra det utan gå över till bilar. Då
            blir det ytterligare bilar på motorvägen förbi Riddarholmskyrkan.
          </note>
          <note>
            Med det alternativ som bl.a. Banverket har utarbetat finns det
            förutsättningar att dra det tredje spåret utan att man skadar
            koret i kyrkan eller de reliker och annat som finns i valven,
            under eller bredvid valven på Riddarholmen. Det är tekniskt möjligt.
            Ett förslag skulle vara att göra intrång på motorvägen och bygga
            det tredje spåret så att det tar utrymme från motorvägen. Då bromsar
            vi biltrafikutvecklingen och kan föra över mer trafik på tåg i
            Stockholmsområdet.
          </note>
          <note type="speaker">
            Anf. 155 KENT CARLSSON (s) replik:
          </note>
          <note>
            Herr talman! Om nu trafikutskottet har granskat denna fråga så
            intensivt och utförligt, borde det ha framgått av den granskningen
            att det finns många olika tunnelalternativ. Banverkets är ett.
            Det finns ett flertal alternativ som bygger på att stationen läggs
            på ett annat ställe. Det innebär att hela komplexet skulle hamna
            mellan 20 och 25 meter under jord.
          </note>
          <note>
            Varifrån kommer denna omsorg om oss stockholmare, att vi skall
            få resa ovan jord? Vi har åkt tunnelbana sedan 50-talet. Det är
            antagligen den mest uppskattade kollektivtrafikformen i
          </note>
          <note>
            Stockholmsområdet. Med en tunnellösning och genom att de olika
            spåren skulle knytas ihop med den nya stationen skulle det bli
            bättre omstigningsmöjligheter. Man skulle komma fram mycket snabbare
            än i dag. Man skulle komma direkt upp till anslutande tunnelbane-
            och busstrafik, vilket man inte gör i dag med det sätt varpå pendeltågen
            tar sig in till Centralen.
          </note>
          <note>
            Jag måste få ställa en fråga till Jarl Lander. Vi kommer att
            ha behov av ett fjärde spår, kanske inte i morgon men om 10--15
            år med den utveckling som vi kan se. Var skall det spåret läggas?
            Om man nu låser sig vid lösningen tredje spåret i ytläge, innebär
            det att man har utnyttjat hela den kapacitet som finns. Nu kan
            man klämma det bredvid
          </note>
          <note>
            Riddarholmskyrkan. Men var lägger man det fjärde spåret? Det
            måste man lägga i tunnel, eller också får man dra det helt annanstans.
            Då blir det fruktansvärt dyrt, och inte är det speciellt vettigt.
          </note>
          <note>
            Centralens kapacitet har ingen från utskottet berört. Det är
            ett stort problem i dag. SJ-folket säger att man får låta tågen
            stå alldeles för kort tid på Centralen. Man skulle behöva betydligt
            fler perronger för av- och påstigning. Det får man inte med ytspårsalternativet.
            Det blir samma kapacitet.
          </note>
          <note>
            Än värre blir det när tågtrafiken ökar.
          </note>
          <note>
            Jag tycker att ytspårsalternativet är kortsiktigt. Det gör att
            man klarar sig ur det dilemma som vi har just nu med kapacitetsproblem.
            Men man löser inte problemet långsiktigt för fjärr- och regionaltågtrafiken,
            som vi hoppas skall expandera väldigt kraftigt. Jag tycker att
            det är synd att vi ser så kortsiktigt.
          </note>
          <note>
            Sedan skulle jag vilja be mina äldre kolleger som har stöttat
            tunnellösningen om ursäkt. Man kanske får betrakta Oskar Lindkvist
            som ett undantag i detta avseende.
          </note>
          <note type="speaker">
            Anf. 156 JARL LANDER (s) replik:
          </note>
          <note>
            Herr talman! Kent Carlsson säger att det finns flera alternativa
            tunnellösningar. Vi har tydligen bara studerat en av dem. Vi vet
            från utskottets sida att det finns flera alternativ. Det är ett
            av de stor problemen. Dennisöverenskommelsen innebär att man snart
            skulle kunna klara ut mycket av
          </note>
          <note>
            Stockholms trafikproblem. Om nu riksdagen säger att den måste
            ses över och att det ena eller det andra tunnelalternativet måste
            ses över, fördröjer vi hela Dennispaketets genomförande. Då fördröjs
            ju hela Dennispaketet säkert lika länge som det enligt Kent Carlsson
            lär dröja tills det blir ett fjärde spår vid Stockholm central.
          </note>
          <note>
            Jag tror icke att det behövs ett fjärde spår under överskådlig
            tid. Med ett tredje spår ökas kapaciteten teoretiskt med bortemot
            100 %. Den tid som behövs för att vi i det här landet skall överföra
            så mycket godsoch persontrafik som möjligt till järnväg blir mycket
            lång. Så länge har vi nog inte den tanken att det behövs ett fjärde
            spår.
          </note>
          <note>
            Innan dess kan vi kanske flytta trafiken mot andra resandeströmmar
            än precis rakt genom den s.k getingmidjan.
          </note>
          <note>
            Angående Stockholms centrals utrymme och möjligheter att ta emot
            av- och påstigande, undrar jag vad det är som begränsar Centralens
            utrymme till de 100--200 meter som Centralens byggnad nu mäter.
            Det finns väl utrymme norrut där både söder- och norrgående resande
            får plats, och inte som i dag då det är bara norrgående resande
            som utnyttjar det utrymmet. Det går alltså icke att använda Centralens
            utrymme som ett argument för att folk skall tas ned 65 meter under
            marknivå, samtidigt som man skall göra en sådan järnvägsdragning
            att icke vanliga resandetåg, persontåg och godståg kan köras på
            den sträckan.
          </note>
          <note>
            Jag måste ändå hävda att trafikutskottets skrivning i betänkandet
            -- även om jag inte företräder majoriteten -- är riktig. Vi säger
            att vi har full förståelse för att det icke skall göras några
            intrång i de bevaransvärda delarna i Stockholms centrum och på
            Riddarholmen. Men det är upp till
          </note>
          <note>
            Banverket och regeringen att klara ut den saken tillsammans med
            stockholmarna. Övriga landet kan icke acceptera de fördröjningar
            som uppstår till följd av problemet med järnväg genom den s.k.
          </note>
          <note>
            getingmidjan i Stockholm.
          </note>
          <note type="speaker">
            Anf. 157 KENT CARLSSON (s) replik:
          </note>
          <note>
            Herr talman! Visst är utskottets formulering vacker. Den talar
            om att man skall ta största möjliga hänsyn till kulturmiljö och
            annat. Det tackar vi för. Jag tror tyvärr att detta blir till
            intet förpliktande, när det kommer till sakens avgörande. Vi från
            tunnelförespråkarsidan har ju försökt att argumentera för att
            det är nödvändigt att riksdagen tar ett ansvar och anger riktningen.
            Det är inte en vanlig spårdragning som skall ske, utan det här
            är en spårdragning som skall ske mitt igenom de kulturmiljökänsligaste
            delarna i landet.
          </note>
          <note>
            På Riddarholmen finns det många historiska byggnader som har
            ett speciellt värde för oss.
          </note>
          <note>
            Trafikutskottets förslag innebär att man bollar tillbaka frågan
            till regionen. Jag tror också att regionen måste hitta den ekonomiska
            lösningen på tunnelalternativet. Men det skall även finnas en
            möjlighet att resonera med staten, SJ och andra om en omfördelning
            av andra pengar som inte ingår i
          </note>
          <note>
            Dennispaketet för att man skall finna en lösning som klarar kulturmiljö
            och samtidigt ökar kapaciteten.
          </note>
          <note>
            Jag vet inte var man kan hitta stöd för resonemanget att stockholmarna
            inte vill åka under jorden. Folk åker tunnelbana i Stockholm,
            både stadsbor och länsbor. Man tycker att det är ett utmärkt sätt
            att ta sig fram. Dessutom finns det flera alternativ som innebär
            att man inte behöver gå ner så långt under jorden. Därtill blir
            det mycket bättre omstigningsmöjligheter till tunnelbana, buss
            och andra kommunikationsmedel vid Centralen.
          </note>
          <note>
            Det är inte jag, utan det är folk på SJ som hävdar att kapaciteten
            vid Centralen är ett problem. Även om man med ett tredje spår
            kan ta in fler tågsätt till
          </note>
          <note>
            Stockholm, har man litet svårt att ställa dem någonstans. Det
            finns två byggnader här som utgör en begränsning. Visst kan man
            förlägga perronger ännu längre bort, men då får kollektivtrafikresenärer
            och andra mycket långa vägar att ta sig till andra kommunikationsslag.
          </note>
          <note>
            Dessutom måste väl tågen växlas någonstans, och det tror jag
            att man gör norr om
          </note>
          <note>
            Centralstationsbyggnaden.
          </note>
          <note>
            Herr talman! Avslutningsvis kommer inte frågan att dö med detta.
            Den kommer i allra högsta grad att hållas vid liv av dem som värnar
            om kulturmiljön i Stockholm och i Sverige.
          </note>
          <note>
            Andre vice talmannen anmälde att Jarl Lander anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 158 RUNE THORÉN (c) replik:
          </note>
          <note>
            Herr talman! Jag vet att det är ont om tid, men jag vill bara
            säga några saker till Kent Carlsson.
          </note>
          <note>
            Jag ser inget negativt med att det är de yngsta som har tagit
            tag i dessa frågor. Det gäller inte bara det tredje spåret, utan
            det gäller också
          </note>
          <note>
            Dennisöverenskommelsen. Det är precis som Kent
          </note>
          <note>
            Carlsson säger, att man nu bollar tillbaka frågan till regionen.
            Utskottets skrivning medger ändå en öppenhet att kunna föra diskussioner
            mellan regionen, departementet samt också mellan SJ och
          </note>
          <note>
            Banverket. Efter Kent Carlssons beskrivning av alla positiva
            fördelar borde det gå att hitta en lösning.
          </note>
          <note>
            Kvar står dock utskottets skrivning, nämligen att det i huvudsak
            inte får bli någon fördyring när det gäller de statliga pengarna
            eller att byggandet av ett tredje spår fördröjs. Om det hade varit
            fråga om en liten kommun ute i landet, hade jag kunnat förstå
            att det hade varit svårt att anlita dyra konsulter.
          </note>
          <note>
            Men med Stockholmsregionens kapacitet måste det vara ganska enkelt
            att få fram en redovisning av vad som är positivt och att kunna
            byta ut vissa delar i
          </note>
          <note>
            Dennisöverenskommelsen.
          </note>
          <note>
            Men som sagt, det är inte vi i riksdagen som skall påpeka detta,
            utan det är ni själva som skall ta initiativet. Utskottet ger
            i alla fall den öppenheten genom sin skrivning.
          </note>
          <note type="speaker">
            Anf. 159 KENT CARLSSON (s) replik:
          </note>
          <note>
            Herr talman! Den planering som pågår i
          </note>
          <note>
            Stockholmsområdet när det gäller spårutbyggnaden är inriktad
            på att oavsett om man väljer ett ytalternativ eller ett tunnelalternativ,
            skall man klara detta tidsmässigt på ungefär samma tid. Det är
            ett klokt sätt att arbeta på, därför att då håller man alla dörrar
            öppna.
          </note>
          <note>
            Jag vill återkomma till det ansvar som Sveriges riksdag har för
            sådana kulturmiljöer som är av riksintresse. Utskottet säger nu
            i princip att detta bara är en Stockholmsfråga. Så är det faktiskt
            inte.
          </note>
          <note>
            Riddarholmen är inte bara en angelägenhet för stockholmare. Det
            är därför som jag och andra i den här debatten anser att det är
            riksdagens ansvar att ange en inriktning när det gäller ett sådant
            riksintresse som Riddarholmen med
          </note>
          <note>
            Riddarholmskyrkan och andra byggnader.
          </note>
          <note>
            Visst kan man hitta lösningar i
          </note>
          <note>
            Stockholmsregionen, som gör att man kan få fram en tunnellösning.
            Men det kommer antagligen att behövas diskussioner också med staten
            om anslag, kanske inte i storleksordningen 2 miljarder -- som
            det här har talats om -- utan betydligt mindre summor. Det måste
            finnas öppenhet för att kunna föra en diskussion mellan staten,
            regionen och de lokala intressenterna.
          </note>
          <note>
            Utskottets uttalande är till vissa delar bra, men det innebär
            också en rad begränsningar för diskussionerna, begränsningar som
            vi inte har ansett vara acceptabla.
          </note>
          <note>
            Herr talman! Slutligen går det ju skillnader mellan de lokala
            partierna i Stockholmsområdet och de centrala partierna. Rune
            Thoréns partikamrater i
          </note>
          <note>
            Stockholm är väldigt starka motståndare till lösningen med ett
            ytspår. Man hade hoppats att det hade kunnat påverka litet grand,
            precis som jag hade hoppats att jag hade kunnat påverka mina partikamrater
            i andra delar av landet. Tyvärr har vi inte lyckats, någondera
            av oss. Det är synd att det blir så, framför allt för kulturmiljön
            och
          </note>
          <note>
            Riddarholmen.
          </note>
          <note type="speaker">
            Anf. 160 ULF KRISTERSSON (m):
          </note>
          <note>
            Herr talman! Ibland fattar vi historiska beslut här i kammaren.
            Stoltheten brukar vara påtaglig vid de tillfällena.
          </note>
          <note>
            När vi senare i kväll av allt att döma kommer att besluta om
            ett byggande av tredje spåret över
          </note>
          <note>
            Riddarholmen, är detta inte ett historiskt beslut --
          </note>
          <note>
            tvärtom, tyvärr. Det blir ett tragiskt ohistoriskt beslut som
            den här kammaren fattar.
          </note>
          <note>
            Sverige och Sveriges städer förändras ju hela tiden, och så måste
            det självfallet vara. Varje generation måste rimligen få bidra
            med sitt, med sin lilla byggsten i en ständig förändring och förbättring
            av en stad -- detta gäller även Stockholm.
          </note>
          <note>
            Det är alltså inte en stillastående stad som jag är ute efter,
            inte en stad som är färdigbyggd. Stockholm skall inte förvandlas
            till ett dött hembygdsmuseum.
          </note>
          <note>
            Tredje spåret handlar inte alls om detta.
          </note>
          <note>
            Det är en sak att bygga nytt, att utveckla och att dra sitt strå
            till stacken i en stad med urgamla anor. Men det är en helt annan
            sak att riva, att ha sönder och att förstöra det gamla.
          </note>
          <note>
            Det är en sund utveckling att omtänksamt låta det sena 1900-talets
            byggnader prägla Stockholm. Det är på gränsen till kriminellt
            att förstöra kulturmiljöer, vilka andra generationer aldrig någonsin
            kommer att få se.
          </note>
          <note>
            Vi skulle i dag kunna fatta ett i genuin mening historiskt beslut.
            Historiskt -- i den meningen att vi visar att vi respekterar vår
            gemensamma svenska historia, som är så koncentrerad till just
          </note>
          <note>
            Riddarholmen. Historiskt -- genom att för första gången på allvar
            markera att vi nu bryter med 50-
          </note>
          <note>
            och 60-tals-traditionen att göra Sveriges städer fulare och fulare.
            Historiskt -- genom att visa att vi alla har lärt av gamla misstag,
            så att våra barn och barnbarn inte skall behöva beskylla oss för
            det som jag beskyller 50-talets obetänksamma betongpolitiker för.
          </note>
          <note>
            Det fanns en gång en attityd i detta samhälle som jag tror håller
            på att försvinna. Det är en slags
          </note>
          <note>
            ''vaxduksmentalitet'' -- dvs. att allt som är praktiskt också
            är bra. Den attityden präglade en gång
          </note>
          <note>
            Sverige, med Alva Myrdal som ledande uttolkare.
          </note>
          <note>
            Politiken var för dem ett kliniskt redskap att göra om med. Med
            rationella metoder skulle det gamla bort och det moderna in. Vi
            brukar kalla detta för social ingenjörskonst. Med tiden har vi
            lärt oss att människor inte var så programmerbara och så styrbara.
            De har faktiskt känslor, en historia och ett ansvar för det som
            kommer efter dem.
          </note>
          <note>
            Myrdals sociala ingenjörskonst ser vi i överförd bemärkelse också
            i hundratals svenska städer. De praktiska, fula, fantasilösa och
            oharmoniska torgen ser likadana ut överallt med samma fula Åhléns-
            och
          </note>
          <note>
            Domusvaruhus. De är mer gjorda för att allt skall vara praktiskt
            och lätt att tvätta rent än för att människor skall trivas där.
            De är precis som en vaxduk.
          </note>
          <note>
            Denna mentalitet ser vi också spår av i Stockholm.
          </note>
          <note>
            Den sexfiliga Centralbron, miljonprogrammet,
          </note>
          <note>
            Plattan vid Sergels torg, parkeringshusen i Klara är alla jättepraktiska.
            Alla har de förstört en naturligare stad, och alla är de beslutade
            av betongpolitiker med pengar, linjal och kompass.
          </note>
          <note>
            Dess bättre är denna tidsanda på väg att försvinna.
          </note>
          <note>
            Det är bara här i riksdagen som tidsandan fortfarande lever och
            frodas. Riksdagen blir sist i
          </note>
          <note>
            Sverige med att förstå att 90-talet kräver något annat än 50-talets
            planmässighet. Betongattityden är borta i samhället. Men betongpolitikerna
            lever kvar.
          </note>
          <note>
            För mig som moderat är det extra orimligt att just de borgerliga
            partierna -- som i över ett decennium alltmer har kritiserat just
            denna sociala ingenjörskonst, och som på goda grunder ofta uttrycker
            sin ilska över allt som förstördes på 50-
          </note>
          <note>
            och 60-talet -- nu går i spetsen för att ytterligare förstöra
            Riddarholmen.
          </note>
          <note>
            Till sist: Ingen vill egentligen ha tredje spåret. Jag har hittills
            inte mött en enda person som engagerat har försvarat tanken på
            ett tredje spår. De som vill ha tredje spåret vill istället blunda
            och svälja, eftersom det är enklast. Vi måste, säger de, annars
            faller hela Dennispaketet.
          </note>
          <note>
            Också jag vill förbättra Stockholms kommunikationer. Men Dennis
            kan inte rimligen vara heligare än att kloka människor någon gång
            kan säga: Vi hade fel på just den här punkten.
          </note>
          <note>
            Utskottets tomma ord är verkligen läpparnas bekännelse. Utskottet
            visar motsatsen till politiskt ledarskap. Utskottet har dåligt
            samvete, och därför gör dom en bisak till huvudsak. Det går fortfarande
            att tänka om. Det är inte för sent! Men om inte
          </note>
          <note>
            Sveriges riksdag visar att den bryr sig om att ta sitt ansvar
            för världens vackraste huvudstad, vem skall vi då begära att ta
            detta ansvar?
          </note>
          <note>
            Jag ber att avseende mom. 39 få yrka bifall till det av Lotta
            Edholm under överläggningen framställda yrkandet.
          </note>
          <note>
            (Applåder)
          </note>
          <note>
            I detta anförande instämde Stefan Kihlberg, Lars
          </note>
          <note>
            Moquist och Peter Kling, samtliga (nyd).
          </note>
          <note type="speaker">
            Anf. 161 MIKAEL ODENBERG (m):
          </note>
          <note>
            Herr talman! De tre sista talarna på talarlistan --
          </note>
          <note>
            Lotta Edholm, Kent Carlsson och Ulf Kristersson --
          </note>
          <note>
            har alla tagit upp frågan om det s.k. tredje spårets dragning
            genom Stockholm.
          </note>
          <note>
            Symboliskt nog representerar dessa talare just de tre partier
            som den 29 september 1992
          </note>
          <note>
            undertecknade uppgörelsen om infrastrukturens utbyggnad i Stockholmsregionen,
            dvs. den s.k.
          </note>
          <note>
            Dennisuppgörelsen.
          </note>
          <note>
            Eftersom Lotta Edholm -- nu med instämmande av de två andra --
            under debatten har yrkat att riksdagen skall uttala sig för att
            bygga tredje spåret i en tunnel, utan att samtidigt anvisa de
            2--2,5
          </note>
          <note>
            miljarder extra som en tunnel kostar, finns det skäl att erinra
            om vad som står i den Dennisuppgörelse som träffades år 1992.
          </note>
          <note>
            Jag citerar: :''Ur miljö-, stadsbilds- och kulturhistorisk synpunkt
            är en tunnel att föredra.
          </note>
          <note>
            Däremot är ett ytalternativ den bästa lösningen ur kollektivtrafiksynpunkt.
            Oavsett vilket alternativ som väljes fattas beslutet av statsmakterna,
            och objektet finansieras helt med statliga medel.''
          </note>
          <note>
            Redan i Dennisuppgörelsen konstaterades alltså att olika intressen
            stod mot varandra: å ena sidan vad som var bäst för kollektivtrafiken
            och ekonomin, å andra sidan vad som var bäst för stadsmiljön.
            Hur avvägningen mellan dessa intressen skulle göras tog de regionala
            företrädarna för Socialdemokraterna,
          </note>
          <note>
            Moderaterna och Folkpartiet aldrig ställning till.
          </note>
          <note>
            Man utgick ifrån att det var ytalternativet som gällde, och man
            konstaterade bara att det var en fråga för staten.
          </note>
          <note>
            Efter detta har en enhällig kommunstyrelse i
          </note>
          <note>
            Stockholm uppvaktat statsmakterna och begärt en förnyad prövning
            av statens möjligheter att ställa upp med de ytterligare miljarder
            som erfordras för ett tunnelbygge. Regeringen har, av en lång
            rad skäl, inte ansett sig kunna tillmötesgå denna begäran.
          </note>
          <note>
            Man kan diskutera regeringens beslut. Det råder inget tvivel
            om att tredje spåret i ytläge påverkar stadsmiljön, enkannerligen
            vid Riddarholmen och vid Årstabron. Ingreppen vid Riddarholmen
            är dock i sak ganska små. Man kan ta dem till intäkt för att förespråka
            tunnelalternativet. Däremot kan man inte ta dem till intäkt för
            att kalla regeringens företrädare och Dennisförhandlarna för närmast
            kriminella och alldeles definitivt inskränkta betongpolitiker,
            vilka med total nonchalans för
          </note>
          <note>
            Stockholms och Sveriges kulturarv vill skövla och förstöra vår
            stadsmiljö. För man resonemanget på det sättet är man enligt min
            uppfattning inte seriös!
          </note>
          <note>
            Herr talman! Det finns en opinion i Stockholm för en tunnellösning.
            Det finns två alternativa sätt att tillmötesgå den opinionen.
          </note>
          <note>
            Det ena alternativet är att de regionala företrädarna i Stockholm
            ändrar sig, beslutar om tunnelalternativet, och stryker någon
            annan ingrediens i Dennisuppgörelsen för att finansiera tunneln.
            Det alternativet kräver inget riksdagsbeslut. Riksdagens trafikutskott,
            regeringen och kommunikationsministern är öppna för detta.
          </note>
          <note>
            Det andra alternativet är att staten ändrar sig, dvs.
          </note>
          <note>
            beslutar om tunnelförläggning och anvisar 2--2,5
          </note>
          <note>
            miljarder extra. Det alternativet kräver riksdagsbeslut. Märkligt
            nog har inte någon i dagens debatt föreslagit detta.
          </note>
          <note>
            I stället har Lotta Edholm, Kent Carlsson och Ulf
          </note>
          <note>
            Kristersson lanserat ett nytt alternativ som över huvud taget
            inte existerar, nämligen att staten å ena sidan ska bestämma sig
            för tunnelalternativet men å andra sidan inte ta ansvar för beslutet
            och anvisa pengarna.
          </note>
          <note>
            Herr talman! Detta är ett förslag som i praktiken har mycket
            litet att göra med tredje spåret.
          </note>
          <note>
            Förslagets innebörd är i stället att man slaktar
          </note>
          <note>
            Dennisuppgörelsen.
          </note>
          <note>
            I praktiken framtvingar man med ett sådant ställningstagande
            en omförhandling av hela
          </note>
          <note>
            Dennisuppgörelsen, i full vetskap om att regionens företrädare
            bara kan ena sig om tunneln men inte om vilket projekt i Dennisuppgörelsen
            som man skall stryka. Ulf Kristersson kommer att vilja stryka
            snabbspårvägen, Lotta Edholm kommer att vilja stryka Västerleden,
            och Kent Carlsson måhända
          </note>
          <note>
            Österleden.
          </note>
          <note>
            Man avger rimligen yrkandet i full vetskap om att de olika projekten
            inte ens är utbytbara. Tredje spåret finansieras av staten/Banverket,
            medan t.ex.
          </note>
          <note>
            snabbspårvägen huvudsakligen betalas av
          </note>
          <note>
            Landstinget. Det är en ganska bisarr tanke att
          </note>
          <note>
            Stockholms läns landsting skulle slopa snabbspårvägen för att
            därefter skänka bort sina pengar till Banverket. Inte heller Österleden
            och
          </note>
          <note>
            Västerleden är mot tunneln utbytbara projekt, eftersom de huvudsakligen
            är tänkta att finansieras med vägavgifter.
          </note>
          <note>
            Herr talman! Jag hör till dem som vid ett antal tillfällen från
            denna talarstol har artikulerat min uppfattning att Stockholmsregionen
            under en följd av år har brandskattats av en i mitt tycke storstadsfientlig
            statsmakt. Investeringarna i
          </note>
          <note>
            Stockholmsregionens infrastruktur har enligt min uppfattning
            konsekvent eftersatts under en följd av år. Jag är den förste
            att beklaga att staten inte är beredd att reparera de försyndelserna
            genom att ta ett större finansieringsansvar för hela
          </note>
          <note>
            Dennisuppgörelsen, inkl. tunnelalternativet.
          </note>
          <note>
            Herr talman! Men inte ens den besvikelsen kan få mig att förfalla
            till ren demonstrationspolitik -- i synnerhet om den demonstrationspolitiken
            i praktiken hotar helt nödvändiga infrastrukturinvesteringar i
            denna region om 36 000
          </note>
          <note>
            miljoner kronor. Det kan jag inte ens ursäkta med att jag tillhör
            kammarens yngre ledamöter.
          </note>
          <note>
            Herr talman! Mot denna bakrund ber jag att få yrka avslag på
            det av Lotta Edholm m.fl. under överläggningen framställda yrkandet.
          </note>
          <note type="speaker">
            Anf. 162 LOTTA EDHOLM (fp) replik:
          </note>
          <note>
            Herr talman! Jag blir litet upprörd när Mikael
          </note>
          <note>
            Odenberg kallar detta för demonstrationspolitik.
          </note>
          <note>
            För mig är det något som är mycket viktigare än så.
          </note>
          <note>
            Det handlar om vårt gemensamma kulturarv och hur vi tar vara
            på den miljö som vi har fått till skänks av våra förfäder, och
            som vi förhoppningsvis också skall kunna lämna vidare till dem
            som kommer efter oss. Jag skulle inte ha ägnat mig åt denna verksamhet
            om det bara var fråga om att demonstrera.
          </note>
          <note>
            Det är litet märkligt att Mikael Odenberg så nonchalant säger
            att vårt alternativ inte är ett reellt alternativ. Utskottet säger
            i sitt betänkande att det är möjligt att göra denna omfördelning
            inom
          </note>
          <note>
            Dennisavtalets ram. Det är inte bara jag, Ulf
          </note>
          <note>
            Kristersson och Kent Carlsson som tror på detta, utan det gör
            även trafikutskottet.
          </note>
          <note>
            Detta är en så viktig fråga att vi som är politiker i dag måste
            göra vårt absolut bästa för att få en annan lösning till stånd
            än den lösning som kommer att av eftervärlden dömas som felaktig
            och som en politik som ledde till att omistliga kulturvärden förstördes.
          </note>
          <note type="speaker">
            Anf. 163 MIKAEL ODENBERG (m)
          </note>
          <note>
            replik:
          </note>
          <note>
            Herr talman! Jag har i debatten reagerat mot två saker. Det ena
            är det sätt på vilket man har fört diskussion. Man försöker att
            framställa dem som inte intar den egna positionen som betongpolitiker
            -- gärna äldre, inskränkta, omtöcknade och fortfarande berusade
            efter 1950-
          </note>
          <note>
            och 1960-talens skövlingar av stadsmiljön i
          </note>
          <note>
            Stockholm.
          </note>
          <note>
            Min andra invändning är att yrkandet innebär demonstrationspolitik,
            av det enkla skälet att
          </note>
          <note>
            Stockholms miljö- och kulturarv aldrig kan skyddas och bevaras
            av vackra ord i denna kammare. Vi lever nu trots allt i en så
            cynisk verklighet att kulturarvet bara kan räddas med pengar,
            i detta fall
          </note>
          <note>
            2--2,5 miljarder kronor.
          </note>
          <note>
            Man kan föra en diskussion om det är motiverat att satsa 2--2,5
            miljader kronor på en tunnelförläggning. Jag vill gärna tillmötesgå
            opinionen i Stockholm och förorda en tunnelförläggning. Men jag
            inser att jag inte kan medverka till att ett sådant beslut fattas
            här i denna kammare om jag inte samtidigt anvisar pengarna.
          </note>
          <note>
            Fattar jag beslut om tunnelförläggning utan att anvisa pengar
            spräcker jag hela Dennisuppgörelsen och sätter investeringar på
            36 000 miljoner i denna region i fara.
          </note>
          <note>
            Detta gäller intill dess att Lotta Edholm, Ulf
          </note>
          <note>
            Kristersson och Kent Carlsson kan komma tillbaka till kammaren
            och inte bara vara överens om att en tunnel är bra, utan också
            vara överens om vad det är som skall strykas i Dennisuppgörelsen
            för att denna tunnel skall kunna finansieras. Det kan, herr talman,
            dessa tre ledamöter inte komma överens om.
          </note>
          <note type="speaker">
            Anf. 164 LOTTA EDHOLM (fp) replik:
          </note>
          <note>
            Herr talman! Jag är helt övertygad om att vi tre skulle kunna
            komma överens om det var på oss det hängde i denna fråga. Det
            handlar också om att vilja och att tycka att dessa miljöer är
            så viktiga att man är beredd att på nytt sätta sig ner vid förhandlingsbordet
            och försöka att göra någonting åt det.
          </note>
          <note>
            Anser man att detta är oviktigt kan man givetvis inte komma överens.
            Men om alla tycker att det är lika viktigt kan man självfallet
            komma överens. Det handlar faktiskt om vuxna människor. Jag tror
            inte att man kommer att rasera Dennisavtalet genom att en gång
            till försöka komma överens om någonting som väldigt många faktiskt
            är överens om.
          </note>
          <note type="speaker">
            Anf. 165 MIKAEL ODENBERG (m)
          </note>
          <note>
            replik:
          </note>
          <note>
            Herr talman! Lotta Edholm är på denna punkt mindre trovärdig
            av det enkla skälet att hon inte har kunnat komma överens med
            Ulf Kristersson och
          </note>
          <note>
            Kent Carlsson om ens den allra lättaste utvägen.
          </note>
          <note>
            Den utvägen är den helt logiska som en konsekvens av det ursprungliga
            ställningstagandet, nämligen att staten, vars pengar hon dessutom
            har ansvar för tillsammans med oss andra, betalar dessa 2--2,5
          </note>
          <note>
            miljarder kronor.
          </note>
          <note>
            Man lägger ett yrkande här i kammaren om att riksdagen i praktiken
            skall omöjliggöra en ytförläggning. Sedan säger man att regionens
            företrädare får klara ut hur detta skall finansieras regionalt.
            Jag menar att detta är demonstrationspolitik. Jag har följt
          </note>
          <note>
            Dennisförhandlingarna tillräckligt nära för att kunna ha en rätt
            väldokumenterad uppfattning. Jag säger att detta i praktiken skjuter
            hela
          </note>
          <note>
            Dennisuppgörelsen i sank. Då sätter man investeringar i regionen
            på 36 miljarder kronor i fara. Det vill jag inte vara med om.
          </note>
          <note type="speaker">
            Anf. 166 ULF KRISTERSSON (m) replik:
          </note>
          <note>
            Herr talman! Det är väl ändå alldeles uppenbart att betongpolitiken
            är en realitet. Det räcker med att ta en promenad hem till Mikael
            Odenberg härifrån för att inse att detta har skett. Jag tycker
            att det är direkt oseriöst att bagatellisera det.
          </note>
          <note>
            Däremot är det alldeles uppenbart -- och där har
          </note>
          <note>
            Mikael Odenberg rätt -- att ingen människa har fattat dessa beslut
            av illvilja. Inte ens ett beslut om det mest makabra monument
            över den här perioden är fattat av illvilja. Det är alldeles uppenbart.
            Men ibland blir det inte som man hade tänkt sig. Ibland förändras
            uppfattningen om vad som är bra och vad som är dåligt. Då är det
            värre om man fattar beslut som är irreparabla än om man fattar
            beslut som är fullt möjliga att gottgöra.
          </note>
          <note>
            Jag kan inte begripa att man kan undvika att dra paralleller.
            I stället för att säga att vi skall stoppa och att vår uppgift
            är att förbättra, göra vackrare och försköna, säger man cyniskt
            att det ser så fruktansvärt ut i alla fall att en liten sak till
            inte spelar någon roll. Det är ju innebörden i resonemanget. Jag
            tycker att Mikael Odenberg själv är oseriös när han gör bisak
            till huvudsak.
          </note>
          <note>
            Riksdagen anger premisserna. Mikael Odenberg vill i stället göra
            frågan om Riddarholmen till en huggsexa för stadens och länets
            intressenter. Jag kan inte förstå hur man kan acceptera den tanken.
          </note>
          <note>
            Utskottet tycker liksom vi att uppgörelsen måste göras inom gällande
            ramar. Jag tycker att det är ett rimligt krav. Men varför skall
            riksdagen avsvära sig möjligheten och skyldigheten att säga på
            vilka premisser detta skall ske.
          </note>
          <note>
            Utskottet lämnar allt helt öppet. Det låter vackert, men är på
            gränsen till ansvarslöst. Vi vill ange på vilka premisser denna
            överenskommelse får fattas.
          </note>
          <note>
            Det kommer dessutom att förenkla en överenskommelse därför att
            all gammal prestige som ligger nergrävd i Dennispaket kommer plötsligt
            att vara meningslös eftersom riksdagen har sagt sitt. Dennispaket
            är bra, men inte heligt. I
          </note>
          <note>
            smått är ingen bättre än att han kan förändras när det måste
            ske.
          </note>
          <note type="speaker">
            Anf. 167 MIKAEL ODENBERG (m)
          </note>
          <note>
            replik:
          </note>
          <note>
            Herr talman! Jag bagatelliserar ingalunda den s.k.
          </note>
          <note>
            betongpolitiken. Till skillnad från Ulf Kristersson har jag varit
            stockholmare så pass länge att jag har ett och annat diffust barndomsminne
            av hur det såg ut. Det är inte det frågan gäller. Jag har ingen
            annan uppfattning än att det vore önskvärt med en tunnelförläggning
            av det tredje spåret. Jag har inte argumenterat och sagt att vår
            stadsmiljö är så förstörd att det inte gör något om vi bygger
            litet till.
          </note>
          <note>
            Det har inte varit tal om det.
          </note>
          <note>
            Jag har hävdat att det bara är statsmakterna som kan finansiera
            den här tunnelutbyggnaden därför att det är en statlig angelägenhet.
            Jag hade haft respekt för Ulf Kristerssons ställningstagande om
            han här i kammaren hade föreslagit att staten skulle tillskjuta
            dessa medel. Men om han inte föreslår det och ändå vill bestämma
            om en tunnelförläggning, innebär det i praktiken att han skjuter
          </note>
          <note>
            Dennisuppgörelsen i sank. Det tycker jag är ansvarslöst om man
            vill värna Stockholmsregionens miljö.
          </note>
          <note type="speaker">
            Anf. 168 ULF KRISTERSSON (m) replik:
          </note>
          <note>
            Herr talman! Mikael Odenberg missförstår mig.
          </note>
          <note>
            Jag tror inte att det är avsiktligt. Vi säger exakt samma sak
            som utskottet. Men i stället för att säga att om man vill så får
            man skapa förutsättningar för en tunnellösning, säger vi att en
            premiss är att det inte dras ett ytspår.
          </note>
          <note>
            Vi inser likaväl som utskottet att det inte är läge att nu kräva
            ytterligare flera miljarder som skall användas för infrastrukturinvesteringar
            i
          </note>
          <note>
            Stockholm, även om det principiellt mycket väl skulle gå att
            argumentera för att detta är en statlig angelägenhet. Vi inser
            att det finns en möjlighet att omfördela pengar inom Stockholm
            som alla skulle kunna bli nöjda med.
          </note>
          <note>
            I stället för att ge tomma ord och tomma öppningar om att det
            är möjligt, när alla vet att läget är ganska låst, kan riksdagen
            ta ansvar genom att förenkla och ange premisserna. Då vet alla
            exakt på vilka förutsättningar man kommer att driva förhandlingarna
            vidare, nämligen inget ytspår över
          </note>
          <note>
            Riddarholmen.
          </note>
          <note type="speaker">
            Anf. 169 MIKAEL ODENBERG (m)
          </note>
          <note>
            replik:
          </note>
          <note>
            Herr talman! Förhandlingarna är avslutade, Ulf
          </note>
          <note>
            Kristersson. Regionen har redan möjligheten att omfördela inom
            Dennispaketets ram. Det framgår av kommunikationsministerns uttalande
            och av trafikutskottets betänkande.
          </note>
          <note>
            Då säger Ulf Kristersson att det inte är riktigt bra och att
            det inte är läge att föreslå mer pengar. Jag kan försäkra Ulf
            Kristersson att tunneln inte kan byggas av luft allena. Då säger
            han att man får omfördela inom Dennisuppgörelsens ram och att
            det är att förenkla Dennisuppgörelsen och klargöra premisserna.
            Nej, det är att skjuta
          </note>
          <note>
            Dennisuppgörelsen i sank av det enkla skälet att
          </note>
          <note>
            Dennisuppgörelsen är träffad på den ekonomiska premissen att
            staten skall ta hela ansvaret för det tredje spåret.
          </note>
          <note>
            Som jag tidigare har påvisat är det i praktiken omöjligt att
            förena Dennisuppgörelsens tre avtalsslutande parter om mer än
            att prioritera tunnelprojektet. Man kan inte ena dessa tre parter
            om vilket projekt som skall stryka på foten. Då är det oseriöst
            om riksdagen i praktiken förbjuder en ytförläggning.
          </note>
          <note>
            Återigen, jag hade haft respekt för yrkandet om det hade åtföljts
            av 2--2,5 miljarder kronor. Det gör det inte. Då är ett avslagsyrkande
            motiverat, herr talman.
          </note>
          <note type="speaker">
            Anf. 170 ULLA ORRING (fp):
          </note>
          <note>
            Herr talman! Ärade åhörare i kammaren! Jag tänker inte tala om
            det tredje spåret. Jag vill gå från det tredje spåret till Botniabanan
            och från den debatt som har rört gamla kulturvärden till satsningar
            på framtiden och en ny kultur för
          </note>
          <note>
            Norrland.
          </note>
          <note>
            Behovet av investeringar i transportinfrastruktur har ökat under
            senare år, både när det gäller vägar och järnvägar. Den investeringsinriktning
            som regeringen nu anger är därför både nödvändig och riktig, inte
            minst ur miljösynpunkt när det gäller järnvägen. Det är en rejäl
            satsning. 88 miljarder kronor kommer att investeras under perioden
          </note>
          <note>
            1994--2003 förutom redan avsatta 10 miljarder. Det blir en framtidssatsning
            och upprustning av både väg- och järnvägsnätet -- ett under decennier
            försummat kommunikationsnät.
          </note>
          <note>
            Jag anser att det är riktigt att mobilisera samhällets resurser
            för insatser som man vet kommer att förbättra hela samhällets
            funktion. Väl fungerande transporter är inte ett självändamål,
            utan en nödvändig förutsättning för att samhället skall utvecklas.
          </note>
          <note>
            Vi är därför många som anser att byggandet av
          </note>
          <note>
            Botniabanan kommer att bli av största betydelse.
          </note>
          <note>
            Den kommer att bli strategiskt viktig, inte minst för det regionala
            samspelet längs Norrlandskusten.
          </note>
          <note>
            Den kommer dessutom att bli minst lika betydelsefull för en ökad
            integrering mot Europa och Nordkalottområdet. Ingen kan förneka
            att det finns ett klart samband mellan ekonomisk struktur, ekonomisk
            integration och transportbehovens omfattning.
          </note>
          <note>
            Herr talman! Behovet av en Botniabana, en kustbana, har egentligen
            funnits alltsedan stambanans tillkomst vid sekelskiftet. Nyttan
            och behovet har successivt växt sig allt starkare. Det nuvarande
            järnvägssystemet planerades och byggdes med utgångspunkt i de
            krav som rådde på
          </note>
          <note>
            1800-talet. Särskilt lokaliseringen av norra stambanan en bit
            inne i landet och ej vid kusten präglas av den tidens försvarssystem.
            Den betjänar inte de folktäta kustområdena och inte industrin
            längs kusten på det sätt en Botniabana kommer att göra.
          </note>
          <note>
            Nu ser vi fram emot 2000-talet. Vi ser möjligheterna för vårt
            näringsliv och industrin i norr att leva upp till de krav som
            finns om snabba transporter för både varor och tjänster bland
            avnämarna. Den totala mängden godstransporter från området norr
            om Sundsvall och uppåt motsvarar enligt gjorda beräkningar ett
            årligt exportvärde av 40 miljarder kronor. Botniabanan kommer
            att spela en viktig roll för transporter inom exportindustrin
            som dagens kapacitet och banstandard på stambanan inte klarar
            av.
          </note>
          <note>
            Botniabanan kommer att komplettera norra
          </note>
          <note>
            Sveriges järnvägsnät och bli en väsentlig länk för både gods-
            och persontrafik. Inte minst kommer arbetsmarknaden att på lång
            sikt förstärkas genom ett närmande av universitetsstaden Umeå
            och industriområdet i Örnsköldsvik och på ännu längre sikt Skellefteåområdet
            och längre norrut. Därför blir en utbyggnad av järnvägsnätet Örnsköldsvik--
          </note>
          <note>
            Husum en angelägen uppgift. Husumfabriken är en av Europas största
            massafabriker.
          </note>
          <note>
            Både Banverkets och SJ:s egna prognoser visar att
          </note>
          <note>
            Botniabanan/Ostkuststråket blir det tredje största persontrafikstråket
            i Sverige.
          </note>
          <note>
            Utskottet konstaterar i betänkandet att enligt
          </note>
          <note>
            Banverkets underlag kan Botniabanan få stor betydelse, och utskottet
            delar även regeringens uppfattning om att projektet bör ha hög
            prioritet.
          </note>
          <note>
            Det finns olika uppfattningar om etappindelningen i projektet.
            Regeringens förslag är att starta bygget med Ådalsbanan till Kramfors.
            Borgerliga ledamöter från Västerbotten och Västernorrland har
            lagt förslag om sträckan Örnsköldsvik--Husum.
          </note>
          <note>
            Jag instämmer i utskottets bedömning att regering och riksdag
            skall fastställa de övergripande målen, men Banverket med berörda
            intressenter --
          </note>
          <note>
            kommuner m.fl. -- får avgöra hur olika etapper skall tillkomma.
            Det viktiga för oss i Västerbotten och Västernorrland är att projektet
            nu finns med i planeringen. Därmed bör regeringen med det snaraste
            tillsätta en särskild utredningsman som skall utreda den vidare
            utbyggnaden. Jag instämmer även i utskottets bedömning att villkoren
            för medverkan från regionala intressenter inte skall komma att
            skilja sig från vad som tillämpas i övrigt för utbyggnaden av
            järnvägsnätet i vårt land.
          </note>
          <note>
            Det finns många skäl för att bygga Botniabanan.
          </note>
          <note>
            Jag tror att det viktigaste skälet är att Botniabanan skall finnas
            för att bidra till en regional balans i vårt land. Med detta yrkar
            jag bifall till propositionen.
          </note>
          <note type="speaker">
            Anf. 171 ELVY SÖDERSTRÖM (s) replik:
          </note>
          <note>
            Herr talman! Efter att ha lyssnat på Ulla Orrings anförande har
            jag en rekommendation att ge henne. Ulla Orring bör stödja de
            socialdemokratiska reservationerna 4 och 13. Det är fel av Ulla
            Orring och utskottsmajoriteten att ställa sträckan Husum--Örnsköldsvik
            mot utbyggnaden av sträckan upp mot Kramfors. Vi menar i vår reservation
            att det skall gå att klara både -- och. Därför tycker jag att
            Ulla Orring skall stödja vår reservation.
          </note>
          <note type="speaker">
            Anf. 172 ULLA ORRING (fp) replik:
          </note>
          <note>
            Herr talman! Det är klart att det finns många åsikter om hur
            Botniabanan skall planeras och vilka etapper som skall byggas
            ut. Jag tycker att utskottets majoritet har kommit fram till den
            rätta modellen. Utbyggnaden får planeras med hjälp av denna särskilda
            utredningsman som skall titta närmare på detaljerna.
          </note>
          <note>
            Jag är väldigt glad för att det för första gången har kommit
            ett förslag i en proposition från regeringen, och nu i betänkandet,
            om en Botniabana. Jag har många gånger talat för detta i talarstolen
            här i riksdagen. Men det har inte funnits något gehör från socialdemokratiskt
            håll i denna fråga.
          </note>
          <note type="speaker">
            Anf. 173 ELVY SÖDERSTRÖM (s) replik:
          </note>
          <note>
            Herr talman! Det är bra att Ulla Orring har fört kampen för Botniabanan
            i riksdagen. Men den rätta modellen är faktiskt att ställa upp
            på att
          </note>
          <note>
            Botniabanan skall byggas i snabbare takt än vad utskottsmajoritetens
            förslag innebär. Vi menar att sträckan Örnsköldsvik--Husum har
            visat sig i flera utredningar vara mycket lönsam. Vi har från
          </note>
          <note>
            Banverket, SJ och Botniabanegruppen fått klart för oss att det
            är en samhällsekonomiskt riktig investering att satsa på Botniabanan
            i dess helhet.
          </note>
          <note>
            Man skall inte vänta med en riktig och viktig investering, utan
            man skall sätta full fart. Därför vidhåller jag, Ulla Orring,
            att ett bra sätt att klara detta är att stödja den socialdemokratiska
            reservationen nr 13.
          </note>
          <note type="speaker">
            Anf. 174 ULLA ORRING (fp) replik:
          </note>
          <note>
            Herr talman! Det är ju alltid roligt att det går att ändra sig.
            Socialdemokraterna tog mer än tio år på sig att komma till insikt
            om Botniabanans betydelse. Tidigare gällde det inte att snabba
            upp utan mest att bromsa. Den här regeringen och utskottsmajoriteten
            har lagt ned ett betydande arbete på att föra fram Botniabanan
            till ett projekt som kan genomföras och som kommer att vara till
            stor gagn för folket som bor utefter
          </note>
          <note>
            Norrlandskusten och för industrin. Det tycker jag är allra viktigast
            i förslaget.
          </note>
          <note>
            Man måste också vara realist. Jag undrar var
          </note>
          <note>
            Socialdemokraterna har de extra pengar som behövs för att finansiera
            det förslag som Elvy
          </note>
          <note>
            Söderström för fram?
          </note>
          <note>
            Andre vice talmannen anmälde att Elvy
          </note>
          <note>
            Söderström anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 175 STEFAN ATTEFALL (kds):
          </note>
          <note>
            Herr talman! Väl utbyggd infrastruktur är något av nyckeln för
            ett lands och en regions utveckling. Väl fungerande kommunikationer
            kan frigöra de möjligheter och resurser som finns i en region.
            Å
          </note>
          <note>
            andra sidan kan dåliga kommunikationer kväva spirande kreativitet
            och utvecklingskraft.
          </note>
          <note>
            Framtidens arbetsmarknad kommer att vara ännu mer än hittills
            beroende av snabba och säkra kommunikationer, oavsett om vi pratar
            om teleoch datakommunikation, järnvägar, vägar, flyg eller båt.
            Detta gäller i synnerhet i glest befolkade regioner, eftersom
            det i dessa områden krävs någon form av arbetsfördelning mellan
            olika orter. Det kan vara högre utbildning på ett ställe, tyngre
            industri på ett annat ställe osv. Men goda kommunikationer bidrar
            också till ökad livskvalitet i form av bättre kontakter människor
            emellan.
          </note>
          <note>
            Norrland, och för min del särskilt Västerbottens län, behöver
            kanske mera än mer tätbefolkade områden goda kommunikationer.
          </note>
          <note>
            Kommunikationsministern brukar säga att Sverige har ett avståndshandikapp
            på ca 60 mil gentemot övriga Europa -- och det stämmer. Men Norrland
            har i genomsnitt det dubbla. Att undanröja detta handikapp är
            kanske den viktigaste regionalpolitiska insatsen som kan göras
            -- kanske viktigare än många andra åtgärder som skall vidtas.
          </note>
          <note>
            Herr talman! Jag vill beröra ett järnvägsprojekt som färdigutbyggt
            kommer att bli en viktig katalysator för att främja Norrlands
            utveckling.
          </note>
          <note>
            Det gäller Botniabanan, som också Ulla Orring har berört, och
            snabbtågsbanan mellan Sundsvall och
          </note>
          <note>
            Umeå. Det intressanta med detta projekt är att det enligt de
            kalkyler som finns uppvisar en hög samhällsekonomisk lönsamhet.
            Lönsamheten skall vara högre än för både Götalandsbanan och
          </note>
          <note>
            Nordlänken, vilket många kanske har svårt att förstå. Men det
            är faktiskt sant. Det här är alltså ett projekt som både uppfyller
            de krav som statsmakterna har på ett projekts lönsamhet och dessutom
            har stor betydelse för en regions utveckling. Jag skulle vilja
            gå så långt att jag jämför betydelsen av denna investering med
            lokaliseringen av universitetet till Umeå. Jag tror nämligen att
            det kan bli likadana positiva följdeffekter.
          </note>
          <note>
            Jag skall inte ta upp alla de fördelar jag kan se med en Botniabana.
            Men jag konstaterar att det är otroligt värdefullt att regeringen,
            och även utskottet, ger principiellt klartecken för
          </note>
          <note>
            Botniabanan i det beslut vi skall fatta i dag. Det är ett viktigt
            besked. Det är också bra att det finns ungefär 1 miljard kronor
            reserverade inom de 32
          </note>
          <note>
            miljarder kronor som avsätts till järnvägsinvesteringar. Jag
            är också glad över att ledamöterna i trafikutskottet kraftigt
            tillskyndar av banan. De tycker att banan bör ha hög prioritet.
            Av betänkandet framgår det att inte minst mot bakgrund av det
            aktuella sysselsättningsläget är det enligt utskottets mening
            viktigt med ett snabbt igångsättande. Det önskar utskottet skall
            ges regeringen till känna.
          </note>
          <note>
            Denna skrivning innebär bara en sak. Banverket och regeringen
            måste ge arbetet med projektering och igångsättande av banan högsta
            prioritet. Som jag ser det bör förprojekteringen därför komma
            i gång redan under den kommande vintern. Jag kan inte tolka propositionen
            och utskottets skrivning, och det beslut vi skall fatta i dag,
            på något annat sätt.
          </note>
          <note>
            Jag noterar också med glädje att motion T69, som jag har väckt
            tillsammans med mina borgerliga kolleger på Västerbottensbänken,
            har blivit mycket positivt behandlad. Det gäller farhågorna om
            att några särskilda villkor för finansieringen skulle åläggas
            regionen jämfört med andra projekt. En del debattörer har hävdat
            att så skall bli fallet.
          </note>
          <note>
            Utskottet betonar nu att så kommer inte att bli fallet. Det gäller
            också den låsning i propositionen som fanns till att den första
            etappen skulle vara en upprustning av Ådalsbanan, vilket vi motionärer
            ville låta vara en mer öppen fråga. Även på denna punkt går utskottet
            oss till mötes genom att anföra att det bör ankomma på Banverket
            att utifrån samhällsekonomiska grunder avgöra vilken etapp av
            Botniabanan som skall komma först. Någon låsning finns alltså
            inte, som jag uppfattar att Elvy
          </note>
          <note>
            Söderström har tolkat propositionen. Vilken etapp som skall påbörjas
            först bedöms utifrån samhällsekonomiska grunder. Jag tror att
            det är riktigt.
          </note>
          <note>
            Av erfarenhet vet jag att Botniabanans fördelar blir allt tydligare
            ju mer olika beslutsfattare sätter sig in i projektet. Därför
            är jag inte orolig för att säga att dagens beslut kommer att vara
            genombrottet för
          </note>
          <note>
            Botniabanan. Vi vet i dag inte när hela
          </note>
          <note>
            Botniabanan upp till Umeå kan bli färdigställd. För detta finns
            inte tillräckligt med pengar anslagna.
          </note>
          <note>
            Men jag är övertygad om att detta riksdagsbeslut kommer att bli
            starten på den process som skall leda fram till invigningsdagen.
            Därför är detta ett viktigt steg, även om arbetet med att förverkliga
            projektet långt ifrån är färdigt utan bara är i sin inledning.
          </note>
          <note>
            Jag noterar också att i den socialdemokratiska partimotionen
            nämns knappt Botniabanan vid namn. Alla frågor om projektet överlåts
            utan tydliga ställningstaganden till Banverket. I
          </note>
          <note>
            reservation 1 klagar Socialdemokraterna på att
          </note>
          <note>
            Botniabanan inte kan fullföljas under planperioden. Men man vågar
            sig inte på någon tydlig skrivning om att man vill ha en snabbare
            utbyggnad av Botniabanan. När vi sedan vet att det inte finns
            något gehör hos Allan Larsson och socialdemokraterna i finansutskottet
            för de 200
          </note>
          <note>
            miljarderna till investeringar i infrastrukturen, faller den
            socialdemokratiska reservationen platt till marken.
          </note>
          <note>
            Jag noterar också att det är mycket positivt att
          </note>
          <note>
            Vedaprojektet skall komma i gång utefter E 4 och att också E
            10, E 12, E 14 och riksväg 45 för första gången finns med i stamvägnätet.
            Därmed får de en högre prioritet i medelstilldelningen och i underhållet.
          </note>
          <note>
            Vad som är litet mer bekymmersamt är att E 4 norr om Sundsvall
            inte får några stora medel i utskottets förslag och i regeringens
            proposition. Det här skall ses mot bakgrund av att en rad förbättringar
            för närvarande pågår längs denna del av E 4 med hjälp av tidigare
            anvisade medel i extra projekt.
          </note>
          <note>
            Dessutom skall Vedaprojektet byggas för 2
          </note>
          <note>
            miljarder kronor, och det skall finnas utrymme för vissa punktinsatser
            längs sträckan med utgångspunkt i samhällsekonomiska effektivitetsskäl,
            miljö- och trafikskäl. Den nolla i en tabell i propositionen,
            och som många debattörer har fastnat för, anger just en inriktning
            och är inte ett definitivt och exakt mått. Mot den bakgrunden
            yrkar jag bifall till hemställan i trafikutskottets betänkande.
          </note>
          <note type="speaker">
            Anf. 176 ELVY SÖDERSTRÖM (s) replik:
          </note>
          <note>
            Herr talman! Stefan Attefall tar upp vikten av bra kommunikationer.
            Det har flera talare understrukit i debatten. Hur kan då Stefan
            Attefall ställa upp på en inriktning på 0 kronor -- som han avslutade
            sitt inlägg med -- till satsningar på E 4 norr om
          </note>
          <note>
            Sundsvall, förutom satsningen på Vedaprojektet?
          </note>
          <note>
            Vi anser att det inte är till fyllest. Vi vet vilka ytterligare
            behov som finns, främst av miljöskäl.
          </note>
          <note>
            Jag vill peka på de miljöproblem som finns i
          </note>
          <note>
            Sundsvall, och jag vill peka på de stora miljöproblem som finns
            med tunga transporter genom Örnsköldsviks centrum. Jag kan inte
            förstå på vilket sätt man förbättrar kommunikationerna genom att
            ställa upp på en inriktning med 0 kronor.
          </note>
          <note>
            Så till Bothniabanan. Det handlar inte om att jag är orolig för
            vilken etapp vi skall börja med. I stället anser jag att man i
            fråga om den första etappen bör bygga ut både delen Örnsköldsvik--Husum
            och delen upp till Kramfors. Jag vet att bl.a. delen
          </note>
          <note>
            Örnsköldsvik--Husum kommer att kraftigt förstärka stambanan fram
            till dess att
          </note>
          <note>
            Bothniabanan som helhet är färdigbyggd.
          </note>
          <note>
            Även till Stefan Attefall har jag en rekommendation: Stöd reservation
            nr 13 från
          </note>
          <note>
            Socialdemokraterna!
          </note>
          <note>
            Anf. 177 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Först några ord om E 4:an norr om
          </note>
          <note>
            Sundsvall. 2 miljarder kommer att satsas på det s.k.
          </note>
          <note>
            Vedaprojektet. För närvarande byggs det på en mängd olika platser
            utefter E :4:an för hundratals miljoner kronor.
          </note>
          <note>
            Man skall nog inte tolka -- jag försökte säga det i mitt tidigare
            inlägg -- tabellen i fråga så, att nollan innebär 0 kr. Jag vet
            att en del socialdemokrater läser denna tabell mycket noga. Speciellt
            gäller det vissa rader där. Det handlar här i stället om inriktningen.
            Även i hemställan talas det om inriktningen på planeringen.
          </note>
          <note>
            Det är sant att inga stora summor är avsatta för de kommande
            åren för just satsningar på E 4:an. Men det innebär inte att inte
            bra punktinsatser med goda argument kan komma att inrymmas här.
            Jag tror att också Elvy Söderström inser det när hon tar del av
          </note>
          <note>
            Vägverkets förslag i höst som regeringen kommer att fastställa.
          </note>
          <note>
            När det gäller Bothniabanan innebär ett stöd av den socialdemokratiska
            reservationen inte någon som helst förbättring. Dels bygger denna
            reservation på ett luftslott i fråga om finansieringen, dels innebär
            ett stöd för denna reservation avslag på de motioner som bl.a.
            jag har väckt. Jag har nämligen noga läst att-satsen i det här
            avseendet. Man vågar inte ens skriva i sin reservation att man
            vill att
          </note>
          <note>
            Bothniabanan snabbt skall byggas. Inte heller anges några konkreta
            starttidpunkter. I stället är det en luddig skrivning om att man
            misstänker att det här arbetet inte kommer att komma i gång och
            färdigställas enligt de önskemål som finns.
          </note>
          <note>
            Reservationen är alltså mycket svag.
          </note>
          <note>
            Tyvärr är det väl just den här sortens vacklande som präglar
            Socialdemokraternas hållning i denna fråga. Man inser nu att man
            inte kan vara emot, men man är heller inte helhjärtat för. Detta
            gäller inte Elvy Söderström, som har engagerat sig i frågan. Däremot
            är man i partiet inte lika övertygad som Elvy Söderström. När
            jag upptäcker att det finns en harmoni hos er, blir jag nog mera
            positiv.
          </note>
          <note type="speaker">
            Anf. 178 ELVY SÖDERSTRÖM (s) replik:
          </note>
          <note>
            Herr talman! Den socialdemokratiska reservationen är inte något
            luftslott. Låt mig anföra vad som står där: ''För att dessa storprojekt
            skall kunna förverkligas fordras en väsentligt högre planeringsram,
            såsom föreslås i motion T71.''
          </note>
          <note>
            Reservationen faller alltså inte platt till marken, som Stefan
            Attefall sade. Genom att stödja reservationen medverkar man till
            ytterligare medel till en snabbare utbyggnad av Bothniabanan.
          </note>
          <note>
            Reservationen leder alltså till att rälsen snabbare kommer på
            plats.
          </note>
          <note>
            Återigen några ord om vägarna. Jag är litet förundrad över hur
            man kan vara så glad över och positivt inställd till en inriktning
            som handlar om
          </note>
          <note>
            0 kr. Det gäller i alla fall inte mig. Men jag kan kanske få
            en förklaring av Stefan Attefall.
          </note>
          <note>
            Anf. 179 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Jag är inte glad över att det inte finns några stora
            penningbelopp avsatta för en utbyggnad av E 4:an norr om Sundsvall.
            Jag konstaterar bara att satsningar görs på olika håll utefter
            E 4:an. 2 miljarder kommer att utbetalas för ett projekt som är
            mycket viktigt inte bara för
          </note>
          <note>
            Västernorrlands län utan också för Västerbotten och Norrbotten.
          </note>
          <note>
            Vidare konstaterar jag att nollan i den tabell som
          </note>
          <note>
            Elvy Söderström har läst mycket noga inte betyder
          </note>
          <note>
            0 kr. I stället handlar det om en grovare inrikting vad gäller
            medelstilldelningen.
          </note>
          <note>
            Jag vill gärna ha mera pengar till allting. Men jag inser att
            det finns begränsningar och prioriteringar.
          </note>
          <note>
            Sett till hela Norrland -- Gävleborgs län och
          </note>
          <note>
            Västernorrlands län samt Västerbotten och
          </note>
          <note>
            Norrbotten -- och de stora E 4-stråken genom
          </note>
          <note>
            Norrland tycker jag ändå att tilldelningen är hyfsad. Däremot
            finns det alltid önskemål om mera att fylla på med.
          </note>
          <note>
            Slutligen några ord om Bothniabanan. Som har framkommit tidigare
            i den här debatten föreslås ökade investeringar om 200 miljarder.
            Därmed kan man visa snällhet mot alla intressen och krav runt
            om i landet. Men en trovärdig ekonomisk politik innebär att motioner
            och reservationer i infrastruktursammanhang följs upp även i den
            ekonomiska politiken.
          </note>
          <note>
            Jag har roat mig med att läsa det betänkande från finansutskottet
            som vi skall debattera i morgon.
          </note>
          <note>
            Där finns inte någon som helst finansiering när det gäller vad
            Socialdemokraterna lovat i trafikutskottet. Vad socialdemokraterna
            i trafikutskottet gör har icke stöd hos socialdemokraterna i finansutskottet.
            Den diskussionen måste ni först föra internt. När ni har tagit
            upp den diskussionen kan jag börja tro på era ord. Fram till dess
            har jag dock svårt att tro på dem.
          </note>
          <note type="speaker">
            Anf. 180 SIGGE GODIN (fp):
          </note>
          <note>
            Herr talman! Med anledning av den kulturhistoriska debatten här
            för en stund sedan vill jag citera vad riksrådet Carl Bonde skrev
            1635 till
          </note>
          <note>
            Axel Oxenstierna: ''I Norrland hava vi inom våra gränser ett
            Västindien blott vi förstå att bruka det.''
          </note>
          <note>
            Det förståndet har man. Norrländsk exportindustri är av avgörande
            betydelse för Sverige som helhet.
          </note>
          <note>
            Under 1990 hade de fem Norrlandslänen ett nettoexportöverskott
            på över 46 miljarder kronor.
          </note>
          <note>
            Det ger i Norrbotten 19 000 kr per invånare över riksgenomsnittet.
            I Västerbotten är motsvarande siffra 17 800 kr, i Västernorrland
            22 700 kr, i
          </note>
          <note>
            Jämtland 26 500 kr och i Gävleborg 13 100 kr. Vad som är intressant
            med dessa siffror är helheten,
          </note>
          <note>
            Sveriges totala möjligheter att inte bara befästa sin position
            som exportnation utan också vidareutveckla och effektivisera exporten.
          </note>
          <note>
            En helt avgörande faktor är våra möjligheter att över ett dygn
            transportera norrländska exportprodukter ner till Europa. För
            detta behövs det en betydande upprustning av infrastrukturen,
            inte minst i Norrlandslänen. Det är därför glädjande att notera
            den satsning som regeringen nu gör för att förbättra och bygga
            ut infrastrukturen.
          </note>
          <note>
            Inte minst viktigt är det att riksdagen följer regeringens linje
            när det gäller byggandet av
          </note>
          <note>
            Vedabron över Ångermanälven. Jag förutsätter, herr talman, att
            Vägverket utnyttjar den arbetskraft och de maskiner som är lediga
            och sätter i gång byggandet av Vedabron direkt efter det att riksdagen
            fattat beslut.
          </note>
          <note>
            Herr talman! I årtionden har frågan om ett dubbelspår på stambanan
            diskuterats. På grund av topografi och orimliga kostnader har
            projektet inte förverkligats. Ett byggande av Bothniabanan skulle,
            till en lägre kostnad, få samma effekt som ett dubbelspår på stambanan,
            samtidigt som man skulle få fördelen av snabba förbindelser mellan
            kuststäderna.
          </note>
          <note>
            I betänkandet finns ett resonemang om att överlåta åt Banverket
            att avgöra om Bothniabanan skall påbörjas med Husumspåret. Regeringen
            föreslår att man skall prioritera sträckningen med
          </note>
          <note>
            Ådalsbanan till Kramfors. Banverket har bekräftat att det är
            mycket god samhällsekonomi att bygga
          </note>
          <note>
            Bothniabanan som helhet. Jag finner det angeläget att första
            etappen av Bothniabanan blir en upprustning av Ådalsbanan, vilket
            innebär en förlängning av Ostkustbanan från Härnösand mot
          </note>
          <note>
            Kramfors.
          </note>
          <note>
            Därmed tillgodogör man sig fördelen med att snarast få en upprustad
            bana på sträckan mellan
          </note>
          <note>
            Härnösand och Kramfors och vidare upp till
          </note>
          <note>
            Örnsköldsvik. En byggstart med Husumspåret innebär att man missar
            effekten att tillgodose persontransporterna mellan ett antal städer
            utefter
          </note>
          <note>
            Norrlandskusten. I varje fall får man vänta i åratal på detta.
            En sammanhängande sträckning mot
          </note>
          <note>
            Stockholm genom en upprustning av Ådalsbanan tycker jag är så
            väsentlig att det är där man skall börja.
          </note>
          <note>
            Jag förutsätter att Banverket kommer att följa regeringens synpunkter
            i den här frågan.
          </note>
          <note>
            Med anledning av Elvy Söderströms synpunkter här vill jag säga
            att jag inte riktigt begriper vad
          </note>
          <note>
            Socialdemokraterna säger. Jag ursäktar Elvy
          </note>
          <note>
            Söderström när det gäller de synpunkter hon här anför. Hon är
            ju relativt ny i Sveriges riksdag. Men vi som har varit med några
            år och som har konstaterat vilka insatser beträffande infrastrukturen
            i Norrland som
          </note>
          <note>
            Socialdemokraterna har gjort kan klart och entydigt säga att
            dessa verkligen har varit bristfälliga.
          </note>
          <note>
            Herr talman! Jag noterar med stor glädje att två viktiga infrastrukturprojekt
            i Västernorrland nu får sin start, inte enbart för Norrland utan
            för att exportindustrin skall få en väl fungerande infrastruktur,
            som ger exportinkomster till glädje för hela Sverige.
          </note>
          <note>
            Herr talman! Med detta yrkar jag bifall till utskottets hemställan.
          </note>
          <note type="speaker">
            Anf. 181 ELVY SÖDERSTRÖM (s) replik:
          </note>
          <note>
            Herr talman! Till Sigge Godin vill jag säga att det för mig och
            oss socialdemokrater inte handlar om antingen--eller. Jag vill
            än en gång påpeka att vi i vår reservation föreslår att ramen
            för järnvägsinvesteringar skall utökas till en betydligt större
            summa. Då ryms både--och.
          </note>
          <note>
            Jag vill påminna Sigge Godin om att sträckan
          </note>
          <note>
            Örnsköldsvik--Husum har väldigt stor betydelse för den oerhört
            viktiga industri vi har. Ett av Europas största pappers- och massakombinat
            finns i Husum.
          </note>
          <note>
            Det är viktigt att även den industrin får del av bra kommunikationer,
            och får bra möjligheter att snabbt nå sina kunder med produkter.
            För att det skall vara möjligt krävs att sträckan Örnsköldsvik--
          </note>
          <note>
            Husum så snart som möjligt byggs ut.
          </note>
          <note>
            Sigge Godin säger att han förlåter mig för mina åsikter eftersom
            jag är så ny i riksdagen. Men denna uppfattning har inte bara
            jag. Den delas av
          </note>
          <note>
            Socialdemokraterna. Då får Sigge Godin förlåta alla socialdemokrater
            vad gäller synen på satsningar på järnvägsutbyggnad.
          </note>
          <note type="speaker">
            Anf. 182 SIGGE GODIN (fp) replik:
          </note>
          <note>
            Herr talman! Det är rätt intressant att höra Elvy
          </note>
          <note>
            Söderström. Hon säger att man skall utöka ramen.
          </note>
          <note>
            Varför har ni inte utökat ramarna under alla år tidigare? Husumspåret
            har, vad jag vet, varit aktuellt i minst 20 år. Vi har väntat
            i 20--30 år på andra investeringar i infrastrukturen i hela
          </note>
          <note>
            Norrland. Det har inte gjorts några insatser. Men nu, när ni
            är i opposition, går det bra att bara plussa på och säga att man
            skall bygga allt på en gång.
          </note>
          <note>
            Uppriktigt sagt tycker jag att det är konstigt att ni inte säger
            att ni vill börja bygga Botniabanan i
          </note>
          <note>
            Haparanda och fortsätta neröver.
          </note>
          <note>
            Allt skall göras på en gång, nu. Under lång tid, kanske 50 år,
            har ni inte gjort ett smack. Jag blir helt enkelt upprörd.
          </note>
          <note>
            Jag kan faktiskt ursäkta Elvy Söderströms syn på dessa frågor.
            Men förre kommunikationsministerns insatser kan jag inte ursäkta.
            Han har, som västerbottning och norrlänning, haft alla förutsättningar
            ...
          </note>
          <note type="speaker">
            Anf. 183 ANDRE VICE TALMANNEN:
          </note>
          <note>
            Repliken gäller Elvy Söderström.
          </note>
          <note type="speaker">
            Anf. 184 SIGGE GODIN (fp) replik:
          </note>
          <note>
            Herr talman! Jag behöver berätta litet historia för
          </note>
          <note>
            Elvy Söderström, så att hon kan följa med i kammarens resonemang,
            i varje fall sedan 1985.
          </note>
          <note>
            Jag skulle vilja påstå att det inte har skett några insatser
            för norrländsk infrastruktur. Det har vi missat mycket export
            på. Vi hoppas att det skall bli en förbättring, nu när vi får
            nya förslag.
          </note>
          <note type="speaker">
            Anf. 185 ELVY SÖDERSTRÖM (s) replik:
          </note>
          <note>
            Herr talman! Jag tackar Sigge Godin för det sista, men jag kan
            mitt partis historia. Men vad är det för historia som har utmålats
            här i kammaren i dag?
          </note>
          <note>
            Ulla Orring lägger in en betydelse i Botniabanan och pekar på
            vikten av att just sträckan Husum--
          </note>
          <note>
            Örnsköldsvik byggs ut. Sigge Godin, som tillhör samma parti,
            talar om vikten av att just sträckan upp till Kramfors byggs ut.
          </note>
          <note>
            Vad som händer är att ni säger antingen--eller, och vi säger
            både--och. Vi kräver inte att allt skall byggas på en gång. Vi
            kräver att det i den första etappen i utbyggnaden av Botniabanan
            skall ingå båda de delar som jag tror jag har nämnt hundra gånger
            i dessa replikskiften.
          </note>
          <note>
            Herr talman! Det har även tidigare gjorts stora satsningar på
            infrastrukturen i Norrland. Vi kan tycka att det inte är tillräckligt.
            Om jag inte minns fel, tror jag att Sigge Godin, när han nyttjar
            flyget till Midlanda flygplats, nyttjar Deltavägen. Jag tror att
            han bor så till. Mig veterligt kom Deltavägen till under förra
            mandatperioden. Då hade vi en socialdemokratisk regering. Även
            Sigge Godin måste läsa på historien litet mer.
          </note>
          <note type="speaker">
            Anf. 186 SIGGE GODIN (fp) replik:
          </note>
          <note>
            Herr talman! Det var att ta till, att ta upp den lilla stumpen
            Deltavägen när man talar om historien.
          </note>
          <note>
            Jag konstaterade också i förra valrörelsen att dåvarande kommunikationsministern
            grävde en grop med grävmaskin, och sedan var det bra. Inget mer
            kom till förrän långt senare. Det är den socialdemokratiska historien.
          </note>
          <note>
            Jag tycker faktiskt att man skall prioritera med måtta när man
            under i alla fall 40--50 år inte har prioriterat Norrland över
            huvud taget när det gäller infrastruktur. När nu Socialdemokraterna
            inte har så många argument, konstaterar man i stället att det
            råder osämja mellan en ledamot i Västerbotten och en ledamot i
            Västernorrland. Tillåt mig att ha min egen åsikt, Elvy Söderström.
            Jag tycker faktiskt att det är tillåtet för andra att ha det också.
            Jag tror att
          </note>
          <note>
            Ulla Orring står för sin åsikt, även om vi inte tycker att det
            skall grävas på exakt samma ställe.
          </note>
          <note>
            Andre vice talmannen anmälde att Elvy
          </note>
          <note>
            Söderström anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 187 LENA KLEVENÅS (s):
          </note>
          <note>
            Herr talman! Mitt anförande handlar också om
          </note>
          <note>
            Västernorrland.
          </note>
          <note>
            Riksdagen har instiftat naturresurslagen och i lagtexten angett
            några områden av speciellt högt natur- och kulturintresse, s.k.
            riksintressen, och angett att dessa områden skall skyddas mot
            exploatering. Ett av de mest kända av dessa områden är Höga kusten.
            Här föreslår trots detta trafikutskottet att en ny bro och en
            ny motorväg skall byggas rakt igenom detta riksintressanta område,
            som hittills varit förskonat från denna typ av exploatering.
          </note>
          <note>
            Om inte regeringen besinnar sig och tillämpar den lagstiftning
            som finns, kommer förmodligen byggandet av denna nya väg och bro
            att bli prejudicerande. Vilka områden kommer i framtiden att skyddas
            mot exploatering om inte
          </note>
          <note>
            Höga kusten skyddas? I vilket annat område kommer man att kunna
            peka på så höga skyddsvärden, som där den s.k. Vedabron med 14
          </note>
          <note>
            tillhörande mindre broar skall skära sönder kulturmiljöerna och
            landskapsbilden?
          </note>
          <note>
            Herr talman! Jag anser att det är en fara för demokratin om riksdagen
            stiftar lagar som vi sedan inte följer. Om Vedabron byggs bör
            riksdagen ta konsekvenserna av det beslutet och avskaffa de paragrafer
            i naturresurslagen som avsåg att skydda värdefulla natur- och
            kulturområden mot exploatering.
          </note>
          <note>
            Regeringen skriver i sin proposition att Vägverket bedömt miljökonsekvensbeskrivningarna
            för de alternativa sträckningarna vid Veda och vid Sandö som i
            stort sett likvärdiga. Det kan inte vara sant.
          </note>
          <note>
            Sandöbron finns redan och går i utkanten av
          </note>
          <note>
            Högakusten-området. Byggandet av Vedabron kommer att innebära
            ett nytt stort ingrepp i ett område som riksdagen beslutat skulle
            skyddas mot exploatering.
          </note>
          <note>
            Vedabron kommer inte heller att ersätta
          </note>
          <note>
            Sandöbron, som ändå måste repareras eller nykonstrueras för att
            också den skall fungera i framtiden. Bättre ur både miljö- och
            transportsynpunkt hade varit att Botniabanan och
          </note>
          <note>
            Sandöbron hade prioriterats före Vedabron.
          </note>
          <note>
            Herr talman! Därför yrkar jag bifall till motion T76, yrkande
            1 under mom. 9, innebärande att
          </note>
          <note>
            Vedabron ej skall ingå i det nationella stamvägnätet.
          </note>
          <note type="speaker">
            Anf. 188 SIGGE GODIN (fp) replik:
          </note>
          <note>
            Herr talman! Jag vill bara kort säga till Lena
          </note>
          <note>
            Klevenås att vägen inte går rätt igenom naturområdet utan i kanten.
            Vi har tyvärr fått göra denna avvägning. Man kan som miljövän
            vara besviken över att vi tvingas till detta.
          </note>
          <note>
            Lena Klevenås talar om att man förstör kulturmiljö. Då vill jag
            se vad det blir kvar av
          </note>
          <note>
            Klockestrand om man skulle förbättra Sandöbron och bygga om E
            4 norr om Sandöbron. Den skulle gå genom den lilla byn Klockestrand,
            och då kommer det inte att finnas kvar ett enda hus där, vad jag
            kan förstå. Dessutom tvingas man gå med tunnlar genom bergen osv.
            Det skulle bli ett ingrepp som vi mycket länge skulle beklaga
            att vi givit tillåtelse till.
          </note>
          <note type="speaker">
            Anf. 189 LENA KLEVENÅS (s) replik:
          </note>
          <note>
            Herr talman! Jag håller inte med om den beskrivning Sigge Godin
            gör. Han menar att den nya vägen och den nya Vedabron går i kanten
            av
          </note>
          <note>
            Höga kust-området. De skär tvärs igenom
          </note>
          <note>
            Norabygden, som är speciellt intressant och har mängder med fornlämningar.
            Det finns alternativ.
          </note>
          <note>
            Man hade kunnat reparera eller nykonstruera
          </note>
          <note>
            Sandöbron på samma ställe som tidigare och skydda dessa områden.
            Jag begriper inte vad naturresurslagen skall ha för funktion om
            vi inte lyckas bevara de områden som vi själva har utpekat såsom
            varande av riksintresse.
          </note>
          <note type="speaker">
            Anf. 190 SIGGE GODIN (fp) replik:
          </note>
          <note>
            Herr talman! Som västernorrlänning kan jag bara konstatera att
            jag tycker att det skulle vara ett ingrepp i kulturmiljön i Klockestrand
            att reparera
          </note>
          <note>
            Sandöbron. Jag har också varit inne på den tanken.
          </note>
          <note>
            Tillfarterna till denna gamla bro måste förbättras på grund av
            de branta backar som finns. Man kan rimligen inte acceptera att
            de skall vara kvar när man gör en nybyggnation. Då får man ett
            ingrepp som jag skulle beklaga väldigt mycket.
          </note>
          <note>
            Jag kan samtidigt också beklaga att vi har tvingats in i kanten
            av naturskyddsområdet, men ibland får man prioritera som politiker.
            Vi får hoppas att det här ändå blir en bra lösning, samtidigt
            som vi får en mycket, mycket kortare sträckning av E 4.
          </note>
          <note type="speaker">
            Anf. 191 LENA KLEVENÅS (s) replik:
          </note>
          <note>
            Herr talman! Jag tycker fortfarande att detta ingrepp är stort
            och allvarligt. Det gäller inte bara en stor bro -- det sägs att
            det är Europas största hängbro. Ytterligare 14 broar skall byggas
            inom ett geologiskt mycket komplicerat område som inte heller
            är utforskat ur kultursynpunkt. Det var just landskapsbilden som
            man skulle bevara i detta område.
          </note>
          <note>
            Jag tycker att man åtminstone borde ha prövat projektet enligt
            naturresurslagen, och det sker inte i det här fallet. Jag tycker
            att det är allvarligt, och jag tror att det kommer att bli prejudicerande.
            Jag har svårt att se vilka andra områden som skulle ha högre skyddsintressen.
          </note>
          <note type="speaker">
            Anf. 192 GEORG ANDERSSON (s):
          </note>
          <note>
            Herr talman! Timmen är sen, men debattlusten är stor. Mot den
            bakgrunden vill jag säga att det är väldigt otillfredsställande
            att vi skall tvingas till en så komprimerad behandling av ett
            så stort och viktigt ärende som är fallet här i kväll. Jag beklagar
            detta.
          </note>
          <note>
            Jag tycker också att kommunikationsministerns framträdande här
            var mycket anmärkningsvärt.
          </note>
          <note>
            Han gästspelade en kort stund för att göra ett stort angrepp
            på den socialdemokratiska ekonomiska politiken, men hade mycket
            litet att säga om den proposition som han har presenterat om kommunikationerna.
          </note>
          <note>
            Han angrep Socialdemokraternas finansiering av infrastruktur
            och prisade sin egen. Hans eget förslag -- regeringens förslag
            -- var att låna till allt.
          </note>
          <note>
            Vartenda gruslass och varenda meter asfalt skulle man gå till
            Riksgälden och låna pengar till. Det är ingen heroisk insats när
            det gäller investeringar.
          </note>
          <note>
            Till Lena Klevenås, talaren före mig, vill jag säga följande.
            Den 22 augusti 1991 var för mig en stor glädjens dag. Då undertecknade
            jag regeringens beslut om att bygga en ny förbindelse över
          </note>
          <note>
            Ångermanälven. Jag har här en kopia av det beslutet. Det står
            att regeringen beslutar att investeringen skall genomföras i enlighet
            med överenskommelser, och att Vägverket för detta ändamål får
            belasta anslaget K 1. Beslutet fattades för snart två år sedan.
          </note>
          <note>
            Jag var glad därför att denna nya bro skulle förkorta avståndet
            mellan landet norr om
          </note>
          <note>
            Ångermanälven och landet söder därom med mer än 8 kilometer.
            Jag var glad därför att lastbilarna därmed kommer att kunna köra
            med full last. I dag får sådana lastbilar gå en omväg på över
            fyra mil, och det är väldigt dåligt ur miljösynpunkt och ur transportekonomisk
            synpunkt.
          </note>
          <note>
            Av dessa skäl är Vedaprojektet oerhört viktigt för den norra
            tredjedelen av Sverige. Vi tycker faktiskt att det är väldigt
            angeläget att det nu genomförs, och att pengarna äntligen kommer
            på rätt ställe.
          </note>
          <note>
            Mats Odell har ju använt de tidigare tilltänkta pengarna till
            andra ändamål under denna tid.
          </note>
          <note>
            Rolf Clarkson gjorde en historisk exposé. Jag tycker att det
            är förvånande att han glömde regeringens förslag och riksdagens
            beslut våren 1991 när det gäller infrastrukturen. Då fattade vi
            här i kammaren ett beslut om att infrastrukturinvesteringarna
            skulle inriktas på nivån 100 miljarder kronor under 90-talet.
            Ändå säger de borgerliga nu att ingen annan regering än den nuvarande
            har satsat så mycket. Man talar om det trendbrott som skall ha
            inträffat.
          </note>
          <note>
            Under den tid den borgerliga regeringen har suttit har den ju
            braverat med att det nu satsas väldigt mycket på infrastrukturen.
            Varför har man kunnat göra det? Jo, därför att man har spenderat
            de pengar som vi tog fram våren 1991. Det är bra, men det är inte
            något nytt initiativ från den nuvarande regringen.
          </note>
          <note>
            Rolf Clarkson talar om kapitalförstöring.
          </note>
          <note>
            Kapitalförstöring inom infrastrukturen uppstår när man inte underhåller.
            Det förslag som regeringen nu lägger fram och som riksdagens majoritet
            tillstyrker innebär att underhållsanslaget inte ökar.
          </note>
          <note>
            Så är det. De socialdemokratiska reservationerna innebär ett
            plus på tre och en halv miljard för vägunderhållet och på en och
            en halv miljard för järnvägsunderhållet. Det skulle motverka kapitalförstöringen!
            Men regeringens och utskottsmajoritetens förslag innebär att kapitalförstöringen
            fortsätter.
          </note>
          <note>
            Trafikutskottets majoritet är väldigt välvillig till många projekt,
            men tillför inga pengar utöver vad regeringen har föreslagit.
            Det kallar jag överbud.
          </note>
          <note>
            Utskottet försöker packa mer i en påse som är alldeles för trång.
            Det är ett underkännande av
          </note>
          <note>
            Banverkets och Vägverkets planering och bedömning. Där konstateras
            det att man inte kan genomföra allt som trafikutskottet ställer
            i utsikt inom de snäva ekonomiska ramar som föreslås.
          </note>
          <note>
            Jag vill säga något kort om den norra regionen.
          </note>
          <note>
            Stefan Attefall och jag och övriga
          </note>
          <note>
            Norrlandsriksdagsmän fick ett brev från vägdirektören i vårt
            vägdistrikt. Han konstaterar att propositionen inte innebär några
            pengar till E 4
          </note>
          <note>
            norr om Sundsvall, till E 12 genom Västerbottens län eller till
            riksväg 45 genom hela inlandet. Det är hans tolkning av propositionen,
            och ingen har motsagt honom.
          </note>
          <note>
            I stambanan genom övre Norrland görs mycket begränsade tilläggsinvesteringar.
            För
          </note>
          <note>
            Bothniabanan innebär regeringens förslag inte en krona under
            tioårsperioden framöver. Det regeringen föreslår är en upprustning
            av
          </note>
          <note>
            Ådalsbanan, men det är icke
          </note>
          <note>
            Bothniabaneprojektet. Nu säger utskottsmajoriteten att den kan
            tänka sig att flytta pengarna för Ådalsbanan till Husumspåret.
            Men för att komma ned till Sundsvall på en Bothniabana måste man
            ju också utnyttja Ådalsbanan. Bestäm er nu för vad ni vill satsa
            på! Med ert förslag blir det ingen Bothniabana.
          </note>
          <note>
            Utskottsmajoriteten accepterar dessutom att kommunerna i området
            skall stå för ca 10 % av kostnaden. Det skulle innbära att kommunerna
          </note>
          <note>
            Örnsköldsvik, Nordmaling och Umeå skall stå för ca 800 miljoner
            om man bygger upp till Umeå.
          </note>
          <note>
            Nej, Stefan Attefall, framtiden för Bothniabanan är mycket mörk
            om den socialdemokratiska reservationen faller här i dag. Det
            är genom förslagen i den socialdemokratiska reservationen som
            utrymme ges för att över huvud taget börja bygga Bothniabanan.
          </note>
          <note>
            Anf. 193 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Visserligen är jag inte kommunikationsminister,
            men som ledamot av finansutskottet skulle jag gärna vilja kommentera
            det Georg Andersson tog upp om finansieringen av infrastrukturinvesteringarna.
          </note>
          <note>
            Jag vill först uppmärksamma Georg Andersson på att den fond som
            Georg Andersson ville bygga upp för några år sedan avstyrktes
            av ett enigt finansutskott och avslogs av riksdagen. Det är ungefär
            samma principiella resonemang som ligger bakom att finansutskottet
            nu avstyrkte förslag om just denna lånemodell. Utskottet ville
            däremot ha en fördjupad analys av hur riksdagen kan utöva sin
            finansmakt när det gäller lånefinansieringsmodeller, men också
            av hur man kan klara redovisningen av drift- och kapitalutgifter.
          </note>
          <note>
            Det innebär ingenting i sak för själva investeringsvolymen. Det
            handlar om budgetteknik. Det finns andra uppfattningar i riksdagen
            än vad som har funnits i regeringen.
          </note>
          <note>
            Om Georg Andersson hade lyssnat till kommunikationsminister Mats
            Odell hade han fått en redovisning av -- om han inte visste det
            tidigare --
          </note>
          <note>
            hur mycket luft det var i de där miljarder som fanns med i den
            trafikinvesteringsplan som Georg
          </note>
          <note>
            Andersson själv lade fram. Det var egentligen bara
          </note>
          <note>
            10 miljarder som var finansierade utöver de ordinarie anslagen
            på ungefär 4,5 miljarder per år.
          </note>
          <note>
            Resten fanns inte. De 10 miljarder som inte fanns då är finansierade
            i det beslut som riksdagen i dag kommer att fatta.
          </note>
          <note>
            Självfallet är vi som är tillskyndare av
          </note>
          <note>
            Bothniabanan inte nöjda med att det finns med bara en miljard
            av beräknade 7 à 8 miljarder. Men en miljard är mer än noll, och
            en miljard finns också med i propositionen och utskottets betänkande
            inom realistiska ramar -- detta till skillnad från den socialdemokratiska
            politiken, som bygger på luftslott. Socialdemokraterna i trafikutskottet
            har inte fått stöd ens av sina partivänner i finansutskottet.
            Därför är den här reservationen utan tyngd och värde i praktiken.
          </note>
          <note>
            Slutligen bara några ord om E 4 i norra delen av
          </note>
          <note>
            Sverige. Självfallet beklagar jag att det inte går att få fram
            mer pengar nu. Jag sade i mitt anförande att det kommer pengar
            till E 4 i Vedaprojektet. Det byggs för närvarande på en lång
            rad platser efter E
          </note>
          <note>
            4 i bl.a. Västerbotten och Norrbotten. Det kommer dessutom att
            finnas utrymme för olika typer av punktinsatser. Jag har forskat
            i detta och talat med såväl departement och myndigheter som Vägverket
            region Norr om detta.
          </note>
          <note>
            Detta kommer att klarna för Georg Andersson och andra under höstens
            arbete med att konkretisera det beslut som vi kommer att fatta
            i dag. Självfallet kan man önska mer, men man får inte gapa för
            mycket, för då kan man mista hela stycket. Det ordspråket, som
            vi hört tidigare i dag i kammaren, tror jag faktiskt att det är
            värt att tänka på.
          </note>
          <note type="speaker">
            Anf. 194 GEORG ANDERSSON (s)
          </note>
          <note>
            replik:
          </note>
          <note>
            Herr talman! Om man har noll, är det inte så mycket att förlora,
            även om man förlorar hela stycket.
          </note>
          <note>
            Det är ju litet märkligt att vi nu skall fatta ett beslut och
            Stefan Attefall säger att om vi forskar, så kommer vi att upptäcka
            att det finns pengar någonstans. Jag skulle önska att man redovisade
            var pengar finns redan när man fattar beslutet.
          </note>
          <note>
            När de borgerliga ledamöterna diskuterar
          </note>
          <note>
            Bothniabanan, gör de en omdefinition och försöker därmed klara
            en omöjlig debatt. Bothniabanan börjar i Kramfors och går norrut
            upp till Umeå.
          </note>
          <note>
            Nu säger man att vi skall rusta upp Ådalsbanan upp till Kramfors
            och att vi därmed har gjort en första etapp på Bothniabanan. Men
            det är ju när man gjort upprustningen upp till Kramfors som man
            har kommit fram till det som skall vara Bothniabanan.
          </note>
          <note>
            Gör ni den upprustningen, har ni inga pengar för fortsättningen
            norr om Kramfors och därmed inga pengar till Bothniabanan.
          </note>
          <note>
            Då säger ni att ni då i stället skall ta en bit längre norrut,
            mellan Husum och Umeå. Men därmed tar ni bort pengar från Ådalsbanan.
            Då säger Sigge
          </note>
          <note>
            Godin att det inte är meningen, utan han utgår från att avsikten
            med propositionen och utskottsbetänkandet är att Ådalsbanan och
            inte
          </note>
          <note>
            Husumspåret skall byggas.
          </note>
          <note>
            När det gäller vägarna konstaterar vägdirektören att det inte
            finns några pengar för vägarna norr om
          </note>
          <note>
            Sundsvall. Det har här varit en lång debatt om stora investeringar
            i Umeå, en debatt som Stefan Attefall och hans partivänner har
            deltagit i. Plötsligt upptäckte man häromveckan att det faktiskt
            inte finns några pengar att diskutera. Ändå är Stefan
          </note>
          <note>
            Atterfall oerhört nöjd med sakernas tillstånd. De kan inte gärna
            glädja många andra än hans allra närmaste.
          </note>
          <note>
            När det gäller finansieringen har kommunikationsministern föreslagit
            att man skulle skulle låna till allt. Man säger att det var en
            mycket fin lösning. När vi våren 1991 lade fram ett förslag anvisade
            vi omedelbart 10 miljarder, som ni nu har börjat hantera genom
            att bygga. Det är bra det. För att planeringsramen på 20 miljarder
            i årliga anslag under 10 år gav vi ca 50 miljarder. Det var inte
            någon dålig pott som vi började med genom det beslutet.
          </note>
          <note>
            Anf. 195 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Regeringens förslag innebar att man skulle inrätta
            ett anslagskonto på statsbudgeten.
          </note>
          <note>
            Man skulle alltså ha 100 miljarder under 10 år och helt enkelt
            betala en tiondel varje år. Men man skulle låna upp mer pengar
            för kraftsamlingar i investeringar under de närmaste åren. Den
            lånefinansieringen innebär ju inte att pengarna inte skall betalas.
            Varje år skall det betalas räntor och amorteringar. Det var inte
            detta det handlade om.
          </note>
          <note>
            När man sammanställer de ändringar som trafikutskottet och finansutskottet
            har gjort finner man att det inte blir någon skillnad i upplåningsbehovet.
            Det är mer en redovisningsteknisk skillnad. Gör alltså ingen större
            affär av detta än den affär som vi hade för tre år sedan, när
            den lånefond som Georg Andersson hade föreslagit inte gick igenom
            i riksdagen. Det är den typen av debatt det handlar om.
          </note>
          <note>
            För Bothniabanan har utskottet föreslagit att ungefär en miljard
            skall avsättas för en första etapp.
          </note>
          <note>
            Exakt vilken etapp som skall vara den första uppdras det åt Banverket
            att bedöma.
          </note>
          <note>
            Det är riktigt att det inte finns några mer pengar för detta.
            Men för att ett sådant här projekt skall kunna förverkligas går
            det oftast inte att ta hela stycket på en gång. Vi får nu en miljard,
            och vi skall jobba vidare på att få fler miljarder. I Västerbotten
            har man dragit i gång en namninsamling för att öka trycket och
            få ett folkligt krav bakom detta projekt.
          </note>
          <note>
            Socialdemokraterna är inte intresserade att vara med om detta.
            Om tre år kommer beslutet att revideras, och om sex år sker det
            ytterligare en revidering. Det gäller att ligga på och visa att
            det finns argument för den här banan.
          </note>
          <note>
            Trafikutskottets skrivning på den här punkten visar klart att
            banan har hög prioritet, och banan har kommit längre än vad den
            någonsin hade gjort med en socialdemokratisk majoritet i riksdagen.
          </note>
          <note>
            Jag är inte nöjd med alla delar av propositionen.
          </note>
          <note>
            Jag inser att det handlar om att hitta en rimlig avvägning och
            om att ge och ta. Jag försöker bara tala om för Georg Andersson
            och andra socialdemokrater som bara ser det negativa i allting
            att det händer också positiva saker. Det byggs för fullt efter
            E 4 i Norrland. Vi har också
          </note>
          <note>
            Vedaprojektet. Att påstå att det inte finns någonting är därför
            fel.
          </note>
          <note>
            Det är inte heller så att Vägverkets direktör sagt att det inte
            finns några pengar. Han har skrivit att att medlen för satsningar
            på E 4 i norr är små. Det är riktigt, och det beklagar jag. Men
            mitt alternativ är att stödja en överbudspolitik som innebär att
            investeringarna fördubblas men där man inte har med sig ens de
            socialdemokratiska ledamöterna i finansutskottet på den politiken.
            Vad är den då värd när det kommer till kritian och när
          </note>
          <note>
            Socialdemokraterna eventuellt får regeringsmakten? Det är det
            som är frågan. Men den vill Georg Andersson aldrig svara på.
          </note>
          <note type="speaker">
            Anf. 196 GEORG ANDERSSON (s)
          </note>
          <note>
            replik:
          </note>
          <note>
            Herr talman! Vi har fått en skrivelse från vägdirektören i Luleå.
            Den kan ju Stefan Attefall ta fram och läsa en gång till. I skrivelsen
            konstaterar han att regeringens proposition inte ger någon standardhöjning
            på riksvägarna norr om
          </note>
          <note>
            Sundsvall; det är bara fråga om punktvisa insatser av trafiksäkerhetsskäl.
            Det blir ingen ny genomfart vare sig i Örnsköldsvik eller i Umeå.
          </note>
          <note>
            Var positiv! säger Stefan Attefall. Det är en käck uppmaning.
            Den regering som jag tillhörde fattade ett beslut om Vedaprojektet
            redan hösten 1991. Jag var mycket glad då. Nu har genomförandet
            fördröjts, men det hindrar inte att jag är glad i dag också om
            det nu kan genomföras. Men vi är naturligtvis inte nöjda med att
            denna 98-
          </note>
          <note>
            miljarderssatsningen i stort sett bara blir denna satsning i
            norra Sverige som Vedaprojektet innebär.
          </note>
          <note>
            Med anledning av vad Stefan Attefall sade om en lånefond måste
            jag uppmana honom att läsa på litet bättre. Vad vi i kammaren
            i stor enighet beslutade om våren 1991 handlade inte om någon
            lånefond, utan det gällde reala pengar som ni har använt till
            glädje för er själva i den borgerliga majoriteten men också för
            medborgarna runt om i landet. Den glädjen delar vi alla, men det
            var pengar som anvisades våren 1991.
          </note>
          <note type="speaker">
            Anf. 197 ROLF CLARKSON (m) replik:
          </note>
          <note>
            Herr talman! Jag tycker att debatten nu går på övertid. Jag vill
            emellertid gärna medge att under
          </note>
          <note>
            Georg Anderssons tid som kommunikationsminister så skedde det
            ett trendbrott när det gäller investeringar i infrastruktur i
            landet.
          </note>
          <note>
            Under en lång period, ett par decennier dessförinnan, bar både
            den ena och den andra regeringen ansvaret för den styvmoderliga
            behandlingen av infrastrukturen i landet. Jag gör gärna det medgivandet
            att Georg Andersson bröt trenden.
          </note>
          <note>
            I mitt anförande talade jag faktiskt om de 10
          </note>
          <note>
            miljarder som skulle utgå under tio år. Jag kunde då ha nämnt
            att det var Georg Anderssons proposition som angav detta.
          </note>
          <note>
            Som en relativt mild avslutning på denna mycket långa debatt
            om en så stor satsning som det nu är fråga om kan jag dock säga
            att de 98 miljarder som nu skall satsas under en tioårsperiod,
            enligt regeringens proposition, är synonyma med dem som Socialdemokraterna
            har i sina 155 miljarder.
          </note>
          <note>
            Vi har alltså konsensus för de 98 miljarderna, och
          </note>
          <note>
            Socialdemokraterna har pengar för resten av beloppet, som vi
            andra inte disponerar.
          </note>
          <note type="speaker">
            Anf. 198 GEORG ANDERSSON (s)
          </note>
          <note>
            replik:
          </note>
          <note>
            Herr talman! Jag får först tacka för erkännandet.
          </note>
          <note>
            Får jag sedan tillägga att problemet framöver kanske ändå inte
            är de glansfulla investeringarna, som vi nu försöker tävla om
            vem som kan göra störst och flest.
          </note>
          <note>
            Problemet är det som Clarkson tog upp i sitt inledningsanförande,
            nämligen underhållet och kapitalförstöringen. Jag tror att Clarkson
            och jag också kan enas om att man måste göra en kraftsamling för
            att öka underhållsanslagen. Jag beklagar att den borgerliga majoriteten
            inte har velat göra det den här gången. Jag hoppas att man gör
            det nästa gång, om man får en chans till.
          </note>
          <note type="speaker">
            Anf. 199 ROLF CLARKSON (m) replik:
          </note>
          <note>
            Herr talman! När man investerar i sådan omfattning som vi kommer
            att bestämma om i dag blir det ett större nät som är dyrbart att
            underhålla.
          </note>
          <note>
            Det är riktigt. Det kommer att kosta ännu mer i framtiden. Det
            är vi helt på det klara med, men bilden är inte entydig. Det kan
            också tänkas att investeringsnivån läggs på ett sådant sätt att
            underhållskostnaderna relativt sett inte står i proportion till
            vad de är i dag.
          </note>
          <note type="speaker">
            Anf. 200 ULLA ORRING (fp) replik:
          </note>
          <note>
            Herr talman! Jag blir faktiskt upprörd när jag hör
          </note>
          <note>
            Georg Andersson i sitt inlägg säga att det med vårt, dvs. den
            borgerliga majoritetens, förslag inte blir någon Bothniabana.
          </note>
          <note>
            Jag undrar om Georg Andersson luftar ett önsketänkande. Jag har
            fört många debatter med
          </note>
          <note>
            Georg Andersson som kommunikationsminister, just om Bothniabanan.
            Jag har frågat efter planer och visioner, men dörren har varit
            stängd.
          </note>
          <note>
            Ingenting har kommit fram.
          </note>
          <note>
            Nu, då vi i alla fall får se att en borgerlig regering lägger
            fram förslag och också anvisar 1 miljard till finansieringen kritiseras
            det av den förre kommunikationsministern. Jag måste verkligen
            säga att det är långt mellan ord och handling när det gäller Georg
            Anderssons nyvaknade intresse för
          </note>
          <note>
            Bothniabanan. I realiteten tror jag inte att det finns något
            intresse för den.
          </note>
          <note>
            Investeringarna för infrastrukturen låg under 60-
          </note>
          <note>
            talet på motsvarande 2 % av bruttonationalprodukten. 1975 sjönk
            andelen till strax över 0,5 % och har sedan hållit sig på ungefär
            den nivån.
          </note>
          <note>
            I den budget som den socialdemokratiska regeringen lade fram
            under de sista åren låg investeringar i vägar och järnvägar på
            ca 5
          </note>
          <note>
            miljarder.
          </note>
          <note>
            Jag vill än en gång betyga att vi från Norrlandslänen är tillfredsställda
            med att Bothniabanan nu för första gången nämns. För klarhets
            vinnande vill jag också upprepa vad jag sade i mitt inlägg, nämligen
            att jag instämmer i utskottets bedömning, dvs. att regering och
            riksdag skall fastställa de övergripande målen, men att Banverket
            tillsammans med berörda intressenter, kommuner m.fl., får avgöra
            hur olika etapper skall tillkomma.
          </note>
          <note>
            Det viktigaste för oss i Västerbotten och
          </note>
          <note>
            Västernorrland är att Bothniabanan nu blir till.
          </note>
          <note type="speaker">
            Anf. 201 GEORG ANDERSSON (s)
          </note>
          <note>
            replik:
          </note>
          <note>
            Herr talman! Jag skall fatta mig helt kort. Jag tror inte att
            jag med ett ytterligare inlägg kan få Ulla
          </note>
          <note>
            Orring att erkänna skillnaden mellan
          </note>
          <note>
            Bothniabanan norr om Kramfors och Ådalsbanan, som går söder om
            Kramfors. Om man inte vill utgå från riktiga och gemensamma definitioner
            är det omöjligt att diskutera sakfrågan.
          </note>
          <note>
            Ulla Orring ifrågasätter mitt intresse. Det är ett demagogiskt
            politiskt knep som man använder när man inte har något annat argument
            att ta till.
          </note>
          <note>
            Ulla Orring upprepar detta med att vi under 60-
          </note>
          <note>
            talet investeringsmässigt satsade över 2 % av bruttonationalprodukten.
            När vi nu tycker att det är dags att höja nivån utöver den procent
            som det nu är fråga om säger ni att det är orealistiskt, att det
            är en överbudspolitik och ni talar om luftslott och paket från
            jultomten osv. Det är väl inte alldeles orimligt att komma tillbaka
            till 60-talsnivån, också på det här området.
          </note>
          <note type="speaker">
            Anf. 202 ULLA ORRING (fp) replik:
          </note>
          <note>
            Herr talman! Det hade varit möjligt för Georg
          </note>
          <note>
            Andersson som kommunikationsminister och den socialdemokratiska
            regeringen att komma tillbaka till 60-talets nivå under de goda
            åren, med det stora penningflödet, men då saknades visioner för
            att bygga ut det järnvägsnät som vi så väl behövde i norra Norrland
            och i norra Norrlands kustland.
          </note>
          <note>
            Det är försummelser som vi nu får ta igen. Trots de knappa ekonomiska
            villkor som nu råder är regeringen beredd till detta. Jag vill
            starkt tillbakavisa Georg Anderssons påstående om att
          </note>
          <note>
            Bothniabanan inte omfattas av den borgerliga regeringen. Det
            är faktiskt vad den gör.
          </note>
          <note type="speaker">
            Anf. 203 GEORG ANDERSSON (s)
          </note>
          <note>
            replik:
          </note>
          <note>
            Herr talman! Nyss gjorde trafikutskottets vice ordförande den
            deklarationen att ett trendbrott skedde under den socialdemokratiska
            regeringsperioden, vad gäller investeringar i infrastrukturen.
            Ulla Orring har anledning att titta på protokollet från dagens
            debatt.
          </note>
          <note>
            Det är en ständig paradox i den här kritiken. Å ena sidan säger
            man att den socialdemokratiska regeringen under 80-talet medgav
            en sådan oerhörd överhettning, med inflationsdrivande ekonomi.
            Å
          </note>
          <note>
            andra sidan säger man att det byggdes för litet. Ni får nog bestämma
            er för vad som är huvudlinjen i kritiken mot den ekonomiska politiken
            under 80-
          </note>
          <note>
            talet.
          </note>
          <note type="speaker">
            Anf. 204 BIRGER HAGÅRD (m):
          </note>
          <note>
            Herr talman! Ehuru jag har mitt hemvist på östgötabänken lovar
            jag att inte säga ett enda ord om östgötakommunikationerna, ej
            heller om det angelägna i att snarast bygga ut Götalandsbanan.
          </note>
          <note>
            Jag tänkte i stället uppehålla mig, och göra några randanmärkningar,
            vid en av de stora riksangelägenheter som har tagits upp i dag,
            nämligen Riddarholmen och den förstörelse som
          </note>
          <note>
            Riddarholmen hotas av, om det skulle bli ett tredje ytspår.
          </note>
          <note>
            Jag vill passa på att uttrycka min tacksamhet och min beundran
            inför de insatser som har gjorts av
          </note>
          <note>
            Lotta Edholm, Ulf Kristersson och Kent Carlsson i den här debatten.
            De har betonat det historiska arvet och våra skyldigheter gentemot
            de kommande generationerna. Allt detta bottnar naturligtvis också
            delvis i en del egna upplevelser.
          </note>
          <note>
            Under 50- och 60-talet hade jag min ungdomstid.
          </note>
          <note>
            Jag kände då en stark vanmakt inför de vansinnesinsatser som
            gjordes när man förfulade, rev ner och förstörde miljön i våra
            städer, inte bara i
          </note>
          <note>
            Stockholm utan i hela landet. Det var kanske också därför som
            jag så småningom med tacksamhet kunde flytta till en stad som
            Vadstena.
          </note>
          <note>
            Riksantikvarieämbetet hade dess bättre skyddat staden från den
            skövling som så många andra av våra städer undergick under samma
            tid.
          </note>
          <note>
            När tredje spåret dök upp i diskussionen trodde jag, och säkert
            många med mig, att förslaget var så vansinnigt att det väl aldrig
            någonsin kan bli en verklighet. Jag sade på ett tidigt stadium
            till mig själv att jag aldrig någonsin skulle kunna lägga min
            röst för ett tredje ytspår som skulle skövla
          </note>
          <note>
            Riddarholmen. Det har sagts att Riddarholmen redan utsatts för
            en kraftigt förstörelse. Det är sant.
          </note>
          <note>
            Men man behöver ju inte gå vidare på den vägen.
          </note>
          <note>
            På Riddarholmen finns inte bara
          </note>
          <note>
            Riddarholmskyrkan med sitt gravkor som skulle komma att ligga
            nära, alltför nära, ett tredje spår.
          </note>
          <note>
            Det är också den plats där vi finner ett av de hörnfästen som
            Birger Jarl var upphovsman till.
          </note>
          <note>
            Inte minst borde det vara angeläget för kammaren att notera att
            på Riddarholmen fanns vårt första riksdagshus, Hebbeska huset.
            Riddarholmen innefattar mer än någon annan plats ett koncentrat
            av svensk historia.
          </note>
          <note>
            Vi har naturlitvis en skyldighet mot kommande generationer. Jag
            skulle vilja säga att det gäller att rädda Riddarholmen till varje
            pris och att definitivt se till att vi inte får något tredje ytspår.
          </note>
          <note>
            Nog har riksdagen ett stort ansvar. De må så vara att trafikförhållandena
            i stort här i
          </note>
          <note>
            Stockholmsregionen utgör en fråga för stockholmarna. Men visst
            har också vi i riksdagen ett ansvar.
          </note>
          <note>
            Det har talats om en fördyring på 2--2,5 miljarder.
          </note>
          <note>
            Dessa beräkningar kan dock också ifrågasättas redan nu. Vi har
            sett hur byggkostnaderna har gått ner. Det är mycket möjligt att
            dessa 2--2,5 miljarder redan ligger inom ramen för de 36 miljarder
            som har nämnts här. Handen på hjärtat, tror ni att de kommande
            generationerna kommer att vara särdeles intresserade av hur mycket
            som spenderades 1993 eller i slutet av 1900-talet? Man kommer
            att konstatera att antingen fick vi fram en godtagbar lösning
            för framtiden eller också blev det fråga om en gigantisk förstörelse
            av det historiska moment som Riddarholmen utgör. Man kommer bara
            att minnas det som har förstörts, men man kommer inte att minnas
            några siffror i detalj.
          </note>
          <note>
            Detta får inte ske. Rädda Riddarholmen till varje pris! Det enda
            yrkande av dem som står till buds och som kan infria detta är
            såvitt jag förstår det yrkande som har lagts fram under överläggningen
            av Lotta Edholm. Jag ber att få yrka bifall till detta yrkande.
            Jag hoppas att riksdagen inser att vår mission gäller litet mera
            än bara 1993. Den gäller också ansvaret för kommande generationer.
          </note>
          <note>
            (Applåder)
          </note>
          <note type="speaker">
            Anf. 205 MIKAEL ODENBERG (m):
          </note>
          <note>
            Herr talman! Jag ber att få tacka min högt värderade partibroder
            Birger Hagård för hans inlägg. Det var till sitt innehåll naturligvis
            inte bara framåtsyftande utan det gav också en fin beskrivning
            av den plats som Riddarholmen och dess byggnader har i alla stockholmares
            hjärta. Jag kan därför instämma i huvuddelen av det som
          </note>
          <note>
            Birger Hagård anförde.
          </note>
          <note>
            Min enda lilla detaljinvändning gäller att han uttrycker stöd
            för det yrkande som har framlagts under överläggningarna i detta
            ärende. Det yrkandet är nämligen inte ägnat att trygga en förläggning
            av tredje spåret i tunnel. Det är snarare ägnat att sabotera den
            Dennisuppgörelse som har träffats.
          </note>
          <note>
            Bortsett från denna formella aspekt är det icke desto mindre
            med glädje som jag som riksdagsman vald ifrån Stockholms stad
            kan se att om vi i denna kammare får möjlighet att anslå ytterligare
            2 á 2,5
          </note>
          <note>
            miljarder kronor till infrastrukturinvesteringar i
          </note>
          <note>
            Stockholmsregionen, kommer det inte bara att vara vi Stockholmsledamöter
            som står bakom ett sådant beslut. Vi kommer även att få stöd från
            Birger
          </note>
          <note>
            Hagård. För denna geografiska osjälviskhet ber jag att få tacka
            Birger Hagård.
          </note>
          <note type="speaker">
            Anf. 206 BIRGER HAGÅRD (m):
          </note>
          <note>
            Herr talman! Jag kan försäkra att när det gäller riksangelägenheter
            spelar det väldigt liten roll från vilken ort man kommer. Det
            spelar ingen roll alls.
          </note>
          <note>
            I det här fallet hoppas jag att Mikael Odenberg och alla andra
            goda krafter kan komma fram till vettiga lösningar, som kanske
            inte heller kostar alltför mycket pengar. Jag vill dock understryka
            att det centrala för mig just nu är att rädda Riddarholmen från
            den förstöring som den riskerar att utsättas för.
          </note>
          <note type="speaker">
            Anf. 207 MIKAEL ODENBERG (m):
          </note>
          <note>
            Herr talman! Ambitionen att rädda Riddarholmen förenar mig och
            Birger Hagård. Den i sammanhanget olyckliga omständigheten är
            att det inte under överläggningarna har framförts något yrkande
            om att rädda Riddarholmen, dvs. att anslå de för tunnelbygget
            erforderliga 2--2,5 miljarder kronorna. Det har bara framförts
            yrkande om att spränga Dennisuppgörelsen. Det har jag svårt att
            ställa mig bakom, och det borde även Birger
          </note>
          <note>
            Hagård ha svårt att ställa sig bakom. I övrigt tror jag att vi
            är överens på alla punkter.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande finansutskottets betänkande 1992/93:FiU29
            (forts.), arbetsmarknadsutskottets betänkande
          </note>
          <note>
            1992/93:AU20 och trafikutskottets betänkande
          </note>
          <note>
            1992/93:TU35.
          </note>
          <note>
            Finansutskottets betänkande FiU29 (forts.)
          </note>
          <note>
            Mom. 19 (undantag från regeln om minskning av utbetalda skattemedel
            år 1994)
          </note>
          <note>
            Utskottets hemställan med godkännande av utskottets motivering
            bifölls med 293 röster mot 21
          </note>
          <note>
            för utskottets hemställan med godkännande av motiveringen i reservation
            4 av Ian Wachtmeister i motsvarande del. 7 ledamöter avstod från
            att rösta.
          </note>
          <note>
            Mom. 20 (inrättande av ''kommunakut'')
          </note>
          <note>
            Utskottets hemställan -- som ställdes mot meningsyttringen av
            Johan Lönnroth i motsvarande del -- bifölls med acklamation.
          </note>
          <note>
            Mom. 21 (konkurrens i kommunal verksamhet)
          </note>
          <note>
            Utskottets hemställan bifölls med 180 röster mot
          </note>
          <note>
            139 för reservation 5 av Hans Gustafsson m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU20
          </note>
          <note>
            Mom. 1 (avslag på proposition 1992/93:150 bilaga 8
          </note>
          <note>
            i fråga om karensdagar för arbetslöshetsersättningar)
          </note>
          <note>
            Först biträddes utskottets hemställan med godkännande av motiveringen
            i reservation 1 av
          </note>
          <note>
            Ingela Thalén m.fl. med 133 röster mot 10 för meningsyttringen
            av Hans Andersson i motsvarande del. 179 ledamöter avstod från
            att rösta.
          </note>
          <note>
            Härefter bifölls utskottets hemställan med godkännande av utskottets
            motivering med 182
          </note>
          <note>
            röster mot 130 för utskottets hemställan med godkännande av motiveringen
            i reservation 1 av
          </note>
          <note>
            Ingela Thalén m.fl. 10 ledamöter avstod från att rösta.
          </note>
          <note>
            Mom. 5 (karensvillkoret under löpande ersättningsperiod)
          </note>
          <note>
            Utskottets hemställan bifölls med 182 röster mot
          </note>
          <note>
            140 för reservation 2 av Ingela Thalén m.fl.
          </note>
          <note>
            Mom. 7 (dagersättning och kompensationsnivå)
          </note>
          <note>
            Utskottets hemställan bifölls med 182 röster mot
          </note>
          <note>
            140 för reservation 3 av Ingela Thalén m.fl.
          </note>
          <note>
            Mom. 8 (reformering av arbetslöshetsförsäkringen)
          </note>
          <note>
            Utskottets hemställan bifölls med 300 röster mot 21
          </note>
          <note>
            för reservation 4 av Laila Strid-Jansson. 1 ledamot avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU35
          </note>
          <note>
            Mom. 1 (inriktningen av trafikpolitiken)
          </note>
          <note>
            Först biträddes reservation 1 av Sven-Gösta Signell m.fl. med
            139 röster mot 10 för meningsyttringen av Karl-Erik Persson i
            motsvarande del. 173
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan -- som ställdes mot reservation
            1 av Sven-Gösta Signell m.fl. -- genom omröstning med uppresning.
          </note>
          <note>
            Mom. 2 (utvärdering av trafikpolitiken)
          </note>
          <note>
            Utskottets hemställan bifölls med 171 röster mot
          </note>
          <note>
            138 för reservation 2 av Sven-Gösta Signell m.fl.
          </note>
          <note>
            Mom. 4 (investeringar i sjöfartens infrastruktur)
          </note>
          <note>
            Vid rösträkningen avgavs 161 röster för utskottets hemställan
            och 161 röster för reservation 3 av Rolf
          </note>
          <note>
            Clarkson m.fl.
          </note>
          <note>
            Förste vice talmannen konstaterade att rösterna var lika delade
            och förklarade ärendet bordlagt
          </note>
          <note>
            (riksdagsordningen 5 kap. 6 §).
          </note>
          <note>
            8 § Ombildande av vissa tjänster inom riksdagens förvaltningsområde
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU31 Ombildande av vissa tjänster inom riksdagens förvaltningsområde
          </note>
          <note>
            (förs.1992/93:RFK5).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            9 § Sjukavdrag för riksdagsledamöter och statsråd
          </note>
          <note>
            Föredrogs
          </note>
          <note>
            konstitutionsutskottts betänkande
          </note>
          <note>
            1992/93:KU35 Sjukavdrag för riksdagsledamöter och statsråd.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            10 § Inrättande av en parlamentarikerkommitté med anledning av
            EES-avtalet
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU37 Inrättande av en parlamentarikerkommitté med anledning
            av EES-
          </note>
          <note>
            avtalet.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Mom. 1 (ändring i riksdagsordningens huvudbestämmelser)
          </note>
          <note>
            I detta moment föreslogs ändring av huvudbestämmelse i riksdagsordningen.
            Av ändringsförslaget framgick att ändringen önskades bli genomförd
            med ett enda beslut. För bifall härtill krävdes att minst tre
            fjärdedelar av de röstande och mer än hälften av riksdagens ledamöter
            förenade sig om beslutet.
          </note>
          <note>
            Beslut skulle fattas genom omröstning med rösträkning.
          </note>
          <note>
            Utskottets hemställan bifölls med 311 röster mot 8
          </note>
          <note>
            för avslag.
          </note>
          <note>
            11 § Länsrätternas behörighet
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU31 Länsrätternas behörighet (prop.
          </note>
          <note>
            1992/93:159, 1992/93:185, 1992/93:200 och
          </note>
          <note>
            1992/93:215).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            12 § Slutlig reglering av statsbudgeten för budgetåret 1993/94,
            m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1992/93:JuU38 Slutlig reglering av statsbudgeten för budgetåret
            1993/94, m.m. (prop. 1992/93:150
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            13 § Bidrag till internationellt samarbete kring den byggda miljön
            m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU28 Bidrag till internationellt samarbete kring den
            byggda miljön m.m. (prop. 1992/93:179
          </note>
          <note>
            och 1992/93:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av förste vice talmannen beslöt kammaren att de på
            föredragningslistan närmast upptagna ärendena, näringsutskottets
            betänkanden NU35, NU37, NU34 och NU36, fick företas till avgörande
            i ett sammanhang efter avslutad debatt.
          </note>
          <note>
            14 § Prövningsnämnd för bankstödsfrågor
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU35 Prövningsnämnd för bankstödsfrågor (prop. 1992/93:245).
          </note>
          <note type="speaker">
            Anf. 208 BENGT DALSTRÖM (nyd):
          </note>
          <note>
            Herr talman! I samband med att riksdagen behandlade och fattade
            beslut om inrättande av en bankstödsnämnd agerade vi i Ny demokrati
            kraftfullt för att den, utformad kring en skuldgaranti, måste
            villkoras för att undanröja möjlighet till missbruk och samtidigt
            tillförsäkra staten erforderliga kontrollmöjligheter, del i vinster
            vid återbetalning vid en framtida avveckling av stödet etc. Vidare
            såg vi det som rimligt att exempelvis ställa krav på försäljningen
            av kringverksamheter som fondkommissionärer, finansbolag, vissa
            fastighetsbestånd etc. Självfallet måste staten ställa krav på
            rationalisering av verksamheten. Även beslutsrutinerna måste ses
            över så att man i stället för att fatta beslut i kollektiva organ
            med oklar ansvarsfördelning inför beslutsmodeller med tydligt
            personligt ansvar för beslutsfattaren.
          </note>
          <note>
            Givetvis måste även gällande gamla och oskäliga fallskärmsavtal
            upphävas. Räntemarginalerna måste granskas och styras in på en
            lägre nivå.
          </note>
          <note>
            Riksdagen tvingades för drygt ett halvår sedan att fatta ett
            alltför snabbt beslut om en bankakut. Det gavs en ytterst kort
            tid för en mer genomträngande analys och inträngande överväganden
            om andra lösningar än den grundprincip som var föreslagen, dvs.
            att staten skulle säkra banksystemet genom en skuldgaranti.
          </note>
          <note>
            Efter det att riksdagen behandlade och beslutade om inrättandet
            av den s.k. bankakuten har vi i Ny demokrati tillsammans med finansiella
            experter arbetat fram en bättre lösning än den nu gällande skuldgarantin.
            Det är en lösning som baseras på en tillgångsgaranti enligt förslaget
            i vår nu aktuella motion kring vilken lösning nu Ian Wachtmeister
            senare avser att föra fram ytterligare synpunkter.
          </note>
          <note>
            Jag vill för min del följa upp våra kritiska synpunkter på regeringens
            förslag till lagregler om villkoren för det statliga stödet till
            bankerna, baserat på skuldgarantin.
          </note>
          <note>
            När det gäller att tillförsäkra staten del i den värdestegring
            som uppkommer om ett institut som har fått stöd återfår sin lönsamhet,
            sägs i en paragraf att staten bör tillförsäkras del i denna värdestegring.
            Självfallet måste detta ''bör'' ändras till ''skall'', med ett
            givet tillägg: intill dess beloppet är återbetalt.
          </note>
          <note>
            Enligt § 10 föreslås lagregler för tvångsinlösen, som kommer
            i uppenbar konflikt med äganderättsprincipen och som kan uppfattas
            som en konfiskation. Förslaget om inlösen bör avslås och utgå
            i den föreslagna lagstiftningen.
          </note>
          <note>
            I § 11 sägs att lösenbeloppet skall motsvara aktiens verkliga
            värde. Uttrycket ''verkliga värde'' bäddar för tillämpningssvårigheter,
            då man inte har ställt upp närmare krav på hur detta skall bestämmas.
          </note>
          <note>
            Det skall exempelvis bedömas genom ett utlåtande av en erkänd,
            oberoende expertisgrupp på området.
          </note>
          <note>
            Tvångsförvaltning bör inte få förekomma på grund av att ett kreditinstitut
            inte har antagit ett avtalsförslag vars villkor inte har befunnits
            vara oskäliga, sägs det i lagen. Första punkten i § 13 bör utgå.
            Vi har också andra kritiska synpunkter på formuleringarna i detta
            lagavsnitt som framgår av vår motion.
          </note>
          <note>
            För prövning av Bankstödsnämndens beslut föreslås en särskild
            prövningsnämnd. Då denna i allt väsentligt kommer att fungera
            som domstol eller domstolsliknande nämnd, menar vi att det vore
            riktigare att kalla den för domstol i stället för nämnd -- förslagsvis
            Bankstödsdomstolen. Detta har även föreslagits från socialdemokratiskt
            håll.
          </note>
          <note>
            Detta prövningsorgan skall bestå av tre ledamöter, varav två
            skall vara jurister med domarerfarenhet.
          </note>
          <note>
            I syfte att få bästa kompetens i prövningsförfarandet är det
            enligt vår mening --
          </note>
          <note>
            även om exempelvis den tredje ledamoten är en ekonom med bankerfarenhet
            -- angeläget att minst en av juristerna vid sidan av sin domarkompetens
            har affärsjuridisk erfarenhet av betydande omfattning, eller annan
            adekvat erfarenhet från näringsliv eller bank.
          </note>
          <note>
            I § 26 konstateras att avgöranden i denna prövningsnämnd för
            bankstödsfrågor inte får överklagas. Detta ser vi allvarligt på.
            I en rättsstat är det en självklarhet att frågor som berör äganderätten
            inte bara kan prövas i en instans utan rätt till överklagande.
            Med hänsyn till att det här säkert kan uppkomma komplicerade frågor
            om inlösen och tvånsförvaltning, vilka ytterst berör äganderätten,
            förefaller det vara mest ändamålsenligt att låta Högsta domstolen
            ta hand om överklaganden.
          </note>
          <note>
            Herr talman! Avslutningvis vill jag också säga några ord om lagens
            giltighetstid. Normalt skall lagen gälla utan tidsbegränsning.
            I ett undantagsfall, om särskilda skäl föreligger, kan man välja
            att tidsbegränsa en lag.
          </note>
          <note>
            Regeringen föreslår i sin proposition att de viktigaste lagparagraferna
            upphör att gälla vid utgången av 1995. Vi i Ny demokrati ser det
            som mest ändamålsenligt att låta lagen gälla ett år i sänder.
            Regeringen kan då återkomma med en proposition om förlängning,
            om detta befinnes påkallat, och riksdagen får en möjlighet att
            pröva lagen.
          </note>
          <note>
            Herr talman! Givetvis står vi bakom samtliga förslag i vår hemställan,
            men för att få en snabbare hantering vid den efterföljande voteringen
            yrkar jag bifall endast till våra reservationer vid momenten 1,
            3, 4, 9, 10 och 16.
          </note>
          <note type="speaker">
            Anf. 209 ROLF DAHLBERG (m):
          </note>
          <note>
            Herr talman! Vid den översyn av riksdagens arbetsformer som pågår
            har man diskuterat möjligheten att inskränka motionsrätten i vissa
            fall.
          </note>
          <note>
            Det här ärendet är ett exempel på hur vi för tredje gången under
            detta riksdagsår debatterar precis samma frågor, med undantag
            av en, nämligen den om prövningsnämndens inrättande.
          </note>
          <note>
            Varje gång har Ny demokrati fört fram sina synpunkter motionsvägen
            och reservationsvägen.
          </note>
          <note>
            Av de 16 reservationer som finns här har vi tidigare behandlat
            14 stycken. Det är alltså ingenting nytt som har framkommit.
          </note>
          <note>
            Vad vi har gjort i utskottsarbetet är att vi har ytterligare
            fått frågorna belysta genom att vi har haft hos oss representanter
            för Bankinspektionen,
          </note>
          <note>
            Svenska bankföreningen och Bankstödsnämnden.
          </note>
          <note>
            Vi har också haft besök av folk från
          </note>
          <note>
            Finansdepartementet som återigen har lämnat sina synpunkter på
            Ny demokratis olika förslag.
          </note>
          <note>
            Något nytt ställningstagande finns alltså inte, bortsett från
            just prövningsnämnden. Där har Ny demokrati två ändringsförslag.
            Det ena är att man vill kalla nämnden för domstol, Domstolen för
            bankstödsfrågor. Det är, som jag ser det, en mycket marginell
            förändring som man vill göra. Jag tror inte att det spelar någon
            större roll vilken beteckning det här organet har.
          </note>
          <note>
            Den andra ändringen som Ny demokrati pekar på är att man bör
            se till att det finns bankekonomisk expertis inom nämnden. Utskottet
            har vid behandlingen av den frågan utgått ifrån att detta kommer
            regeringen naturligtvis att se till när den tillsätter nämnden.
          </note>
          <note>
            Om vi sedan tittar bara som hastigast på de förslag till förändringar
            som Ny demokrati för fram, kan vi säga att de för de mesta går
            ut på att statens sits skulle försämras och bankernas förbättras
            i förhandlingssituationen. I slutändan skulle det få till resultat
            att skattebetalarnas pengar skulle så att säga lättare kunna försvinna
            i förhandlingarna än om man håller fast vid den modell som riksdagen
            tidigare har ställt sig bakom.
          </note>
          <note>
            Ett annat skäl till att inte göra de här ändringarna är att arbetet
            är i full gång. Att mitt under en period när man håller på med
            förhandlingar med flera banker kasta sig in i att ta beslut om
            nya förändringar i systemet, vore utomordentligt olyckligt.
          </note>
          <note>
            Det skulle naturligtvis försena arbetet, men framför allt skulle
            det ge en konstig signal till omvärlden, där man faktiskt med
            en viss beundran har tittat på det system som vi har byggt upp
            här i
          </note>
          <note>
            Sverige för att komma till rätta med de svåra problemen inom
            bankväsendet.
          </note>
          <note>
            Därför, herr talman, finns det ingen anledning för riksdagen
            att fatta något annat beslut än den har gjort tidigare, och därför
            yrkar jag bifall till näringsutskottets hemställan i betänkande
            35 och avslag på Ny demokratis reservationer.
          </note>
          <note type="speaker">
            Anf. 210 IAN WACHTMEISTER (nyd):
          </note>
          <note>
            Herr talman! Det här är en fråga som handlar om det svenska bank-
            och kreditsystemet, som i det närmaste har totalhavererat. Det
            är ingen liten detaljfråga som man hyvlar av på några minuter
            så här på kvällskvisten, egentligen.
          </note>
          <note>
            Gudskelov finns det ännu möjlighet för bankakuten att ändra den
            attityd man hittills har intagit. Jag skall bara snabbt gå igenom
            hur det ser ut.
          </note>
          <note>
            Staten har åtagit sig att garantera stabiliteten i betalningssystemet.
            Den garantin har skapat förväntningar hos bankerna. Tror någon
            att S-E-
          </note>
          <note>
            Bankens aktier skulle stå i någonting annat än noll kronor, om
            inte garantin fanns?
          </note>
          <note>
            Dessutom är garantierna så definitiva att staten inte kan frånsäga
            sig dem. Spelreglerna har ändrats helt och hållet i det svenska
            finansiella systemet, och de ändrades plötsligt, mer eller mindre
            i panik. Nu försöker man att rätta till det efter förmåga.
          </note>
          <note>
            Bankgarantin verkar bli ungefär som så mycket annat vi gör i
            Sverige, en sorts masochistiskt verktyg; man straffar dem som
            är duktiga och hjälper dem som är sämst. Garantin är inte konkurrensneutral
            i den utformning den har nu, och det gäller att se upp.
          </note>
          <note>
            Ni skall aldrig inbilla er att S-E-Banken kommer att ta någon
            sorts samhällsansvar i de förhandlingar som kommer! Den tar vad
            den får, precis som alla andra i Bidrags-Sverige, kapitalister
            eller socialister. Därför är det väldigt viktigt hur man utformar
            den här garantin. Det handlar inte om bankernas pengar. Det handlar
            om skattebetalarnas pengar.
          </note>
          <note>
            Vi har vissa åsikter kring det här, som ni vet. Om staten ger
            stöd, är det staten som skall ställa villkor.
          </note>
          <note>
            Ju större det stödet är, desto tuffare skall villkoren vara.
            Jag är rädd för att det är precis åt andra hållet.
          </note>
          <note>
            Man backar på något sätt inför beloppen.
          </note>
          <note>
            Som Bengt Dalström nämnde, skall man givetvis villkora att bankerna
            skall sälja ifrån kringverksamhet och sådant, rensa och yxa ner
            verksamheten till en hård kärna, precis som de gör med sina kunder
            varenda dag, så de skulle inte bli särskilt överraskade. Man kan
            t.o.m. yxa bort de befintliga fallskärmsavtalen, osv.
          </note>
          <note>
            Nationalekonomiskt finns det en utformning som skulle snabbare
            rå på räntemarginalerna, och det är det viktigaste i dag i Sverige.
            De räntor folk betalar är räntorna som bankerna har, och de är
            i dag dubbelt så höga på utlåning som på inlåning, vilket givetvis
            är skandalöst och beror på hela det här systemet.
          </note>
          <note>
            Nu håller bankakuten på att bli någon sorts gigantisk finansiell
            spelare, statskapitalismens högborg. Som alla myndigheter och
            verk kommer den säkert att göra sitt yttersta, men som i så många
            andra fall kanske det inte räcker till, kanske därför att den
            nödvändiga koordinationen, det samlade greppet, inte finns, kanske
            därför att riksbanken bara gör det svårare för de banker som bankakuten
            skall rädda, kanske därför att regering och riksdag över huvud
            taget inte riktigt förstår sammanhangen -- och det kan man kanske
            också förstå att man inte förstår, om uttrycket tillåtes.
          </note>
          <note>
            Det är inte så lätt för riksdagen att kunna allting, men i det
            här fallet tror jag inte att man begriper särskilt mycket över
            huvud taget -- förlåt mig!
          </note>
          <note>
            Bankstödet ges i dag i form av en skuldgaranti. För att garantera
            skulderna i bankernas balansräkningar görs en enorm och ganska
            fåfäng ansträngning att få reda på hur räkenskaperna ser ut.
          </note>
          <note>
            Internationella konsultföretag har redan tjänat över 100 miljoner
            kronor i arvoden på att försöka få reda på hur det ser ut i bankerna.
            Mina frågor är:
          </note>
          <note>
            Har man fått någon ordning? Nej. Vet bankakuten hur bankerna
            har det? Nej. Har bankerna hjälpt till för att plocka fram siffrorna?
            Nej. Operationen kallas due diligence, och den är nödvändig just
            på grund av denna skuldgaranti, utformningen på sätet.
          </note>
          <note>
            Nu finns det ett helt annat instrument som heter tillgångsgaranti.
            Det spelar ingen roll om det kommer arroganta representanter för
          </note>
          <note>
            Finansinspektionen och annat och påstår att detta inte gäller.
            Jag kan säga att den person som var utomordenligt nära att bli
            chef för bankakuten, men som dömdes av Aftonbladet och Expressen
            att inte bli det, hade fört fram denna idé om han hade haft chansen.
            Det är alltså inte så alldeles långt borta. Då kanske denna kris
            hade varit löst nu.
          </note>
          <note>
            Vad är det som är vitsen med detta? Jo, vitsen är att det är
            konkurrensneutralt, dvs. att det är ett system som med samma fördel
            skulle kunna utnyttjas i olika omfattning och i den omfattning
            som bankerna väljer, av Handelsbanken, S-E-Banken,
          </note>
          <note>
            Föreningsbanken och alla banker som över huvud taget är inblandade
            i detta och att åtgärderna skulle få effekt mycket tidigare.
          </note>
          <note>
            Bankerna skulle vidare inte ha något problem med sin kapitaltäckningsgrad.
            Det är den som skall vara
          </note>
          <note>
            8 %, därför att man minskar det kapital som skall täckas genom
            denna mycket eleganta konstruktion.
          </note>
          <note>
            Plötsligt går det att göra bankbusiness igen. Bara en sådan sak
            som att bankerna kan bli banker igen. De kan börja låna ut pengar
            och ge krediter precis som de skall.
          </note>
          <note>
            Om detta kombineras med goda villkor för staten som ställer upp
            med garantierna skulle skattebetalarna kunna njuta av vinsterna
            av detta.
          </note>
          <note>
            Jag är tyvärr övertygad om att i alla andra uppgörelser som kommer
            att träffas kommer skattebetalarna att bli torskar i den gamla
            bemärkelsen, dvs. att de kommer att förlora, och få betala detta.
            Det beror på att man inte har insett faran i det upplägg som man
            nu har.
          </note>
          <note>
            Bankerna skulle inte, om de fungerade, behöva sparka ut existerande
            kunder som man gör i dag. Vi har massvis med konkurser. Vi har
            egendomliga förfaranden där banker använder sig av garantilön
            och annat i konkursdrabbade företag för att låta staten ta över
            lönerna medan de själva plockar ut sina lån. Varför? Jo, därför
            att de ligger så nära gränsen när det gäller att klara sina egna
            kapitaltäckningskrav. Detta skulle man kunna råda bot på.
          </note>
          <note>
            Nu finns alltså förslaget, och det finns så pass nära.
          </note>
          <note>
            Då handlar det egentligen bara om att
          </note>
          <note>
            Bankstödsnämnden osv. får en så kompentent bemanning som möjigt,
            så att de med stor integritet och stor intelligens kan granska
            förslaget om tillgångsgaranti, innan de gräver ned sig i de gamla
            vanliga skyttegravarna och talar om varför de aldrig kan ändra
            sig. Vi har försökt att få in litet friskt blod i detta sammanhang,
            därför att ofelbarhetssyndromet är föga klädsamt i bankkrisernas
            Sverige. Om det är något som man har gjort där så är det väl fel.
            Man har gjort fel hela tiden. Man gjorde fel då man satte i gång
            med garantin. Nu gör man fel när man skall utforma detaljerna
            i den. Det var över huvud taget länge sedan som några banker eller
            några riksbanker gjorde rätt i Sverige. När jag ser på styrelsens
            sammansättning i dag blir jag något lättad av att i alla fall
            hitta en kompetent person i form av Marcus
          </note>
          <note>
            Storch.
          </note>
          <note>
            Jag tror möjligen att detta handlar om att man inte begriper
            vad detta är för något. Jag tror att de flesta inte vet vad tillgångar
            i en bank är för något. Man snackar om skulderna. Det är alltså
            fråga om hur en balansräkning i en bank ser ut. Tillgångarna är
            låneportföljen. Det handlar om bankens utlåning.
          </note>
          <note>
            Det är den som utgör tillgångarna, och det är den som garanteras
            i detta upplägg. Den som ger garantin får en premie, och det är
            staten som ger garantin. Det är skattebetalarna som får tillbaka
            den premien. Om man skall ha säkerhet, om man har ett företag
            som håller på att gå i konkurs, och någon går in och hjälper det
            företaget att leva vidare, bör lämpligen den som ger den hjälpen
            få något tillbaka. I detta fall skulle man få tillbaka två gånger.
            Först skulle man få premien för detta, som skall vara 1 % av garantin,
            dvs. 3--4 miljarder om året per bank. Sedan skulle man också få
            tillbaka det när bankkrisen är över och aktiekurserna stiger.
          </note>
          <note>
            Så går det att lösa.
          </note>
          <note>
            Jag hoppas att förnuftet till sist kommer att segra när frågan
            går vidare in i bankakuten.
          </note>
          <note>
            (Applåder)
          </note>
          <note>
            I detta anförande instämde Dan Eriksson i
          </note>
          <note>
            Stockholm, John Bouvin, Peter Kling, Bengt
          </note>
          <note>
            Dalström, Ulf Eriksson och Max Montalvo (alla nyd).
          </note>
          <note type="speaker">
            Anf. 211 ROLF DAHLBERG (m) replik:
          </note>
          <note>
            Herr talman! Ian Wachtmeister började med att säga att detta
            inte är någon detaljfråga. Nej, förvisso icke. Om vi ser till
            penningmängden, är det den största fråga som riksdagen har att
            behandla under detta riksmöte.
          </note>
          <note>
            Ian Wachtmeister för fram ett tvetydigt tal. Han säger att det
            är staten som får gå in och ställa medel och garantier till förfogande
            och att staten då skall ställa villkor. Det är vi helt överens
            om. Men när vi presenterar de villkor som staten ställer upp,
            går ni inte med på dem. Ni vill inte att man skall få göra inlösen
            av aktier i en bank som inte vill så att säga vara med på de regler
            som gäller. Ni vill ha en annan värdering av aktierna i banken.
            Ni vill att det skall finnas en ytterligare instans där bankerna
            kan överklaga statens beslut. Och ni talar om att de uppställda
            reglerna är oskäliga osv. Hela tiden är det alltså bankernas sits
            som ni intar. Ni ställer staten i ett sämre läge, som jag sade
            inledningsvis.
          </note>
          <note>
            När det gäller den nyhet som Ny demokrati förde fram den 21 april,
            när vi hade den förra debatten i detta ärende, det som kallas
            tillgångsgarantin, har utskottet nu verkligen försökt att få all
            expertis som finns på detta område i Sverige att yttra sig över
            tillgångsgarantin. Det hade vi inte möjlighet att göra vid det
            tillfället, eftersom det presenterades här i kammaren av Ian Wachtmeister.
            Ingen, vilket finns omnämnt i utskottsbetänkandet, av de instanser
            som har deltagit vid hearingarna har stött denna tanke. De har
            sagt att det är möjligt att
          </note>
          <note>
            Bankstödsnämnden vid något tillfälle kan hitta en modifierad
            form av tillgångsgaranti. I så fall har man i dag den möjligheten
            med de bestämmelser som riksdagen tidigare har fattat beslut om.
          </note>
          <note>
            Ian Wachtmeister säger att denna tillgångsgaranti skulle ge bankerna
            en likvärdigare konkurrenssituation. Det kan man säga, eftersom
            man ställer exakt samma garanti till alla, vare sig de behöver
            den eller inte. Men de banker som kommer till bankakuten och ber
            om hjälp är ju i ett sådant prekärt läge att de är så att säga
            nedslagna på golvet och behöver hjälp för att resa sig. Att banker
            som har klarat sig bättre då skall få samma stöd av staten, verkar
            inte riktigt logiskt.
          </note>
          <note>
            Anf. 212 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jo, det verkar faktiskt mycket logiskt att alla
            skall kunna få åtnjuta samma sorts villkor.
          </note>
          <note>
            Vi måste ge banker möjlighet att konkurrera på lika villkor,
            precis som vi skall göra med industrin osv.
          </note>
          <note>
            Låt mig om de experter som ni har använt er av,
          </note>
          <note>
            Bankföreningen och Bankinspektionen, säga följande. Jag har läst
            deras uttalanden. Jag skulle vara beredd att ställa upp på en
            konfrontation med dem tillsammans med experter, tidigare bankstödsaktuella
            personer, osv. så skulle vi få se att de har fel på i stort sett
            varje punkt. Hur kan de ha fel på så många punkter? Ja, hur kan
          </note>
          <note>
            Riksbanken ha fel på så många punkter? Hur kan det komma sig
            att vi gör fel nästan jämt när det gäller banker? Det är något
            fel från början till slut.
          </note>
          <note>
            Vi ställer inte staten i ett sämre läge. Vi ställer staten, dvs.
            skattebetalarna, i ett bättre läge, för vi ser för det första
            till att man får betalt för den garanti man ställer upp med. För
            det andra ligger man kvar med optioner som gör att man när aktierna
            går upp kan göra betydligt större vinster.
          </note>
          <note>
            Vi agerar för skattebetalarna. Det kan jag garantera. Vi agerar
            mot bankerna. Det är klart att
          </note>
          <note>
            Bankföreningen inte gillar det. Är ni tokiga?
          </note>
          <note>
            Förlåt.
          </note>
          <note type="speaker">
            Anf. 213 GÖRAN MAGNUSSON (s):
          </note>
          <note>
            Herr talman! Jag är en av dem som anser att man skall kalla saker
            och ting för vad de faktiskt är.
          </note>
          <note>
            Statsministern sade exempelvis i höstas att ett misslyckande
            skall kallas ett misslyckande. I
          </note>
          <note>
            analogi med det anser jag att en domstol skall kallas en domstol,
            inte, som i det här fallet, en nämnd.
          </note>
          <note>
            Det råder inget tvivel om att den myndighet som riksdagen nu
            kommer att inrätta för att pröva ärenden från Bankstödsnämnden
            är en domstol.
          </note>
          <note>
            Ja, myndigheten är t.o.m. en specialdomstol, inrättad med den
            speciella kompetens som behövs för att pröva enbart bankstödsfrågor.
          </note>
          <note>
            Av det andra lagrådsyttrandet, som avgavs sedan regeringen hade
            övergivit den första lagrådsremissens förslag om att låta Svea
            hovrätt pröva dessa frågor, framgår att ''enligt lagrådets mening
            utgör inte vad som sägs i 2 kap. 11 §
          </note>
          <note>
            regeringsformen något hinder mot att uppkommande tvister med
            anledning av bankstödet på sätt föreslagits prövas av en särskilt
            inrättad domstol''.
          </note>
          <note>
            Observera att lagrådet här talar om en domstol.
          </note>
          <note>
            Trots detta väljer regeringen att kalla myndigheten
          </note>
          <note>
            Prövningsnämnden för bankstödsfrågor. Att
          </note>
          <note>
            Sveriges förpliktelser enligt Europakonventionen kräver att vissa
            civila rättigheter prövas av en oavhängig och opartisk myndighet
            klaras genom de regler som skall gälla för den här myndigheten.
          </note>
          <note>
            Regeringen förmår emellertid inte, förmodligen av doktrinära
            skäl, att kalla myndigheten för vad den faktiskt är, nämligen
            en domstol.
          </note>
          <note>
            Utskottet säger i sitt betänkande att namnet inte spelar någon
            roll. Det väsentliga är innehållet i verksamheten. Jag kan emellertid
            inte bortse från förväxlingsrisken, inte minst på det internationella
            planet, mellan de här båda nämnderna,
          </note>
          <note>
            Bankstödsnämnden och Prövningsnämnden för bankstödsfrågor. Hade
            Bankstödsdomstolen valts som namn hade det inbördes förhållandet
            varit helt klart.
          </note>
          <note>
            Jag förstår naturligtvis att det smärtar det, låt mig kalla det,
            fundamentalistiska
          </note>
          <note>
            Justitiedepartementet att gå med på att inrätta en ny specialdomstol
            samtidigt som befintliga specialdomstolar skall avvecklas av principiella
            skäl.
          </note>
          <note>
            Min uppfattning är att det har ett egenvärde om det kan skapas
            bred uppslutning i riksdagen kring hur våra domstolar skall vara
            organiserade. Det har i det här fallet inte ens gått att få enighet
            om att kalla en domstol för en domstol. Det tycker jag är beklagligt.
          </note>
          <note>
            Oavsett namnet kommer Sverige i kväll att få en ny specialdomstol.
            Jag anser att min motion hade bort bifallas.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 17 §.)
          </note>
          <note>
            15 § Redogörelse för vidtagna åtgärder för att stärka det finansiella
            systemet
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU37 Redogörelse för vidtagna åtgärder för att stärka
            det finansiella systemet (skr.
          </note>
          <note>
            1992/93:251).
          </note>
          <note type="speaker">
            Anf. 214 BENGT DALSTRÖM (nyd):
          </note>
          <note>
            Herr talman! Redan i samband med att bankkrisen var ett faktum,
            då Nordbanken begärde sina första
          </note>
          <note>
            5 miljarder förra våren, reagerade vi i Ny demokrati kraftigt
            mot den ofullständiga informationen från regeringen. Vi motionerade
            då om en omgående utredning som skulle klarlägga bakgrunden till
            den uppkomna bankkrisen. Vår motion avslogs i vanlig ordning här
            i riksdagen.
          </note>
          <note>
            Den 18 juni förra året anmälde jag såväl finanssom näringsministern
            till KU för bristande information till utskott och riksdag med
            anknytning just till Nordbankenaffären, en anmälan som fortfarande
            ligger någonstans i konstitutionsutskottets gömmor, tyvärr.
          </note>
          <note>
            Regeringen återkom också med krav på ytterligare
          </note>
          <note>
            20 miljarder kronor. Då förnyade Ny demokrati sina krav på en
            utredning i en ny motion. Även den avslogs i vanlig ordning av
            riksdagen, efter att ha avstyrkts av utskottet.
          </note>
          <note>
            Nu har regeringen i en skrivelse till riksdagen presenterat en
            redogörelse för vidtagna åtgärder för att stärka det ekonomiska
            systemet. Vi tycker inte att den utformning man har kommit fram
            till är tillfredsställande. Vi har motionerat om att regeringen
            skall åläggas att lämna kvartalsrapporter till riksdagen om vidtagna
            åtgärder och om utvecklingen inom det finansiella systemet, främst
            Bankstödsnämndens verksamhet.
          </note>
          <note>
            Regeringens skrivelse utgör i sig en dyster läsning.
          </note>
          <note>
            Den dokumenterar verkligen bakgrund och resultat till dags dato
            av vårt finansiella systems kollaps.
          </note>
          <note>
            Det räcker med att läsa från skrivelsen: Statens garantiåtagande
            under 1992 uppgick till över 70
          </note>
          <note>
            miljarder kronor.
          </note>
          <note>
            Under de senaste tre åren har bankerna reserverat ca 120 miljarder
            för konstaterade och befarade kreditförluster. Vid årsskiftet
            1992/93 återstod dåliga lån med ränteeftergifter motsvarande 110
          </note>
          <note>
            miljarder kronor. Med utgångspunkt från regeringens beräkningar
            kan staten räkna med att åka på ytterligare 100 miljarder i garantiåtagande.
          </note>
          <note>
            Dessa astronomiska tal överstiger väsentligt de beräkningar som
            gjordes i samband med att bankakuten sjösattes i december 1992.
            Redan då var emellertid regeringen beredd på att förlusterna inom
            banksystemet kunde förväntas bli betydande, även om man då förklarade
            att den av oss i Ny demokrati under debatten i december framförda
            siffran på 200 miljarder var alltför hög. Men utvecklingen visar
            att den inte var det.
          </note>
          <note>
            Regeringen framhöll emellertid att man avsåg att visa stor öppenhet
            och därvid hålla riksdagen kontinuerligt informerad. Ny demokrati
            reagerade därvid på att regeringen från riksdagen erhållit ett
            carte blanche på att med bankstödet spendera ett obegränsat antal
            miljarder mot ett något vagt löfte om att hålla oss i riksdagen
            underrättade.
          </note>
          <note>
            Nu som då anser Ny demokrati att denna information på regeringens
            villkor är högst otillfredsställande. Vi föreslår därför att regeringen
            skall åläggas att avlämna minst en allsidig och saklig rapport
            varje kvartal till riksdagen, en kvartalsrapportering som också
            är parallell med bankernas normala kvartalsrapporter. Detta med
            tanke på de enorma värden som här faktiskt står på spel. Felbeslut
            kan äventyra hela det svenska finansiella systemet. Det är nödvändigt
            att riksdagen får regelbundna kontrollpunkter och tillfälle till
            debatt med ansvariga ministrar i den här frågan.
          </note>
          <note>
            För att ytterligare förstärka riksdagens möjligheter till insyn
            i bankstödsverksamheten vill vi faktiskt gå ytterligare ett steg
            längre och ålägga
          </note>
          <note>
            Bankstödsnämnden att varje månad rapportera till näringsutskottet
            eller annat ansvarigt utskott.
          </note>
          <note>
            Mot bakgrund av vad som här framförts, herr talman, yrkar jag
            bifall till vår reservation enligt motion N65 i betänkande NU37.
          </note>
          <note type="speaker">
            Anf. 215 ROLF DAHLBERG (m):
          </note>
          <note>
            Herr talman! Riksdagens bemyndigande till regeringen och Bankstödsnämnden
            är mycket omfattande, som Bengt Dalström sade. Vi delar i sak
            den uppfattningen att regeringen skall ge riksdagen full insyn
            och information när regeringen eller Bankstödsnämnden har någonting
            att informera. Men att, som det har föreslagits här, formalisera
            det hela till att kräva kvartalsrapporter och månadsrapporter
            till utskottet tycker vi ändå är att gå litet väl långt. Det har
            aldrig förekommit tidigare.
          </note>
          <note>
            Även om vi i sak är överens om att riksdagen skall ha full insyn
            och få full information, avvisar vi i utskottet förslaget men
            påpekar att utskottet när som helst kan kalla till sig representant
            för
          </note>
          <note>
            Finansdepartementet, Bankstödsnämnden eller någon annan myndighet
            som har information att lämna.
          </note>
          <note>
            Bengt Dalström och alla andra ledamöter i riksdagen har möjlighet
            att när som helst ställa frågor och interpellationer till berörd
            statsråd och på det viset få fram den information som man tycker
            är viktig. Med dessa möjligheter att agera såväl i utskottet som
            i kammaren tycker vi att vi täcker in det berättigade krav som
            kan ställas när det gäller information i dessa mycket viktiga
            frågor.
          </note>
          <note>
            Herr talman! Med detta yrkar jag bifall till näringsutskottets
            hemställan i betänkande 37 och avslag på Bengt Dalströms reservation.
          </note>
          <note type="speaker">
            Anf. 216 BENGT DALSTRÖM (nyd):
          </note>
          <note>
            Herr talman! För mig kommer dessa synpunkter från Rolf Dahlberg
            inte som någon överraskning.
          </note>
          <note>
            Vi har fört denna diskussion i utskottet. Jag har försökt övertyga
            Rolf Dahlberg om att vi i riksdagen skall ställa krav på att få
            kontinuerlig information och på att Bankstödsnämnden bygger upp
            en fast rutin för att avrapportera till oss i sådana här frågor.
            Jag gör det mot bakgrund av att rapporteringen kring bankkrisen,
            som jag förde fram i mitt inledningsanförande, har varit synnerligen
            bristfällig. Det har alltid varit fråga om mycket snabba puckar
            när det har gällt miljarder.
          </note>
          <note>
            Vi får i en proposition från regeringen information på en fredag.
            På tisdag, fem dagar har vi alltså på oss, skall vi komma med
            våra förslag och synpunkter. Den typen av agerande från regeringens
            sida i tunga ekonomiska frågor finner vi inte tillfredsställande.
          </note>
          <note>
            För att kunna påverka det hela och förebygga bankkrisens mera
            ödesdigra skador, genom information och införande av vissa rutiner
            som
          </note>
          <note>
            Finansinspektionen inte hade, föreslog vi utredningar. Vi fick
            inte det. Riksdagen avslog vårt förslag. Nu begär vi kontinuerlig
            information. Det gäller fortfarande mycket pengar. Riksdagen kommer
            att avvisa vår begäran. Jag finner det högst otillfredsställande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 17 §.)
          </note>
          <note>
            16 § Sammansättningen av Stockholms tingsrätt i konkurrensrättsliga
            mål och ärenden
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU34 Sammansättningen av Stockholms tingsrätt i konkurrensrättsliga
            mål och ärenden
          </note>
          <note>
            (prop. 1992/93:234).
          </note>
          <note type="speaker">
            Anf. 217 BO BERNHARDSSON (s):
          </note>
          <note>
            Herr talman! Näringsutskottets betänkande 34
          </note>
          <note>
            handlar om sammansättningen av Stockholms tingsrätt i konkurrensrättsliga
            mål och ärenden.
          </note>
          <note>
            Närmare bestämt handlar det om huruvida intresseledamöter skall
            ingå i tingsrätten eller inte.
          </note>
          <note>
            Både majoritetens och Socialdemokraternas ståndpunkter är väl
            kända. De har redovisats senast när riksdagen fattade beslut om
            en ny konkurrenslag och Marknadsdomstolens sammansättning.
          </note>
          <note>
            Jag kan konstatera att vi socialdemokrater håller fast vid den
            uppfattningen att skilda erfarenheter hos företagare, löntagare
            och konsumenter på ett värdefullt sätt kan komplettera det juridiska
            expertkunnandet. Detta gäller både
          </note>
          <note>
            Marknadsdomstolen och Stockholms tingsrätt när det gäller konkurrensrättsliga
            mål.
          </note>
          <note>
            Med detta låter jag mig nöja. Jag yrkar bifall till den socialdemokratiska
            reservationen.
          </note>
          <note>
            (Applåder)
          </note>
          <note>
            I detta anförande instämde Jan Andersson,
          </note>
          <note>
            Reynoldh Furustrand, Lars Stjernkvist, Nils
          </note>
          <note>
            Nordh, Inge Carlsson, Widar Andersson och Mats
          </note>
          <note>
            Lindberg (samtliga s).
          </note>
          <note type="speaker">
            Anf. 218 KARIN FALKMER (m):
          </note>
          <note>
            Herr talman! I och med att den nya konkurrenslagen träder i kraft
            den 1 juli i sommar kommer Stockholms tingsrätt att vara första
            instans vid prövning av konkurrensrättsliga frågor.
          </note>
          <note>
            Tingsrättens beslut kommer att kunna överklagas till Marknadsdomstolen,
            som blir sista instans.
          </note>
          <note>
            Stockholms tingsrätt skall besluta bl.a. i mål om konkurrensskadeavgift
            och företagsförvärv.
          </note>
          <note>
            Dessutom skall vissa av Konkurrensverkets beslut kunna överklagas
            till Stockholms tingsrätt.
          </note>
          <note>
            Stockholms tingsrätt får när det gäller frågor av konkurrensrättslig
            art en utpräglad rättsskipande roll. Genom beslutet att intresseledamöter
            inte skall ingå i Stockholms tingsrätt blir det lika kompetens
            i både underrätt och överrätt, vilket jag tycker är klokt. Sammansättningen
            med lagfarna domare och ekonomiska experter borgar för en objektiv
            rättsskipning.
          </note>
          <note>
            Med detta, herr talman, yrkar jag bifall till näringsutskottets
            hemställan i betänkande 34 och avslag på reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 17 §.)
          </note>
          <note>
            17 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU36 Uppskov med behandlingen av vissa ärenden.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande näringsutskottets betänkanden 1992/93:NU35,
            NU37, NU34 och
          </note>
          <note>
            NU36.
          </note>
          <note>
            Näringsutskottets betänkande NU35
          </note>
          <note>
            Mom. 1 (statens del i värdestegringen)
          </note>
          <note>
            Utskottets hemställan -- som ställdes mot reservation 1 av Bengt
            Dalström -- bifölls med acklamation.
          </note>
          <note>
            Mom. 3 (inlösen av aktier)
          </note>
          <note>
            Utskottets hemställan -- som ställdes mot reservation 3 av Bengt
            Dalström -- bifölls med acklamation.
          </note>
          <note>
            Mom. 4 (grund för inlösen och tvångsförvaltning)
          </note>
          <note>
            Utskottets hemställan -- som ställdes mot reservation 4 av Bengt
            Dalström -- bifölls med acklamation.
          </note>
          <note>
            Mom. 9 (namnet på prövningsorganet)
          </note>
          <note>
            Utskottets hemställan -- som ställdes mot reservation 9 av Bengt
            Dalström -- bifölls med acklamation.
          </note>
          <note>
            Mom. 10 (överklagande)
          </note>
          <note>
            Utskottets hemställan -- som ställdes mot reservation 10 av Bengt
            Dalström -- bifölls med acklamation.
          </note>
          <note>
            Mom. 16 (tillgångsgaranti)
          </note>
          <note>
            Utskottets hemställan -- som ställdes mot reservation 15 av Bengt
            Dalström -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU37
          </note>
          <note>
            Utskottets hemställan -- som ställdes mot reservationen av Bengt
            Dalström -- bifölls med acklamation.
          </note>
          <note>
            Näringsutskottets betänkande NU34
          </note>
          <note>
            Mom. 1
          </note>
          <note>
            Utskottets hemställan bifölls.
          </note>
          <note>
            Mom. 2 (intresseledamöter i Stockholms tingsrätt)
          </note>
          <note>
            Utskottes hemställan -- som ställdes mot reservationen av Birgitta
            Johansson m.fl. -- bifölls med acklamation.
          </note>
          <note>
            Näringsutskottets betänkande NU36
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av förste vice talmannen beslöt kammaren att de på
            föredragningslistan återstående ärendena, trafikutskottets betänkanden
            TU30, TU32, TU39 och TU40, skulle företas till avgörande efter
            avslutad debatt.
          </note>
          <note>
            18 § En telelag och en förändrad verksamhetsform för Televerket,
            m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU30 En telelag och en förändrad verksamhetsform för
            Televerket, m.m (prop.
          </note>
          <note>
            1992/93:200).
          </note>
          <note type="speaker">
            Anf. 219 KENNETH ATTEFORS (nyd):
          </note>
          <note>
            Herr talman! Jag yrkar bifall till hemställan i trafikutskottets
            betänkande TU30, förutom till mom. 19, under vilket jag tillsammans
            med socialdemokraterna har avgett en reservation, nr 7, som gäller
            en fond för handikappade.
          </note>
          <note>
            För övrigt är det ett bra betänkande. Vi kan acceptera att Televerket
            blir ett bolag. Det kommer att ligga en väldigt bra telelag som
            grund för denna omvandling från ett statligt verk till ett bolag.
          </note>
          <note>
            Jag har fått många brev och telefonsamtal, och jag har också
            haft många möten med folk som är insatta i branschen. Samtliga,
            inkl. facket på
          </note>
          <note>
            Televerket, är väldigt positivt inställda till att
          </note>
          <note>
            Televerket skall bli ett aktiebolag.
          </note>
          <note>
            Jag skall inte orda mer om detta. Som sagt var tillstyrker vi
            det hela. Det är synd att socialdemokraterna har ändrat sig i
            frågan och inte längre vill att Televerket skall bli ett aktiebolag.
          </note>
          <note>
            Göran Persson har tydligen fått hela den socialdemokratiska gruppen
            att ändra sig. Göran
          </note>
          <note>
            Persson tycker inte att Televerket skall bolagiseras, eftersom
            han är rädd för att det skall privatiseras.
          </note>
          <note>
            Den farhågan är visserligen befogad, men den faran kommer nog
            inte att föreligga förrän om 4--5 år.
          </note>
          <note>
            Däremot är vi väldigt glada för att vi har lyckats få igenom
            en motion som vi aldrig trodde att vi skulle få igenom. Det är
            Ny demokratis motion nr 129, som handlar om differentierad teletaxa
            för pensionärer. Den motionen trodde vi att ingen skulle acceptera,
            men tack vare Rolf Clarksons godkännande har vi fått igenom den.
          </note>
          <note>
            Eftersom vi lever så nära 2000-talet och kan utnyttja den moderna
            tekniken, skall denna utnyttjas också för våra gamla. Vi bor ofta
            på annan ort än vad våra föräldrar gör. Vi borde hålla bättre
            kontakt med dem, och de skall kunna hålla kontakt med oss. Därför
            bör teletaxorna för pensionärer reduceras, så att kontakten kan
            upprätthållas. Den här motionen ligger i tiden. Det är positivt
            att den borgerliga majoriteten i trafikutskottet tillsammans med
            oss har tillstyrkt denna motion och att riksdagen skall ge regeringen
            till känna att den skall låta utreda denna fråga. Det är alltså
            en mycket kraftig signal till regeringen att de gamla skall tas
            om hand på ett modernt sätt.
          </note>
          <note>
            Herr talman! Jag yrkar bifall till hemställan i trafikutskottets
            betänkande TU30, förutom beträffande mom. 19, som gäller handikappsfonden,
            där jag yrkar bifall till reservation 7.
          </note>
          <note type="speaker">
            Anf. 220 ANITA JÖNSSON (s):
          </note>
          <note>
            Herr talman! Vi behandlar nu trafikutskottets betänkande angående
            förslag till telelag samt en omvandling av Televerket till aktiebolag.
          </note>
          <note>
            Vi står naturligtvis bakom samtliga socialdemokratiska reservationer.
            Men för att spara kammarens tid vill jag endast yrka bifall till
            reservation 1, 2, 3, 4 och 5.
          </note>
          <note>
            Ett fungerande telenät och bra teletjänster i hela landet är
            en nödvändig förutsättning för välfärd för medborgarna och för
            goda betingelser för näringslivet. Betydelsen av väl fungerande
            telekommunikationer ökar också i takt med informationsteknologins
            utbredning inom allt fler samhällssektorer.
          </note>
          <note>
            Goda telekommunikationer ingår också som en viktig del i vår
            infrastruktur. Det är ett område i en mycket stark teknisk utveckling.
          </note>
          <note>
            Telemarknaden är i dag helt avreglerad. Allt fler aktörer ger
            sig in på den svenska telemarknaden.
          </note>
          <note>
            Därför är det viktigt att det nu införs en lagreglering som på
            bästa sätt uppfyller de mål för telepolitiken som riksdagen har
            lagt fast.
          </note>
          <note>
            Vi har här i kammaren tidigare varit överens om att det är növändigt
            med en telelag för att marknaden skall kunna regleras. När vi
            nu äntligen har fått regeringens proposition, måste vi tyvärr
            konstatera att den inte på bästa sätt skapar förutsättningar för
            att garantera goda telekommunikationer, vilket var villkoret för
            att vi socialdemokrater skulle medverka till en förändring av
            Televerkets associationsform.
          </note>
          <note>
            Vi socialdemokrater anser att en telelag måste medverka till
            att följande tre mål uppfylls.
          </note>
          <note>
            För det första måste de av riksdagen fastlagda telepolitiska
            målen garanteras. Det gäller i första hand de regionala och sociala
            mål som innebär att bra telekommunikationer finns tillgängliga
            för alla.
          </note>
          <note>
            För det andra måste en telelag vara konkurrensneutral. Inget
            teleföretag skall ges sämre förutsättningar för att konkurrenter
            skall kunna etablera sig och ta marknadsandelar.
          </note>
          <note>
            För det tredje måste man kunna utläsa konsekvenserna av de förändringar
            som föreslås.
          </note>
          <note>
            Införandet av en telelag och genomförandet av en bolagisering
            av Televerket måste bygga på en analys av vilka effekter som förväntas.
          </note>
          <note type="speaker">
            Anf. 221 JAN SANDBERG (m):
          </note>
          <note>
            Herr talman! Jag har förstått att jag skall försöka att hålla
            mig kort.
          </note>
          <note>
            Det här betänkandet innehåller förslag till ny telelag och lag
            om radiokommunikation. Sedan föreslås det även att Televerket
            skall bli ett av staten helägt aktiebolag från den 1 juli, Telia
            AB.
          </note>
          <note>
            Detta kan då anses vara en avreglering, men faktum är att det
            är fråga om en reglering. Tidigare har det inte funnits någon
            lag på detta område. Det är en sådan som vi nu skall fatta beslut
            om.
          </note>
          <note>
            Tanken är att det skall bli en effektiv konkurrens på teleområdet.
            Det förslås att tillstånd som kan innehålla bindande krav skall
            ges.
          </note>
          <note>
            I korthet handlar detta betänkande om att vi skall få en telekommunikationsmarknad
            som kommer att innehålla fyra honnörsord: utveckling, kundanpassning,
            konkurrens och lägre priser.
          </note>
          <note>
            Med denna mycket kortfattade redovisning av betänkandets innehåll
            vill jag yrka bifall till utskottets hemställan, med undantag
            för mom. 19, under vilket jag yrkar bifall till reservation 7.
          </note>
          <note type="speaker">
            Anf. 222 HANS STENBERG (s):
          </note>
          <note>
            Herr talman! Jag tänkte i mitt inlägg koncentrera mig på de regionalpolitiska
            konsekvenserna av regeringsförslaget. Generellt får avreglering
            nästan alltid negativa konsekvenser för glesbygden, t.ex. i
          </note>
          <note>
            Norrlands inland.
          </note>
          <note>
            Befolkningsunderlaget är ofta alldeles för litet för att göra
            investeringar i telekommunikationer och annan infrastruktur lönsamma,
            om man ser det hela i ett snävt företagsekonomiskt perspektiv.
            Det hindrar naturligtvis inte att samma investeringar många gånger
            kan vara mycket lönsamma sett i ett samhällsekonomiskt perspektiv.
          </note>
          <note>
            Det är ju faktiskt så att en stor del av landets välstånd baseras
            på den skogsråvara, vattenkraft och malm som produceras i Norrland.
            Men för att denna del av landet även fortsättningsvis skall ge
            ett lika stort bidrag till landets exportinkomster krävs det en
            väl fungerande infrastruktur även i framtiden. Det gäller inte
            minst på telekommunikationsområdet.
          </note>
          <note>
            I annat fall kommer de ekonomiska konsekvenserna att bli förödande
            inte bara för de berörda regionerna utan för hela landet. Därför
            måste alltid avregleringar kombineras med regler som gör att de
            företag som vill konkurrera på de attraktiva områdena tvingas
            att ta ansvar också för försörjningen av glesbygdens behov. Det
            är på denna punkt det brister i regeringens proposition.
          </note>
          <note>
            I propositionen och utskottsmajoritetens yttrande föreslås inte
            alls tillräckliga styrmekanismer för att undvika att glesbygden
            skadas allvarligt, om man ser det hela på litet sikt. Om man,
            som de borgerliga partierna föreslår, ålägger Telia AB att ensamt
            svara för att servicen upprätthålls i s.k.
          </note>
          <note>
            olönsamma områden, kommer det att leda till att företagets långsiktiga
            konkurrenskraft och ekonomi skadas allvarligt. I förlängningen
            kommer det att leda till att man inte kan upprätthålla servicen
            utanför de befolkningstätaste områdena.
          </note>
          <note>
            Skulle vi få en sådan utveckling kommer inte bara de glesbefolkade
            delarna av Norrlands inland att skadas. Hela landets ekonomi kommer
            att försämras, eftersom utvecklingsmöjligheterna för våra basnäringar
            försämras kraftigt. Därför är det absolut nödvändigt att vi får
            en telelag som garanterar de telepolitiska målen. Lagen måste
            också göras konkurrensneutral, så att alla företag som verkar
            på telemarknaden får vara med och ta ansvar för de företagsekonomiskt
            olönsamma delarna av marknaden.
          </note>
          <note>
            Herr talman! Jag vill avslutningsvis säga att det inte kan hjälpas,
            när man läser regeringens och utskottsmajoritetens förslag, att
            man får den uppfattningen att det för de borgerliga partierna
            är betydligt viktigare att öppna telemarknaden för utländska företag
            än att slå vakt om bra telekommunikationer i hela landet. Det
            finns inte ens en ordentlig analys av vilka konsekvenser förslagen
            får för möjligheten att upprätthålla de telepolitiska målen och
            en bra teleservice i hela landet.
          </note>
          <note>
            Herr talman! Jag hade trott att jag skulle komma upp i talarstolen
            efter det att de socialdemokratiska företrädarna i trafikutskottet
            hade hunnit avge sina yrkanden. Därför avslutar jag med att inte
            avge något särskilt yrkande. Jag utgår från att de socialdemokratiska
            utskottsföreträdarna avger särskilda yrkanden på de områden de
            vill ha votering. Jag instämmer på förhand.
          </note>
          <note type="speaker">
            Anf. 223 JAN SANDBERG (m) replik:
          </note>
          <note>
            Herr talman! Hans Stenberg från
          </note>
          <note>
            Socialdemokraterna har hängivit sig åt att köpa grisen i säcken,
            som det heter, genom att utan förbehåll godkänna de inlägg som
            senare skall hållas av någon socialdemokrat.
          </note>
          <note>
            Problemet är, Hans Stenberg, att telekommunikationsmarknaden
            i dag är oreglerad.
          </note>
          <note>
            Detta betänkande innebär att vi reglerar telemarknaden, bl.a.
            för att se till att just glesbygden ges goda telekommunikationer.
            Om herr Stenberg läser sitt eget partis förslag kan han konstatera
            att det innebär att vi fortsatt får en oreglerad marknad under
            en period framöver. Det i sin tur innebär stora risker för glesbygden.
          </note>
          <note>
            Hans Stenberg sade i sitt inlägg att det var viktigt att få en
            telelag. Då vill jag uppmana Hans
          </note>
          <note>
            Stenberg att rösta för utskottsmajoritetens förslag.
          </note>
          <note type="speaker">
            Anf. 224 HANS STENBERG (s) replik:
          </note>
          <note>
            Herr talman! Vi har i dag ett system som gör det, om man ser
            det hela i ett internationellt perspektiv, mycket billigt i Sverige
            att utnyttja teletjänster. Det gäller framför allt glesbygden,
            där man har avstånd.
          </note>
          <note>
            Det som är oroande i regeringens förslag och i utskottsmajoritetens
            förslag är att man i den föreslagna lagstiftningen inte ålägger
            de företag som skall konkurrera på marknaden att ta ansvar för
            försörjningen även i glesbygden. Man nöjer sig med att ålägga
            ett företag hela det ansvaret. Jag är djupt oroad över vilka konsekvenser
            det kommer att få på lång sikt.
          </note>
          <note>
            Att jag nöjde mig med att instämma i de yrkanden som de socialdemokratiska
            företrädarna i utskottet kommer att göra i kommande anföranden
            är inte så konstigt. Jag har läst reservationerna, och jag ställer
            mig naturligtvis bakom dem. Men för att spara tid för kammaren
            vill jag inte yrka bifall till samtliga reservationer, utan jag
            överlåter åt uskottsföreträdarna att välja ut de reservationer
            de vill yrka bifall till. Det förmodar jag att ni andra uppskattar.
          </note>
          <note>
            Anf. 225 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag skall ta kammarens tid i anspråk under en mycket
            kort stund. Jag försäkrar herr
          </note>
          <note>
            Stenberg att farhågan för att glesbygden inte skall få någon
            telefoni framöver är ogrundad. Det är just därför det stiftas
            en telelag, dvs. för att förhindra en utarmning.
          </note>
          <note>
            När företrädare för med Televerket konkurrerande telebolag har
            besökt utskottet och talat för sin sak har samtliga, åtminstone
            såvitt jag hört, sagt att de är villiga att på sikt bygga upp
            en fond -- ungefär som den handikappfond som vi är överens med
          </note>
          <note>
            Socialdemokraterna om -- för att garantera att telekommunikationer
            även skall finnas där herr
          </note>
          <note>
            Stenberg bor.
          </note>
          <note>
            Det talades om att de borgerliga och vi i Ny demokrati vill bolagisera
            och göra om Televerket till bolaget Telia. Jag vill påpeka för
            herr Stenberg, att det vill även herr Stenbergs väljare, dvs.
            facket på Televerket. Jag ringde så sent som i dag för att få
            den sista bekräftelsen på detta, så att vi inte skulle få den
            konfrontationen.
          </note>
          <note>
            Även fackföreningarna i Televerket är mycket positiva till att
            det skall bli ett aktiebolag. De ser möjligheterna att kunna expandera
            med sitt företag på den internationella telemarknaden.
          </note>
          <note type="speaker">
            Anf. 226 HANS STENBERG (s) replik:
          </note>
          <note>
            Herr talman! Jag märker att herr Attefors jämställer telekommunikationerna
            i Norrland med något slags handikapp. Vi är oroliga för att vi
            får den utvecklingen. Om Attefors och riksdagsmajoriteten får
            råda leder det till att vi behöver något slags handikapp för att
            stötta kommunikationerna i glesbygden.
          </note>
          <note>
            De konkurrenter som här kan komma ifråga är knappast några små
            företag som inte skulle kunna klara av att från början ta detta
            ansvar. Vi kan nog förutsätta en utveckling där de stora multinationella
            telejättarna går in på den svenska marknaden. Det finns ingenting
            som säger att de inte skulle kunna ta samma ansvar som det svenska
            företaget.
          </note>
          <note>
            Jag har inte sagt ett ord om att vi inte skulle kunna bilda ett
            bolag av denna verksamhet. Det jag vänder mig emot är att man
            ålägger ett bolag att ensamt ta det samhällsekonomiska ansvar
            som alla som agerar på marknaden borde vara ålagda att ta från
            början. Det kommer att bli oerhört svårt att senare införa nya
            ålägganden för företag som redan finns på marknaden.
          </note>
          <note type="speaker">
            Anf. 227 KARL-ERIK PERSSON (v):
          </note>
          <note>
            Herr talman! I det betänkande från trafikutskottet som vi behandlade
            för inte alls länge sedan, TU35, sade Rolf Clarkson något som
            jag tyckte var bra.
          </note>
          <note>
            Han sade att staten skulle ha det övergripande ansvaret för Sveriges
            kommunikationer. Han räknade bl.a. upp även telekommunikationerna.
          </note>
          <note>
            Då måste ju frågan bli: Hur skall man kunna ha det övergripande
            ansvaret när man bildar ett bolag?
          </note>
          <note>
            Vad jag förstår minskar ju riksdagens och andra intressenters
            möjligheter till insyn om man bildar ett bolag. I dag är det definitivt
            omöjligt för dem som är intresserade att följa verksamheten när
            det bildas ett bolag. Då har man gått ifrån en princip som man
            tidigare i dag har sagt var så väldigt viktig.
          </note>
          <note>
            Sedan skall jag ge Kenneth Attefors en möjlighet till replik.
            Jag vet inte vilka fackliga företrädare han har talat med när
            det gäller bolagiseringen av
          </note>
          <note>
            Televerket. Jag har faktiskt partikamrater som är fackliga företrädare
            på Televerket. De har en helt annan uppfattning. Det är tydligt
            att Kenneth
          </note>
          <note>
            Attefors skall bredda sin uppfattning i fråga om de fackliga
            kontakterna. De är oroliga och undrar hur man skall klara av att
            bibehålla servicen i glesbygden.
          </note>
          <note>
            Svenska Televerket är ett ganska litet telebolag i det stora
            internationella sammanhanget. Vem är det som har intressen av
            köpa upp och komma in på den här marknaden? Televerkets möjligheter
            att vara ute på den internationella marknaden i dag tycks vara
            mycket bra. De har i dag ett ganska brett samarbete med holländska
            telebolag och engelska telebolag. Detta har gått bra även om man
            har arbetat i verksform. Då är det knepigt att man skyller på
            detta för att bilda ett bolag och utveckla dessa idéer. Jag anser
            att det är en bluff från
          </note>
          <note>
            Televerkets sida att ha det som ett argument.
          </note>
          <note>
            Om vi tittar på de utskott som har yttrat sig över bolagiseringen
            av Televerket är både försvarsutskottet och konstitutionsutskottet
            mycket kritiska till den här formen. Det är intressant att läsa
            försvarsutskottets yttrande. Det står bl.a. så här: ''Den valda
            organisationsformen för att behandla beredskapsfrågorna bör emellertid
            följas upp och utvärderas då erfarenheter vunnits.''
          </note>
          <note>
            Då är frågan var man vinner den erfarenheten.
          </note>
          <note>
            Enligt den tolkning som jag gör, måste man egentligen ha varit
            utsatt för en blockad eller en krigssituation för att kunna göra
            den utvärderingen. Det går ju inte att göra detta annars.
          </note>
          <note>
            Det är en märklig tolkning som försvarsutskottet gör. Det skulle
            vara roligt att veta om någon av trafikutskottets representanter
            tolkar det här på ett annat sätt. Det är ju en mycket allvarlig
            kritik som riktas från försvarsutskottets sida.
          </note>
          <note>
            Försvarsutskottets tolkning är ju också mycket knepig.
          </note>
          <note>
            Herr talman! Med detta vill jag yrka bifall till den meningsyttring
            jag har rörande mom. 22 i detta betänkande. För övrigt står jag
            bakom den socialdemokratiska reservationerna.
          </note>
          <note>
            Anf. 228 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Det skulle varit en liten politisk sensation om
            inte herr Persson gått emot den här bolagiseringen. Hade däremot
            herr Lars
          </note>
          <note>
            Bäckström suttit i trafikutskottet hade han säkert varit för
            en bolagisering. Han är en litet mer modern vänsterpartist kan
            jag tänka mig.
          </note>
          <note>
            När det gäller styrningen av telebolagen framöver och den fara
            som herr Persson ser i det, kan jag hålla med honom litet grand.
            Vi har bildat en ny myndighet som heter Telestyrelsen som just
            skall ha till uppdrag att bevaka konkurrensen på telemarknaden.
            Telestyrelsen är inte parlamentariskt sammansatt. Där sitter bara
            en kds-are, en moderat och en socialdemokrat. Jag tycker faktiskt
            inte att det är riktigt rättvist.
          </note>
          <note>
            Antingen skall den här myndigheten vara helt politikerfri eller
            också skall den vara parlamentariskt sammansatt. Jag har framfört
            detta till Kommunikationsdepartementet, och de arbetar på saken.
            Vi kanske syns i Telestyrelsen framöver, herr Persson.
          </note>
          <note>
            När det gäller samgåendet med det holländska bolaget är det nästan
            ett krav att Televerket blir ett bolag om det skall bli ett riktigt
            permanent och aktivt samarbete. Det har jag förstått när jag har
            talat med Tony Hagström när han varit i utskottet.
          </note>
          <note>
            Det går inte att sköta detta i verksform.
          </note>
          <note>
            Anf. 229 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Att Kenneth Attefors har sådan kännedom om dem som
            företräder Vänsterpartiet i riksdagen visste jag faktiskt inte.
            Jag måste nog göra honom besviken på den punkten. Lars
          </note>
          <note>
            Bäckström kommer att stödja mig här. Kenneth
          </note>
          <note>
            Attefors hade fel en gång till. Om sedan Lars
          </note>
          <note>
            Bäckström är modernare än jag får faktiskt andra bedöma. Där
            kanske Kenneth Attefors har rätt.
          </note>
          <note>
            Är detta att komma med i styrelsen ett krav som man har för att
            godkänna betänkandet. Kenneth
          </note>
          <note>
            Attefors har i andra sammanhang hotat att om han inte fick som
            han ville skulle han fälla regeringen.
          </note>
          <note>
            Frågan är om han har fått löfte om att sitta med i
          </note>
          <note>
            Telestyrelsen om han går med på detta.
          </note>
          <note>
            Anf. 230 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Som jag sagt tidigare är det inte smockan som hänger
            i luften när jag talat om hot.
          </note>
          <note>
            Jag har hotat med Socialdemokraterna. Det ligger litet i det.
          </note>
          <note>
            Jag vet inte hur det kommer att gå, men signalen är sådan, vad
            jag har förstått, att Telestyrelsen skall breddas politiskt. Antingen
            skall den vara politikerfri eller också skall alla ha samma förutsättningar
            att få den första insynen.
          </note>
          <note>
            Telestyrelsen kommer faktiskt att bli en stor maktfaktor när
            det gäller Televerket och även när det gäller Posten. Vad jag
            förstår efter att ha läst
          </note>
          <note>
            Postutredningen skall även Posten läggas under
          </note>
          <note>
            Telestyrelsen. Telestyrelsen skall bevaka även
          </note>
          <note>
            Posten. Det blir en mycket viktig myndighet som antingen alla
            skall ha chans att få insyn i eller ingen.
          </note>
          <note>
            Anf. 231 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Detta var ett medgivande från
          </note>
          <note>
            Kenneth Attefors. Det har funnits ett hot med för att godkänna
            den här telepropositionen. Att det inte var en smocka kan jag
            förstå. Vem skulle
          </note>
          <note>
            Kenneth Attefors hota med en smocka?
          </note>
          <note type="speaker">
            Anf. 232 CATARINA RÖNNUNG (s):
          </note>
          <note>
            Herr talman! Konstitutionsutskottet och
          </note>
          <note>
            Riksdagens revisorer har tidigare påtalat att det är nödvändigt
            att de konstitutionella konsekvenserna noga belyses när affärsverk
            som är att betrakta som statliga förvaltningsmyndigheter bolagiseras.
          </note>
          <note>
            Grundlagsfrågor reglerade i tryckfrihetsförordning och regeringsform
            är berörda.
          </note>
          <note>
            Vad händer med offentlighetsprincipen?
          </note>
          <note>
            Offentlighetsprincipen är inte ens förhandlingsbar när Sverige
            lägger fram villkoren för vårt inträde i
          </note>
          <note>
            EG. När det affärsdrivande Televerket förvandlas till Telia AB
            försvinner samma offentlighetsprincip som genom ett trollslag
            utan att motsvarande bestämmelser skrivs in i bolagsordningen.
          </note>
          <note>
            Allmänheten kan således inte mot bolagets vilja få tillgång till
            andra handlingar än de som förvaras hos
          </note>
          <note>
            Patent- och registreringsverket, dvs. främst redovisningshandlingar.
            Allmänhetens insyn försvåras högst väsentligt. KU:s borgerliga
            majoritet tar inte så starka ord i sin mun, utan säger att insynen
            ändrar karaktär. Så kan man ju också uttrycka saken.
          </note>
          <note>
            Den kontroll som tidigare utövats av
          </note>
          <note>
            Justitieombudsmannen, Justitiekanslern och
          </note>
          <note>
            Riksrevisionsverket upphör också. Bolaget kontrolleras som andra
            bolag av de på stämman valda revisorerna. Riksdagen får en årlig
            presentation av det statliga bolagets redovisning.
          </note>
          <note>
            Det är allt, och det har givetvis ett begränsat värde.
          </note>
          <note>
            Är månne bolagisering ett första steg i en utförsäljning och
            privatisering? Underlättas den av att Telia AB drivs precis som
            andra aktiebolag med en begränsad insyn? Jag förutsätter att även
            om
          </note>
          <note>
            Telia blir privatägt, kommer de telepolitiska målen även fortsättningsvis
            att gälla i vårt land.
          </note>
          <note>
            Hur handskas man med den statliga förmögenheten när associationsformen
            ändras? Affärsverken förfogar över ca 80 % av de statliga tillgångarna.
          </note>
          <note>
            Det är alltså inga små summor det är fråga om.
          </note>
          <note>
            Trafikutskottets borgerliga majoritet har inte ansett att de
            förändringar som berör vår konstitution behöver utredas av en
            parlamentariskt sammansatt kommitté, som ett enigt KU tidigare
            har krävt. Det förvånar mig. Också regeringen har tyckt att en
            departementspromemoria från en s.k. expertgrupp har varit ett
            tillräckligt underlag för denna viktiga proposition.
          </note>
          <note>
            KU har tidigare påtalat att konsekvensanalyser behövs för propositioner
            av denna karaktär. Ingen ordentlig konsekvensanalys har gjorts
            om vad som händer när ett affärsverk blir bolag. I en 300 sidor
            lång proposition har man kostat på sig en halv sida.
          </note>
          <note>
            I en avvikande mening av Socialdemokraterna i KU
          </note>
          <note>
            framgår det att de anser att ett grundläggande demokratiskt krav
            är att konsekvenserna av viktiga ställningstaganden, speciellt
            om de berör grundlagsfrågor, kan överblickas innan beslut fattas.
          </note>
          <note>
            Vi anser sammanfattningsvis att propositionen är behäftad med
            så många brister att den inte kan bifallas i fråga om telelag
            och bolagisering.
          </note>
          <note>
            Civildepartementet överväger för närvarande en lagstiftning där
            bestämmelser som överensstämmer med offentlighetsprincipen, inkl.
          </note>
          <note>
            meddelarfriheten, skall gälla i kommunala bolag --
          </note>
          <note>
            även när det finns inslag av privat ägande. När det gäller ett
            för hela nationen så viktigt bolag som det statliga Telia AB,
            anses inte insyn i enlighet med offentlighetsprincipen vara nödvändig.
            Redan i dag finns för att skydda de egna produkterna i affärsdrivande
            verk lagen om företagshemligheter.
          </note>
          <note>
            Herr talman! Jag yrkar bifall till de socialdemokratiska motionerna.
          </note>
          <note type="speaker">
            Anf. 233 ANITA JÖNSSON (s):
          </note>
          <note>
            Herr talman! Jag skall be att få fortsätta med det jag påbörjade
            i mitt tidigare anförande, nämligen skälen till att vi socialdemokrater
            säger nej till propositionen.
          </note>
          <note>
            Det finns ytterligare motiv till att vi säger nej till en bolagisering
            av Televerket, nämligen regeringens allmänna strävan att privatisera
            statlig verksamhet.
          </note>
          <note>
            I förslaget förs resonemang om statens möjligheter att styra
            telemarknaden i en situation då betydande delar av Telia AB:s
            aktiestock övergått i privat ägo.
          </note>
          <note>
            Detta visar enligt vår uppfattning att kommunikationsministern
            i sitt lagstiftningsarbete haft en sådan utveckling som mål. Detta
            stämmer också väl överens med tidigare principiella ställningstaganden
            från regeringens och riksdagsmajoritetens sida.
          </note>
          <note>
            Visserligen säger Mats Odell i propositionen att det nya bolaget
            bör så långt han nu kan överblicka vara helt statligt ägt. Men
            det finns ett annat statsråd, nämligen Per Westerberg, som har
            gjort andra uttalanden som präglas av ivern att privatisera.
          </note>
          <note>
            Dessa dubbla budskap bidrar till osäkerhet om framtiden vad gäller
            ägandet av Televerket.
          </note>
          <note>
            Telelagen måste bygga på att staten även fortsättningsvis kommer
            att äga Televerket.
          </note>
          <note>
            Jag kommer nu att beröra de kritiska synpunkter vi har mot några
            av lagförslagen.
          </note>
          <note>
            Först och främst har vi 2 §, lagens ändamålsparagraf. I den ges
            riksdagen möjlighet att fastställa de telepolitiska målen. Vi
            anser att den målformulering som riksdagen tidigare har ställt
            sig bakom också skall finnas i denna 2 §.
          </note>
          <note>
            Utskottsmajoriteten hävdar att man i lagtexten inte behöver ha
            med väl inarbetade begrepp, som t.ex.
          </note>
          <note>
            landets olika delar eller regionala och sociala hänsyn. Med den
            tilltro till marknaden som den borgerliga regeringen ger uttryck
            för, är det absolut nödvändigt att i lagen fastlägga målen för
            att även i framtiden garantera de sociala och regionala åtagandena
            -- eftersom marknaden inte tar några sociala och regionala hänsyn.
          </note>
          <note>
            Under de senaste åren har den svenska telemarknaden förändrats
            kraftigt. Det gäller främst inom tekniken. Kunder och leverantörer
            av telefonitjänster söker internationella lösningar, och en politisk
            omprövning av de telepolitiska medlen har skett.
          </note>
          <note>
            I det förslag vi har att ta ställning till i dag skall andra
            medel än de som tidigare har använts styra verksamheten. Det är
            framför allt marknaden som skall styra telepolitiken. Vi är mycket
            oroliga för vad som skall hända med telekommunikationerna om några
            år, om Sverige som nästan enda land låter marknaden helt ta över
            utvecklingen av teletjänsterna. Det är viktigt att vi håller samma
            tempo i avregleringen som andra länder.
          </note>
          <note>
            De flesta länder har nämligen fortfarande ett lagfäst monopol
            på telemarknaden, både när det gäller möjligheterna att erbjuda
            teletjänster och när det gäller att bygga telenät. Länder som
            förespråkar konkurrens på lika villkor måste ställa krav på ömsesidighet
            när utländska teleföretag vill etablera sig.
          </note>
          <note>
            Vi menar att det, är rimligt att fastslå i telelagen, eller i
            annan ordning, att den öppna svenska telemarknaden endast skall
            vara öppen för företag som har sin huvudsakliga verksamhet förlagd
            till länder med motsvarande marknadssituation på teleområdet.
          </note>
          <note>
            Som jag tidigare har sagt är det viktigt att lagstiftningen är
            tydlig. Utformningen av 13 §, som gäller tillståndsvillkoren,
            är mycket allmänt hållen.
          </note>
          <note>
            Jag tänkte återkomma till dessa frågor.
          </note>
          <note type="speaker">
            Anf. 234 JAN SANDBERG (m) replik:
          </note>
          <note>
            Herr talman! Jag skall försöka begränsa mina inlägg med tanke
            på riksdagens arbetsplanering.
          </note>
          <note>
            Problemet är att Anita Jönsson och
          </note>
          <note>
            Socialdemokraterna vill avslå hela förslaget om en ny telelag.
            De vill inte bolagisera Televerket, m.m.
          </note>
          <note>
            Det är deras huvudinvändning.
          </note>
          <note>
            Det här är litet av: ''Stanna världen, jag vill hoppa av!''
          </note>
          <note>
            Problemet i dag är att utvecklingen på detta område är mycket
            snabb. Vi måste anpassa lagstiftningen till denna utveckling.
            Problemet är också att det i dag inte finns någon reglering. Med
          </note>
          <note>
            Socialdemokraternas förslag kommer det inte att finnas i framtiden
            heller. Då riskerar vi att få problem i glesbygden och även en
            del av de problem som Socialdemokraterna har fört fram här.
          </note>
          <note>
            Faktum är att de flesta är nöjda med detta förslag.
          </note>
          <note>
            De fristående aktörerna och Televerket tycker att det är bra.
            Men det verkar som om
          </note>
          <note>
            Socialdemokraterna är kvar i en svunnen tid. Man får detta klart
            för sig när man läser den socialdemokratiska reservationen nr
            4: ''Televerket är en gemensam tillgång, uppbyggd som en del av
            folkhushållet. Det är genom fortsatt gemensam förvaltning av dessa
            tillgångar som utskottet anser att telepolitiken bör utvecklas.
            Utskottet känner ett ansvar för att föra detta demokratiska uppdrag
            vidare som en motvikt till de kortsiktiga kapitalintressena på
            marknaden.''
          </note>
          <note>
            Man känner sig förflyttad inte bara 10 utan 20 år tillbaks i
            tiden. Detta är, mina vänner, sann socialism! Är det med hjälp
            av socialism och planhushållning som Socialdemokraterna vill driva
            den tekniska utvecklingen i framtiden?
          </note>
          <note>
            Nej, utvecklingen och framtiden kräver en ny telelag som anpassas
            till utveckling, kundanpassning, konkurrens och lägre priser.
            Om man anser detta bör man yrka bifall till utskottsmajoritetens
            förslag.
          </note>
          <note type="speaker">
            Anf. 235 ANITA JÖNSSON (s) replik:
          </note>
          <note>
            Herr talman! I vårt tidigare replikskifte talade Jan
          </note>
          <note>
            Sandberg om att köpa grisen i säcken. De är just vad jag tycker
            att den borgerliga majoriteten gör. I
          </note>
          <note>
            det här förslaget finns inte någon som helst konsekvensanalys
            om vad som kommer att hända med telemarknaden i framtiden med
            tanke på det förslag som vi i dag skall ta ställning till.
          </note>
          <note>
            Det är inte alla som är lika förtjusta i att denna ändring görs
            utan att det finns en lagstiftning som kan garantera att vi klarar
            de telepolitiska mål vi har att ta ställning till i kammaren.
            Av en artikel i
          </note>
          <note>
            Affärsvärlden framgår det att inom EG accepteras fortfarande
            monopol på vissa områden, medan
          </note>
          <note>
            Sverige driver på att få in nya konkurrenter. Här bedrivs något
            av en försöksverkstad i Sverige, eftersom man inte vet konsekvenserna
            av att avveckla s.k. naturliga monopol.
          </note>
          <note>
            Jag är stolt över att vi socialdemokrater tar till vara de möjligheter
            som tekniken ger och de framsteg som vi alla kan få del av --
            på lika villkor och över hela landet. Men jag är mycket rädd för
            att den möjligheten till inflytande över den tekniska utvecklingen
            försvinner om vi helt överlåter på marknaden att sköta den här
            fördelningen.
          </note>
          <note type="speaker">
            Anf. 236 JAN SANDBERG (m) replik:
          </note>
          <note>
            Herr talman! När det gäller telelagen innebär detta att vi går
            vidare i utvecklingen av telekommunikationerna i glesbygden.
          </note>
          <note>
            Men att landa på Socialdemokraternas linje innebär att den nuvarande
            gråzonen blir kvar med ett antal olika aktörer på olika områden
            som mer eller mindre kommer att tvinga Televerket att ifrågasätta
            en hel del av verksamheten.
          </note>
          <note>
            Med telelagen får vi inte den negativa effekten. Om vi fattar
            beslut i enlighet med utskottets majoritet, utökar vi servicen
            till glesbygden. Vi garanterar inte bara telekommunikationer och
            taltelefoni utan också telefaxkommunikationer och datakommunikation
            till glesbygden inom en nära framtid. Det är en sådan här positiv
            utveckling, bl.a. för glesbygden, som Socialdemokraterna säger
            nej till.
          </note>
          <note type="speaker">
            Anf. 237 ANITA JÖNSSON (s) replik:
          </note>
          <note>
            Herr talman! Vi tycker att det är bra att man även garanterar
            telefax och viss datakommunikation.
          </note>
          <note>
            Men det här är egentligen att slå in öppna dörrar.
          </note>
          <note>
            Redan 1995 kommer nämligen 95 % av dem som har telefoni att få
            de här tjänsterna.
          </note>
          <note>
            Kommunikationsministern säger i propositionen att man inte kommer
            att begära att Televerket skall investera ytterligare för att
            klara de här målen. På det sättet skulle vi i alla fall ha fått
            tjänsterna i fråga. Men det är bra att de garanteras genom den
            skrivning som finns.
          </note>
          <note>
            Sedan något om detta med telefonin i glesbygden.
          </note>
          <note>
            Televerket kommer i ett avtal att få i uppdrag av regeringen
            att man skall klara de regionala och sociala åtagandena. Men man
            får inte ta betalt för de här uppgifterna. Vi ser därför en fara
            här med tanke på vad som kommer att hända om några år, när Televerket
            tappar marknader som är allra lönsammast. Då har man heller inte
            möjlighet att utveckla de här tjänsterna i glesbygden.
          </note>
          <note>
            Hur blir det med minskningen av Televerkets marknadsandelar?
            Man skall ju kunna klara av de sociala åtagandena.
          </note>
          <note type="speaker">
            Anf. 238 INES UUSMANN (s):
          </note>
          <note>
            Herr talman! Denna sena timme skall vi alltså fatta beslut om
            en av de allra viktigaste näringspolitiska och infrastrukturella
            systemförändringarna någonsin i Sverige.
          </note>
          <note>
            Televerket är det första kommunikationsverket som bolagiseras.
            Därför har hanteringen av frågan om bolagiseringen av Televerket
            en principiell betydelse också för de andra affärsverken -- Posten
            och SJ -- och för hanteringen av dem.
          </note>
          <note>
            Gemensamt för de här kommunikationsverken är tillgängligheten,
            servicen, effektiviteten och valfriheten för konsumenterna. Ett
            antal mål gäller här.
          </note>
          <note>
            För det första skall alla i vårt land -- både medborgarna och
            näringslivet -- ha goda kommunikationer. Det skall också vara
            hög servicenivå, oavsett var man bor eller vilken verksamhet man
            använder.
          </note>
          <note>
            För det andra skall vi ha en kostnadseffektivitet som gynnar
            oss alla som skattebetalare och medborgare.
          </note>
          <note>
            För det tredje skall vi som konsumenter ha en reell valfrihet.
            Det skall vara konkurrens på lika villkor.
          </note>
          <note>
            En konkurrens på lika villkor kan bidra till lägre priser och
            bättre kvalitet på tjänsterna.
          </note>
          <note>
            Man kan fråga sig: Kommer det att finnas en fungerande konkurrens
            på den marknad som
          </note>
          <note>
            Televerket i dag agerar på? Det finns ju delmarknader -- något
            som tidigare talare varit inne på. Men för merparten av den service
            som i dag utförs av Televerket kommer Televerket att vara monopolist.
            Det innebär att man är en stor och dominerande aktör när det gäller
            hushållstelefoni.
          </note>
          <note>
            Detta innebär också att det av effektivitetsskäl är viktigt att
            man drar nytta av stordriftsfördelarna.
          </note>
          <note>
            Därför tycker vi att det är väldigt konstigt att man måste utveckla
            den här marknaden av ideologiska skäl, på många människors bekostnad
            när det gäller effektivitet och service. Vi menar att likvärdiga
            villkor måste gälla för samtliga aktörer på den här marknaden.
            Vi skall alltså inte diskriminera de stora aktörerna -- i det
            här fallet Televerket.
          </note>
          <note>
            Precis som Anita Jönsson sade finns det sociala och regionala
            åtaganden som Televerket kommer att bli skyldigt att sköta. Men
            man kan inte göra det på kommersiella grunder. Därför bör det,
            som vi ser saken, vara så att detta finansieras inom sektorn.
          </note>
          <note>
            Det betyder att alla som agerar inom telesektorn bör bidra. Ingen
            skall ha en chans att bara plocka russinen ur kakan.
          </note>
          <note>
            Detta kan kallas för korssubventionering. Man kan lösa det här
            genom att alla aktörer kommer med och betalar en avgift, eller
            också får man genom ett slags koncessionslagstiftning lösa problemet.
            Detta har man av ideologiska skäl över huvud taget inte velat
            titta på vare sig i propositionen eller i utskottet. I andra fall
            brukar utskottet vara mycket noga med att undersöka olika alternativ.
          </note>
          <note>
            Vi ser en oerhört stor brist i hanteringen av den här principiellt
            mycket viktiga frågan. Förutom de orsaker som Anita Jönsson har
            redovisat gör också detta att vi i dag yrkar avslag på propositionen.
          </note>
          <note>
            Jag biträder alltså de yrkanden som Anita Jönsson tidigare har
            redovisat.
          </note>
          <note type="speaker">
            Anf. 239 JAN SANDBERG (m) replik:
          </note>
          <note>
            Herr talman! Ines Uusmann är mycket ensam om att slå vakt om
            Televerkets monopol. Inte ens
          </note>
          <note>
            Televerket självt vill ha kvar monopolet.
          </note>
          <note type="speaker">
            Anf. 240 INES UUSMANN (s) replik:
          </note>
          <note>
            Herr talman! Jag talade inte om ett formellt monopol, utan jag
            sade att Televerket när det gäller hushållstelefonin i fortsättningen
            kommer att fungera som en reell monopolist.
          </note>
          <note>
            För att Jan Sandberg skall förstå vad jag menar vill jag säga
            att det innebär att vi brukar skilja mellan formella monopol och
            monopol som också Assar
          </note>
          <note>
            Lindbäck benämner som reella monopol.
          </note>
          <note>
            När det gäller Posten, Televerket och ett antal andra mycket
            stora samhällsåtaganden kan man inte i ett land som Sverige få
            en likvärdig konkurrens. Om avsikten finns att vi skall ha en
            fungerande regional service, måste man på något sätt reglera den
            här marknaden.
          </note>
          <note>
            De som företräder trafikutskottets majoritet menar att man skall
            kunna ålägga Televerket det som här nämnts. Sedan får det bli
            som det blir. Men vi menar att det är orättvist mot Televerket
            som inte har en chans att på sikt klara detta.
          </note>
          <note type="speaker">
            Anf. 241 ANITA JÖNSSON (s):
          </note>
          <note>
            Herr talman! Det känns nästan genant att behandla ett så här
            stort och viktigt ärende på detta sätt.
          </note>
          <note>
            Tyvärr har tillfället gjort att vi måste göra så här.
          </note>
          <note>
            Som jag tidigare har sagt är det viktigt att lagstiftningen är
            tydlig. Men vi konstaterar att 13 §
          </note>
          <note>
            om tillståndsvillkoren, med den utformning den har fått, är mycket
            allmänt hållen och att den lämnar utrymme för Telestyrelsen att
            fritt avgöra vilka tillståndsvillkor som skall diskuteras och
            fastställas med resp. operatör.
          </note>
          <note>
            Det är inte Telestyrelsen som skall bedöma och motivera vilka
            villkor som skall gälla för varje tillståndshavare. Vi anser att
            riksdagen skall fastställa vilka villkor Telestyrelsen skall pröva
            för varje tillståndshavare. Däremot kan Telestyrelsen göra undantag
            från de obligatoriska villkoren, t.ex.
          </note>
          <note>
            om tillståndshavarens verksamhet är mycket begränsad.
          </note>
          <note>
            Riksdagen har tidigare uttalat sig för att ett fortsatt politiskt
            inflytande måste garanteras vid en förändring av televerksamheten.
            Men det lagförslag som vi nu skall ta ställning till, med alla
            uppgifter som Telestyrelsen får, blir det
          </note>
          <note>
            Telestyrelsen som godtyckligt kommer att få ansvaret för utformningen
            av telepolitiken.
          </note>
          <note>
            En bolagisering av Televerket förutsätter en konkurrensneutral
            lagstiftning. Regeringen förmår inte presentera en lagstiftning
            som vi tycker kan kallas konkurrensneutral. Televerket kommer
            att åläggas uppgifter som innebär att konkurrensen snedvrids,
            till Televerkets nackdel.
          </note>
          <note>
            Bl.a. sägs det: På grund av de stordriftsfördelar som
          </note>
          <note>
            Televerket kan tillgodoräkna sig skall man inte kompensera sig
            för de sociala och regionala åtaganden som staten har ålagt Televerket.
          </note>
          <note>
            Men då undrar jag: Har inte aktörer som British
          </note>
          <note>
            Telecom och det franska telebolaget, som är betydligt större
            än Televerket i dag är, stordriftsfördelar? De företag som i första
            hand kommer att söka sig till den svenska telemarknaden är de
            stora multinationella bolagen med starka hemmamarknader.
          </note>
          <note>
            I detta sammanhang kan också noteras att den svenska telemarknaden
            inte växer i någon större omfattning. De konkurrenter som nu etablerar
            sig gör det alltså på Televerkets bekostnad.
          </note>
          <note>
            Vidare kan vi inte se att det finns skäl att, efter det att en
            telelag trätt i kraft, i avtal frångå de förslag till lösningar
            som finns i lagförslaget. Televerket skall alltså inte få tillgodogöra
            sig samtrafikavgifterna fullt ut.
          </note>
          <note>
            Herr talman! Jag yrkar bifall till reservationerna 1,
          </note>
          <note>
            2, 3, 4 och 5.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 21 §.)
          </note>
          <note>
            19 § Ändring av avtal med Norge och EEG om civil luftfart
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU32 (prop. 1992/93:202).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 21 §.)
          </note>
          <note>
            20 § Kompletteringspropositionen inom trafikutskottets område
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU39 (prop. 1992/93:150 delvis och prop.
          </note>
          <note>
            1992/93:100 delvis).
          </note>
          <note type="speaker">
            Anf. 242 JARL LANDER (s):
          </note>
          <note>
            Herr talman! Trafikutskottets betänkande TU39
          </note>
          <note>
            rör kompletteringspropositionen inom kommunikationsområdet. Det
            är egentligen stora övergripande frågeställningar som väcks. Det
            gäller
          </note>
          <note>
            SJ:s fortsatta utveckling, SJ-koncernens inriktning osv. Det
            gäller flyget i inre Norrland, hur det skall finansieras och hur
            människor skall ta sig mellan bostaden och sjukvårdscentraler.
            Det rör också riksfärdtjänsten och dess kommunalisering.
          </note>
          <note>
            Herr talman! Jag har förstått att talmännen och också kammarens
            ledamöter kanske inte är mottagliga för ytterligare argumentation.
          </note>
          <note>
            Socialdemokraterna har fogat fyra reservationer till detta betänkande.
            Jag skall kort och gott be att få yrka bifall till reservationerna
            1, 2 och 4.
          </note>
          <note type="speaker">
            Anf. 243 KARL-ERIK PERSSON (v):
          </note>
          <note>
            Herr talman! Jag kan ansluta mig till vad Jarl
          </note>
          <note>
            Lander sade, att det i denna sena timme kanske är omöjligt att
            påverka riksdagens ledamöter.
          </note>
          <note>
            När det gäller kommunaliseringen av riksfärdtjänsten tycker jag
            att det är en märklig situation. Riksdagen och trafikutskottet
            kommer att köra över handikapporganisationer, kommunförbund, landstingsförbund
            m.fl. Den meningsyttring vi har fogat till betänkandet är värd
            att läsa.
          </note>
          <note>
            Herr talman! Med detta yrkar jag bifall till vår meningsyttring
            vad avser mom. 10 och 11.
          </note>
          <note type="speaker">
            Anf. 244 LARS BJÖRKMAN (m):
          </note>
          <note>
            Herr talman! Den sena timmen inbjuder knappast till att hålla
            långa anföranden. Jarl Lander var föredömlig i sitt sätt att korta
            ned sitt anförande.
          </note>
          <note>
            Jag skall följa det goda exemplet. Jag skall bara göra en kort
            kommentar.
          </note>
          <note>
            Jag tror kanske inte att tidpunkten hade förändrat kvaliteten
            i pläderingen för de reservationer som de socialdemokratiska ledamöterna
            i trafikutskottet har avlämnat. Jag tror att resultatet hade blivit
            ungefär detsamma, även om pläderingen hade blivit lång.
          </note>
          <note>
            Herr talman! Jag skall inskränka mig till att yrka bifall till
            utskottets hemställan och avslag på de reservationer som förekommer
            i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 21 §.)
          </note>
          <note>
            21 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU40.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande trafikutskottets betänkanden 1992/93:TU30,
            TU32, TU39 och
          </note>
          <note>
            TU40.
          </note>
          <note>
            Trafikutskottets betänkande TU30
          </note>
          <note>
            Mom. 1 (avslag på regeringens lagförslag m.m.)
          </note>
          <note>
            Utskottets hemställan bifölls med 172 röster mot
          </note>
          <note>
            135 för reservation 1 av Sven-Gösta Signell m.fl.
          </note>
          <note>
            Mom. 2 (sociala och regionalpolitiska hänsyn)
          </note>
          <note>
            Utskottets hemställan bifölls med 175 röster mot
          </note>
          <note>
            137 för reservation 2 av Sven-Gösta Signell m.fl.
          </note>
          <note>
            Mom. 3 (tillståndsvillkor)
          </note>
          <note>
            Utskottets hemställan bifölls med 175 röster mot
          </note>
          <note>
            137 för reservation 3 av Sven-Gösta Signell m.fl.
          </note>
          <note>
            Mom. 11 (Televerkets verksamhetsform m.m.)
          </note>
          <note>
            Utskottets hemställan bifölls med 176 röster mot
          </note>
          <note>
            138 för reservation 4 av Sven-Gösta Signell m.fl.
          </note>
          <note>
            Mom. 12 (samtrafikavgifter)
          </note>
          <note>
            Utskottets hemställan bifölls med 176 röster mot
          </note>
          <note>
            136 för reservation 5 av Sven-Gösta Signell m.fl.
          </note>
          <note>
            Mom. 19 (fond för handikappstöd)
          </note>
          <note>
            Utskottets hemställan bifölls med 155 röster mot
          </note>
          <note>
            154 för reservation 7 av Rolf Clarkson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 22 (korrigering av anslag)
          </note>
          <note>
            Utskottets hemställan bifölls med 305 röster mot 8
          </note>
          <note>
            för meningsyttringen av Karl-Erik Persson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU32
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU39
          </note>
          <note>
            Mom. 1 (SJ:s utveckling under rekonstruktionsperioden och riktlinjer
            för det fortsatta reformarbetet)
          </note>
          <note>
            Utskottets hemställan bifölls med 178 röster mot
          </note>
          <note>
            136 för reservationen av Sven-Gösta Signell m.fl.
          </note>
          <note>
            Mom. 4 (SJ-koncernen)
          </note>
          <note>
            Utskottets hemställan bifölls med 175 röster mot
          </note>
          <note>
            136 för reservation 2 av Sven-Gösta Signell m.fl.
          </note>
          <note>
            Mom. 10 (finansiering av flygtrafik mellan
          </note>
          <note>
            Östersund och Umeå)
          </note>
          <note>
            Utskottets hemställan bifölls med 174 röster mot
          </note>
          <note>
            129 för reservation 4 av Sven-Gösta Signell m.fl. 9
          </note>
          <note>
            ledamöter avstod från att rösta.
          </note>
          <note>
            Mom. 11 (avslag på propositionens förslag om riksfärdtjänstens
            kommunalisering)
          </note>
          <note>
            Utskottets hemställan bifölls med 300 röster mot 9
          </note>
          <note>
            för meningsyttringen av Karl-Erik Persson i motsvarande del.
            2 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU40
          </note>
          <note>
            Utskottets hemställan bifölls.
          </note>
          <note>
            22 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:227 Godkännande av konventionen om biologisk mångfald
          </note>
          <note>
            1992/93:253 Import av och partihandel med starköl
          </note>
          <note>
            1992/93:257 Ändrad lagstiftning för försäkringsverksamhet med
            anledning av EES-
          </note>
          <note>
            avtalet
          </note>
          <note>
            Skrivelse
          </note>
          <note>
            1992/93:258 Farligt gods m.m.
          </note>
          <note>
            Förslag
          </note>
          <note>
            1992/93:RR7 Riksdagens revisorers förslag till följd av statens
            stöd till Saab-Scanias bilfabrik i Malmö
          </note>
          <note>
            23 § Kammaren åtskildes kl. 0.07.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            voteringen kl. 10.53,
          </note>
          <note>
            av förste vice talmannen därefter t.o.m. 6 § anf. 60
          </note>
          <note>
            (delvis),
          </note>
          <note>
            av andre vice talmannen därefter t.o.m. votringen kl. 14.37,
          </note>
          <note>
            av tredje vice talmannen därefter 7 § anf. 109
          </note>
          <note>
            (delvis),
          </note>
          <note>
            av talmannen därefter t.o.m. anf. 140 (delvis),
          </note>
          <note>
            av förste vice talmannen därefter t.o.m. anf. 188,
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
