<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--34</head>
          <docDate when="1992-11-30">1992-11-30</docDate>
        </div>
      </front>
      <body>
        <div>
          <note>
            Meddelande om information från regeringen
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Vid kammarens sammanträde torsdagen den 3
          </note>
          <note>
            december efter muntliga frågor lämnar justitieminister Gun Hellsvik
            (m) information om åtgärder mot den ekonomiska brottsligheten.
          </note>
          <note>
            1 § Anmälan om återtagande av plats i riksdagen
          </note>
          <note>
            Tredje vice talmannen meddelade att Maj Britt
          </note>
          <note>
            Theorin (s) den 28 november återtagit sin plats i riksdagen,
            varigenom tjänstgöringen som ersättare upphört för Bengt Lindqvist.
          </note>
          <note>
            2 § Justering av protokoll
          </note>
          <note>
            Justerades protokollen för den 23 och 24 november.
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Proposition 1992/93:135
          </note>
          <note>
            4 § Svar på interpellation 1992/93:25 om arbetsmarknadsläget
            i Stockholmsregionen
          </note>
          <note>
            Anf. 2 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Anita Johansson har frågat mig om jag delar hennes
            uppfattning att arbetsmarknadsläget i Stockholm är särskilt allvarligt;
            vilka insatser jag är beredd att vidta mot arbetslösheten i Stockholm,
            vilket stöd jag är beredd att ge det kommunala engagemanget i
            sysselsättningsfrågor i Stockholms län och vad jag anser om landshövdingens
            och länsarbetsdirektörens förslag.
          </note>
          <note>
            Arbetsmarknadsläget i Stockholms län har förvärrats allvarligt
            under senare tid. Antalet varsel är mycket högt och prognoserna
            från
          </note>
          <note>
            Länsarbetsnämnden pekar på att arbetslösheten i
          </note>
          <note>
            Stockholm kommer att öka oroväckande. Andelen arbetslösa av arbetskraften
            är emellertid procentuellt sett bland de lägsta i landet.
          </note>
          <note>
            Anita Johansson undrar om jag tycker att arbetsmarknadsläget
            i Stockholm är särskilt allvarligt. Jag anser att arbetsmarknadsläget
            är allvarligt i hela landet. Det nya är att Stockholm inte drabbats
            på motsvarande sätt vid tidigare lågkonjunkturer. Och det är allvarligt.
            Jag håller med om att det kan finnas lokala förhållanden som gör
            att arbetslösheten i Stockholm kan vara särskilt påfrestande och
            förenat med risker för social utslagning och hemlöshet. Detta
            gäller inte minst för ungdomar. Men sådana förhållanden finns
            även i andra delar av landet. Jag kan också tänka mig att det
            finns förhållanden som gör att det är lättare för den enskilde
            att vara arbetslös i Stockholm t.ex. det stora utbytet av olika
            aktiviteter.
          </note>
          <note>
            Jag är alltså mycket bekymrad för den höga arbetslösheten; men
            inte bara i Stockholm utan i hela landet.
          </note>
          <note>
            Som Anita Johansson vet har riksdagen fattat beslut om omfattande
            satsningar på arbetsmarknadspolitiska åtgärder. Aldrig tidigare
            har vi varit i närheten av de belopp som vi nu anslår till åtgärder.
            De medel som ställs till AMS
          </note>
          <note>
            förfogande fördelas sedan till länsarbetsnämnderna. Enligt den
            preliminära fördelning som AMS gjort av de medel som regeringen
            lagt fram förslag om i stabiliseringspropositionen skall
          </note>
          <note>
            Länsarbetsnämnden i Stockholm erhålla ytterligare drygt 950 miljoner
            kronor. Fördelningen grundar sig på det aktuella arbetsmarknadsläget
            i resp. län.
          </note>
          <note>
            Utöver dessa medel finns det i propositionen förslag om att AMS
            skall få ytterligare 1 miljard kronor för att stimulera tidigareläggning
            av investeringar. AMS tar i dagarna in förslag från affärsverken.
          </note>
          <note>
            Anita Johansson pekar i sin interpellation särskilt på de arbetslösa
            ungdomarnas problem. Jag håller med om att situationen är särskilt
            allvarlig för unga människor. Forskningen visar att ungdomar i
            större utsträckning än de något äldre drabbas av passivitet, håglöshet
            och ett destruktivt livsmönster. Regeringen har därför beslutat
            att satsa mycket stora resurser på våra ungdomar. Ca
          </note>
          <note>
            10 miljarder kronor satsas för att ungdomar under
          </note>
          <note>
            25 år, som inte fått ett ordinare arbete eller utbildning, skall
            få arbetsmarknadsutbildning, ungdomspraktik eller åtnjuta annan
            åtgärd.
          </note>
          <note>
            Vi har satsat imponerande summor till olika åtgärder och jag
            är hela tiden öppen för att ta del av förslag till ytterligare
            insatser från såväl kommuner, och länsarbetsdirektörer som landshövdingar,
            i
          </note>
          <note>
            Stockholm och annorstädes.
          </note>
          <note>
            Jag tycker mig kunna inläsa i Anita Johanssons interpellation
            en antydan om att Stockholms län missgynnas vad gäller arbetsmarknadspolitiska
            satsningar. Kanske menar hon inte så, men jag vill likafullt understryka
            att så inte är fallet. Säkert finns det många riksdagsledamöter
            som anser att just deras län missgynnas och kanske rent av att
          </note>
          <note>
            Stockholm gynnas. Jag möter den här
          </note>
          <note>
            ''missgynnade-debatten'' i nästan alla län i samband med besök
            och uppvaktningar.
          </note>
          <note>
            Jag kan försäkra Anita Johansson att människor i län som har
            en betydligt högre arbetslöshet också drabbas hårt av att vara
            arbetslösa. Det kan jag personligen vittna om. Privatekonomiska
            katastrofer, social utslagning, drogmissbruk, förlorat självförtroende
            drabbar arbetslösa i alla län. Det är därför som vi måste bekämpa
            arbetslösheten med samma kraft och beslutsamhet i alla län. Det
            är därför det är så viktigt att alla nu tar sitt ansvar så att
            vårt land så snabbt som möjligt kan komma åter till en fullgod
            ordinarie arbetsmarknad.
          </note>
          <note type="speaker">
            Anf. 3 ANITA JOHANSSON (s):
          </note>
          <note>
            Herr talman! Jag tackar arbetsmarknadsministern för svaret på
            min interpellation. Jag måste tyvärr, arbetsmarknadsministern,
            konstatera att svaret är cyniskt med tanke på den allvarliga situation
            som vi har i vårt län.
          </note>
          <note>
            Arbetsmarknadsläget är dystert i Stockholms län, t.o.m. mycket
            dystert. Frågan vi ställer oss är:
          </note>
          <note>
            Kommer 80 000 eller 100 000 människor att vara arbetslösa om
            ett år? Vecka 47 fanns det 62 540
          </note>
          <note>
            arbetssökande i Stockholms län. Vi kunde i morse på Dagens eko
            höra om en arbetsförmedlare i
          </note>
          <note>
            Skogås som hade 13 lediga jobb att förmedla, medan antalet arbetssökande
            var 950.
          </note>
          <note>
            Utvecklingen i kommunerna på personalområdet och när det gäller
            de ekonomiska ramarna och varselsituationen är oroande. Ja, Börje
            Hörnlund, den är rent ut sagt alarmerande. Antalet varslade personer
            i dag är 25 000. Byggarbetslösheten kommer att vara fortsatt hög,
            men det kommer vi att få höra mer om i nästa interpellationsdebatt.
          </note>
          <note>
            Osäkerheten om att beslutade infrastruktursatsningar kommer till
            stånd är mycket stor. I regeringsförklaringen stod det många vackra
            ord om Dennisuppgörelsen. Den tycker jag är bra.
          </note>
          <note>
            Jag förutsätter emellertid att Börje Hörnlund kommer att se till
            att projektet snabbt kommer i gång och att statsrådet här i dag
            tar avstånd från det som statsrådets centerpartistiska kollega
            Christina
          </note>
          <note>
            Linderholm sade i den allmänpolitiska debatten:
          </note>
          <note>
            Jag tvekar inte att använda ordet katastrof när det gäller effekterna
            av Dennisuppgörelsen. Jag undrar: Vad säger Börje Hörnlund?
          </note>
          <note>
            Det värsta av allt, arbetsmarknadsministern, är ungdomsarbetslösheten.
            Totalt är 16 000 ungdomar under 24 år utan sysselsättning, nästan
            10,1 %.
          </note>
          <note>
            Nästan 6 000 ungdomar i 18--19-årsåldern är utan meningsfull
            sysselsättning, i en storstad. Det är ungdomar som inte får chansen
            att ta steget ut på arbetsmarknaden och som inte får känna sig
            som en del av samhället -- inte känna sig behövda. Många har inte
            en chans att arbeta så att de kan få A-
          </note>
          <note>
            kasseersättning.
          </note>
          <note>
            Att vara arbetslös i en storstadsregion är särskilt påfrestande.
            Här finns inte, Börje Hörnlund, möjligheter till alternativ sysselsättning,
            vilket man ofta har i andra delar av landet. Här finns många socialt
            utsatta miljöer, dit ungdomen oftast dras.
          </note>
          <note>
            Jag delar absolut inte arbetsmarknadsministerns uppfattning,
            att det är lättare för den enskilde att vara arbetslös i Stockholms
            län. Det är tvärtom.
          </note>
          <note>
            Situationen har ytterligare förvärrats nu när medlen till arbetsmarknadsutbildning
            tagit slut.
          </note>
          <note>
            Det är av enorm betydelse att vår region får den del av medlen
            som avsatts till arbetsmarknadspolitiska åtgärder i krisuppgörelsen,
            dvs. 2 miljarder kronor.
          </note>
          <note>
            Vi får inte vår del, Börje Hörnlund, med de 950
          </note>
          <note>
            miljonerna. Är Börje Hörnlund beredd att nu, i dag, säga ja till
            detta?
          </note>
          <note>
            I Stockholms län har vi socialdemokrater hårt engagerat oss mot
            arbetslösheten. I min kommun,
          </note>
          <note>
            Nacka, har vi tagit fram ett fullständigt åtgärdsprogram med
            insatser mot arbetslösheten.
          </note>
          <note>
            Bl.a. vill vi att alla ungdomar som gått tvåårigt gymnasium skall
            få gå det tredje gymnasieåret.
          </note>
          <note>
            Arbetslösheten i kommunen har på ett år mer än fördubblats. De
            senaste siffrorna visar att 2 200
          </note>
          <note>
            människor i min kommun i augusti i år var arbetslösa, av dessa
            var 700 ungdomar.
          </note>
          <note>
            Långtidsarbetslösheten ökar ännu mer.
          </note>
          <note>
            Börje Hörnlund, att gå arbetslös, speciellt långtidsarbetslös,
            är för den enskilde ett socialt lidande som knappast kan överskattas.
            För ett modernt samhälle är det ett misslyckande att människor
            som vill ha ett arbete skall tvingas att vara hemma. För kommunerna
            innebär det minskade skatteinkomster och ökade kostnader för socialbidrag.
          </note>
          <note>
            En hög arbetslöshet innebär en förlust av kompetens och idérikedom.
            Det har vårt moderna samhälle inte råd med. Det är en förlust,
            inte bara för samhället, utan även för de enskilda.
          </note>
          <note>
            Herr talman! Under våren och hösten har vi socialdemokrater inventerat
            hela vårt län på objekt som omedelbart kan sättas i gång. Listan
            är lång.
          </note>
          <note>
            Det gäller upprustning av skolor, barnstugor och
          </note>
          <note>
            VA-nät, m.m. I svaret som Börje Hörnlund lämnade, står det att
            han är öppen för förslag. Jag kommer efter debatten att överlämna
            listan.
          </note>
          <note>
            Sammanfattningsvis vill jag framföra följande åtgärder mot arbetslösheten
            i Stockholms län. Vi vill att Vägverket tilldelas ytterligare
            medel, innan
          </note>
          <note>
            Dennispaketet kommer till stånd på allvar, för att vidmakthålla
            länets kompetens och resursbas inom anläggningsområdet. Vi vill
            få vår regionala del av de arbetsmarknadspolitiska anslagen, 2
            miljarder kronor. I syfte att stimulera kommunernas investeringsprogram,
            framför allt inom gatu-, vatten- och avloppsnäten bör Länsarbetsnämnden
            ges rätt till lån på 1 miljard kronor. Länsstyrelsen bör få medel
            att använda till riktade insatser, främst åtgärder mot arbetslöshet
            bland ungdomar och kvinnor.
          </note>
          <note type="speaker">
            Anf. 4 SYLVIA LINDGREN (s):
          </note>
          <note>
            Herr talman! I interpellationen redovisar Anita
          </note>
          <note>
            Johansson en rad åtgärdsprogram som kommunerna i länet tagit
            fram. Jag kan också försäkra att Socialdemokraterna i Stockholms
            Läns
          </note>
          <note>
            Landsting har lagt fram förslag med liknande innebörd.
          </note>
          <note>
            Program har tagits fram för s.k.
          </note>
          <note>
            sysselsättningsfrämjande åtgärder. Trots detta, är det väldigt
            svårt att få i gång nya jobb. Självfallet måste man då ställa
            sig frågan: Varför?
          </note>
          <note>
            Jag tror inte heller att problemet med igångsättning av nya arbetstillfällen
            är något specifikt för
          </note>
          <note>
            Stockholms Läns Landsting, utan det gäller säkert i stor utsträckning
            på flera håll. Det är inte heller brist på idéer. Det finns behov
            av nya objekt och reinvesteringar, där arbetena borde komma i
            gång -- och det snabbt! Ändå går det trögt, och arbetslösheten
            ökar.
          </note>
          <note>
            Jag ställer därför frågan: Vad är arbetsmarknadsministerns uppfattning
            om var de s.k. propparna finns? Själv tänker jag redogöra för
            några hinder, som kan vara en delförklaring.
          </note>
          <note>
            Länsarbetsnämnden kräver att de entreprenörer som anlitas tar
            all sin arbetskraft från arbetsförmedlingen, utom när det gäller
            arbetsledningen, och därmed inte använder egna anställda. Säkert
            finns det motiv, som att pengarna skall användas just för arbetslösa.
            Ändå blir det något av en Moment 22-effekt då det innebär att
            entreprenörerna i många fall måste säga upp sin egen personal,
            eftersom de här firmorna redan nu har svårt att sysselsätta de
            redan anställda.
          </note>
          <note>
            En annan propp i regelsystemet är den praktiska tillämpning som
            Länsarbetsnämnden använder sig av. De som anställs skall få arbete
            i minst fyra och högst sex månader, då sex månader är normalgräns
            för beredskapsarbete. För mindre projekt är det därför svårt att
            få bidrag, eftersom de i många fall understiger fyramånadersregeln.
            För projekt som varar mer än sex månader blir entreprenören tvungen
            att byta folk mitt i bygget, vilket naturligtvis är ett orimligt
            krav.
          </note>
          <note>
            Har arbetsmarknadsministern några synpunkter på det här regelsystemet?
            Väntas några initiativ från arbetsmarknadsministern i avsikt att
            få bukt med dessa ibland trångsynta regler?
          </note>
          <note>
            I övrigt instämmer jag med Anita Johansson om åtgärderna när
            det gäller arbetslösheten i
          </note>
          <note>
            Stockholms län.
          </note>
          <note type="speaker">
            Anf. 5 THAGE G PETERSON (s):
          </note>
          <note>
            Herr talman! Jag har tagit emot många interpellationssvar under
            mina snart 25 år i riksdagen. Själv har jag lämnat en hel del
            svar under min statsrådstid, och jag har lyssnat på många under
            min talmanstid. Det svar som arbetsmarknadsministern lämnar i
            dag är nog det mest torftiga jag har sett. Svaret är på gränsen
            till nonchalant.
          </note>
          <note>
            Arbetsmarknadsministern underskattar arbetslösheten i Stockholms
            län. I sitt svar försöker han t.o.m. förringa den, med hänsyn
            till hur det är i andra delar av landet. Han tycker t.o.m. att
            det är lättare att vara arbetslös i Stockholm. Detta skriver han,
            samtidigt som han måste vara medveten om att den sociala utslagningen
            i arbetslöshetens spår är brutalare i storstadsområdena. Om Börje
          </note>
          <note>
            Hörnlund menar vad han skriver, tar han inte arbetslösheten här
            i länet på allvar.
          </note>
          <note>
            Det finns 50 000 arbetslösa i Stockholms län. 15 000
          </note>
          <note>
            av dem är ungdomar. I arbetsmarknadsutbildning finns därutöver
            13 000 personer och i ungdomspraktik 5 000. Enbart under oktober
            varslades ytterligare 6 000 människor.
          </note>
          <note>
            Arbetslösheten ökar nu snabbast i storstadslänen.
          </note>
          <note>
            Länsarbetsnämnden bedömer att länets arbetslöshet hösten 1993
            kommer att uppgå till mellan 80 000 och 100 000 arbetslösa. En
            sådan förskräcklig arbetslöshet har Stockholms län aldrig haft.
          </note>
          <note>
            Jag har en fråga till Börje Hörnlund: Kommer den moderatledda
            regeringen att vakna först när vi får se arbetslösa och bostadslösa
            ungdomar som tiggare och uteliggare på Stockholms gator?
          </note>
          <note>
            Arbetsmarknadsministerns svar saknar varje uns av vilja, känsla
            och engagemang. Det räcker inte med att säga att man är bekymrad.
          </note>
          <note>
            Jag måste fråga: Var finns de ambitioner som Börje
          </note>
          <note>
            Hörnlund hade som oppositionspolitiker? De är som bortblåsta.
            Har högern i regeringen tagit död på det patos som jag i flera
            debatter här i riksdagen mötte hos Börje Hörnlund?
          </note>
          <note>
            Sverige måste ta risken av en hög arbetslöshet för att den ekonomiska
            politiken med inflationsbekämpning skall lyckas, hävdade regeringens
            främste ekonomiske rådgivare, professor Lars Jonung i somras.
            Nu kan vi se resultatet. Regeringens ekonomiska politik har kraschat,
            och arbetslösheten är på topp.
          </note>
          <note>
            Misslyckandet för regeringen är stort och ovedersägligt, skrev
            en stor borgerlig morgontidning för några dagar sedan.
          </note>
          <note>
            Misslyckandet gäller också sysselsättningspolitiken.
          </note>
          <note>
            Den enda vägens politik, ledd av landets mest kompetenta regering
            någonsin, för att använda statsminister Carl Bildts egna ord,
            har på några månader förvandlat Sverige till ett
          </note>
          <note>
            Arbetslöshetssverige.
          </note>
          <note>
            Jag vill fråga Börje Hörnlund: Vad är det som gör att Börje Hörnlund
            och Centerpartiet sitter kvar i den moderatledda regeringen? Varför
            lämnar ni inte en regering som inte är beredd att ta arbetslösheten
            på allvar?
          </note>
          <note>
            Jag vill säga, herr talman, att jag anklagar regeringen för passivitet
            när det gäller kampen mot arbetslösheten. Regeringens hurtfriska
            budskap --
          </note>
          <note>
            håll ut, starta eget och vänta på bättre tider --
          </note>
          <note>
            sprider pessimism, både i näringslivskretsar och i de fackliga
            leden.
          </note>
          <note>
            Regeringens åstramnings- och neddragningspolitik har slagit ut
            massor av jobb på den ordinarie arbetsmarknaden. De stora indragningarna
            från kommunerna betyder att ytterligare tusentals människor kommer
            att förlora sina jobb inom den offentliga sektorn.
          </note>
          <note>
            Jag har tre förslag till arbetsmarknadsministern:
          </note>
          <note>
            1.Gör i ordning ett gigantiskt reparations- och underhållsprogram
            i miljardklassen på byggområdet.
          </note>
          <note>
            2.Tidigarelägg offentliga investeringar och kommunala investeringar.
          </note>
          <note>
            3.Gör i ordning ett stort utbildningsprogram för arbetslösa ungdomar
            i samarbete med företag, kommuner och organisationer.
          </note>
          <note>
            Herr talman! Jag har tolv års erfarenhet av arbete i regeringen,
            varav sex som industriminister. Med stor framgång satte den socialdemokratiska
            regeringen in åtgärder mot arbetslösheten, och vi fick ner den
            från en mycket hög nivå 1982.
          </note>
          <note>
            Framgångsrika utvecklingsprogram sattes in i flera landsdelar.
            I flera debatter här i riksdagen var
          </note>
          <note>
            Börje Hörnlund och jag överens om nödvändigheten av selektiva
            åtgärder och satsningar på småföretagsutveckling, utbildning och
            forskning för att ordna nya jobb. Börje
          </note>
          <note>
            Hörnlund var överens med regeringen om att programmen var viktiga,
            ty de skapade optimism och framtidstro ute i regionerna.
          </note>
          <note>
            Dagens borgerliga regering gör ingen sådan bred satsning. Någon
            samordning av insatserna finns inte heller. Jag är litet nyfiken
            på hur ni arbetar i regeringen.
          </note>
          <note>
            För Börje Hörnlund någon gång på tal med näringsministern att
            han skall hjälpa till att bekämpa arbetslösheten? Träffas ni mellan
            departementen för att diskutera gemensamma åtgärder? Det verkar
            faktiskt utåt som om näringsministern lever sitt eget liv, skilt
            från dagens problem och bekymmer, med den stora tragedi som allt
            fler människor och bygder nu drabbas av --
          </note>
          <note>
            arbetslösheten.
          </note>
          <note type="speaker">
            Anf. 6 SÖREN LEKBERG (s):
          </note>
          <note>
            Herr talman! Jag kan instämma i övrigas synpunkter på interpellationssvaret
            från Börje
          </note>
          <note>
            Hörnlund. Det innehåller inga konkreta besked.
          </note>
          <note>
            Det enda vi får är fromma förhoppningar och, om man skall vara
            litet elak, plattityder. Den stora arbetslöshet som vi nu har
            i Stockholms län har redan påtalats, och hur den ökar dag för
            dag.
          </note>
          <note>
            Jag är också förvånad över den kallsinnighet som
          </note>
          <note>
            Börje Hörnlund visar Stockholmsområdet. Hur skall man annars
            tolka hans mening i interpellationssvaret, ''att det finns förhållanden
            som gör att det är lättare för den enskilde att vara arbetslös
            i Stockholm''? Han pekar också på det utbud av aktiviteter som
            finns här, som om antalet restauranger, biografer osv. skulle
            vara någonting som vore till hjälp för den arbetslöse.
          </note>
          <note>
            Jag är alltså litet förvånad över den här inställningen till
            Stockholmsområdet. Jag såg i en kvällstidning att Börje Hörnlund
            har flyttat ut från centrala Stockholm, och därmed borde han få
            en annan uppfattning om verkligheten i Stockholms län. Om man
            söker sig ut från kvarteren kring
          </note>
          <note>
            Rosenbad finner man en mycket skrämmande arbetslöshet.
          </note>
          <note>
            Låt mig ta ett exempel från min hemkommun
          </note>
          <note>
            Södertälje. Där har vi hittills haft en arbetslöshet som har
            legat på riksgenomsnittet. Den senaste tiden har arbetslösheten
            där ökat och ligger nu över riksgenomsnittet. Södertälje är en
            del av
          </note>
          <note>
            Stockholms län och ingår alltså den statistik som nyss har redovisats
            här.
          </note>
          <note>
            Det som är allvarligt i Södertälje, när det gäller verkstadsindustrins
            utveckling, är att 7,5 % av
          </note>
          <note>
            Metalls medlemmar i dag är arbetslösa. De prognoser som finns
            med anledning av varsel inom bilindustrin pekar på att arbetslösheten
            till sommaren kommer att ligga på 20-25 %, och byggnadsverksamheten
            har ett katastrofalt läge. Vi kan se fram emot en mycket stor
            arbetslöshet i
          </note>
          <note>
            Södertäljeområdet. Till detta kommer också handeln -- vi vet
            att serviceverksamheten står inför betydande problem -- och de
            varsel som kan komma inom den offentliga sektorn. Det är alltså
            en skrämmande framtid vi har att gå till mötes.
          </note>
          <note>
            Därför är jag mycket förvånad över bristen på konkreta besked
            i Börje Hörnlunds svar.
          </note>
          <note>
            Börje Hörnlund säger dock att han är öppen för förslag. Låt mig
            då plocka fram ett konkret förslag ur den hög av konkreta projekt
            som vi socialdemokrater har levererat till riksdagen.
          </note>
          <note>
            I våras beslutade riksdagens majoritet att lärarhögskolan i Stockholm
            skulle utlokaliseras till
          </note>
          <note>
            Södertälje -- jag vet inte om Börje Hörnlund känner till det,
            eftersom han inte längre deltar i det aktiva riksdagsarbetet --,
            och nu är det uppenbart att utbildningsministern motarbetar verkställigheten
            av det beslutet.
          </note>
          <note>
            Min uppmaning till Börje Hörnlund är att han nu skall ta Per
            Unckel i örat och se till att riksdagens beslut verkställs. Min
            slutfråga till arbetsmarknadsministern blir: Är arbetsmarknadsministern
            beredd att se till att riksdagens beslut om att lokalisera lärarhögskolan
            till Södertälje verkställs så fort som möjligt?
          </note>
          <note type="speaker">
            Anf. 7 KENT CARLSSON (s):
          </note>
          <note>
            Herr talman! Det interpellationssvar som arbetsmarknadsministern
            har lämnat gjorde att jag reagerade och bestämde mig för att delta
            i debatten.
          </note>
          <note>
            Det jag framför allt är orolig för är vad som händer med alla
            dessa tjejer och killar som går arbetslösa och som inte har fått
            möjlighet att ens pröva ett jobb när de har gått ut gymnasiet
            eller grundskolan.
          </note>
          <note>
            Det är nästan 15 000 ungdomar, under 24 år, som går utan jobb
            i Stockholmsregionen. Ungefär 5 000
          </note>
          <note>
            har ungdomspraktik, som Thage G Peterson sade.
          </note>
          <note>
            Arbetsmarknadsministern säger i sitt svar ungefär att det inte
            är så mycket värre att vara arbetslös i
          </note>
          <note>
            Stockholm. Jag vill påstå att det är betydligt tuffare i Stockholmsområdet
            än vad det är på många andra håll i landet. Det är en hårdare
            social verklighet.
          </note>
          <note>
            Det finns inte samma sociala nätverk, kontaktnät, som finns på
            mindre orter. Många har flyttat till
          </note>
          <note>
            Stockholm för att studera. De har alltså inte föräldrakontakt
            på samma sätt som tidigare.
          </note>
          <note>
            Boendet är dyrare i Stockholmsregionen än i många andra delar
            av landet, vilket skapar problem för de yngre ungdomspraktikanter
            som har rätt dålig ersättning. Det finns många invandrare i den
            här regionen, och invandrarungdomar har mycket svårare att få
            arbete än svenska ungdomar.
          </note>
          <note>
            Det som gör mig litet bekymrad, speciellt en dag som denna när
            rasister demonstrerar vid den gamle hjältekonungens staty, är
            att det just i en sådan här region där det finns så många flyktingar
            och invandrare finns risk, framför allt bland ungdomar, för att
            arbetslösheten kan vara en tändande låga för ökad rasism och främlingsfientlighet.
            Vad jag förstår har arbetsmarknadsministern närmare erfarenheter
            från ett invandrartätt område i norra
          </note>
          <note>
            Stockholm. Det borde fungera som en uppmaning till regeringen
            och arbetsmarknadsministern att göra ytterligare insatser mot
            ungdomsarbetslösheten just i Stockholms län. n ökning av ungdomskriminaliteten
            i vår region kan ses som resultatet av den höga ungdomsarbetslösheten.
          </note>
          <note>
            Det är inte speciellt mycket som sägs i svaret, och det är inte
            speciellt konkret. Det skulle behövas klartecken från regeringens
            sida om ökad satsning på utbildning av olika slag och ökad satsning
            på beredskapsjobb. Och ett stort investeringspaket skulle givetvis
            behövas, som kan omfatta skollokaler som behöver renoveras eller
            VA-nät i regionen som behöver rustas upp.
          </note>
          <note>
            Grundfrågan är egentligen regeringens ovilja att ta stora krafttag.
            Det förslag som vi socialdemokrater lade fram i våras, om ett
            stort investeringspaket på
          </note>
          <note>
            40 miljarder under två år, avvisades i stora delar.
          </note>
          <note>
            Om man skall kunna göra ett rejält lyft och kraftigt pressa ner
            både ungdoms- och vuxenarbetslösheten handlar det om att regeringen
            måste ändra sig och vara beredd att göra det som Socialdemokraterna
            föreslog i våras.
          </note>
          <note>
            Sedan april, när vårt förslag lades fram, har prognoserna för
            budgetunderskottet ökat med 70-
          </note>
          <note>
            80 miljarder. Jag frågar mig vad det är för konstiga prioriteringar
            som görs när man säger nej till ett stort investeringspaket --
            som i bl.a. vår region skulle pressa ned arbetslösheten och som
            skulle belasta statsbudgeten med ungefär 3,5 miljarder per år
            -- och i stället väntar och väntar och väntar.
          </note>
          <note>
            Det gör att företag slås ut, och vi vet att det är svårt att
            återskapa företag som en gång har slagits ut.
          </note>
          <note>
            Herr talman! Min fråga till arbetsmarknadsministern är om han
            inte nu är beredd att komma med ett större investeringspaket i
            enlighet med det som Socialdemokraterna föreslog redan i våras
            och om han har några förslag på satsningar för att få ner ungdomsarbetslösheten
            i Stockholms län.
          </note>
          <note>
            Anf. 8 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag skall börja med att svara Kent
          </note>
          <note>
            Carlsson. Vi hade för ett tag sedan i den här kammaren en debatt
            om ungdomspraktiken, som
          </note>
          <note>
            Kent Carlsson inte gillar. Jag vill påstå att den kommer att
            betyda oerhört mycket för ungdomarna i vårt land. Målsättningen
            är att våra ungdomar icke skall befinna sig på gator och torg.
          </note>
          <note>
            Sedermera har det socialdemokratiska partiet förstått detta,
            och nu är vi eniga om åtgärden.
          </note>
          <note>
            Också jag är orolig för motsättningarna mellan invandrare och
            de som sedan länge är boende i landet. Om detta skall gå bra är
            A och O att vi snarast får tillbaka en fullgod ordinarie arbetsmarknad.
            Annars riskerar vi att få större motsättningar än tidigare.
          </note>
          <note>
            Kent Carlsson talar också om utbildning. Den här regeringen har
            kommit med 18 000 nya platser bara inom högskolan. Jämför det
            med hela satsningen under 80-talet, som innebar 11 000 platser
            under tio år. Så här är det på många andra utbildningsområden
            också.
          </note>
          <note>
            Vad gäller paketet, som Socialdemokraterna lade fram förslag
            om i våras, kan jag bara hänvisa till
          </note>
          <note>
            Feldt. Den förre finansministern begrep ingenting av finansieringen.
            Det var hans betyg. Detta återupprepades ju inte i de här förhandlingarna
            heller, utan då var vi eniga om att man måste finansiera, inte
            bara föreslå.
          </note>
          <note>
            Sedan skall jag gå över till Anita Johansson. Det är faktiskt
            så att det inte är så länge sedan regeringen och Socialdemokraterna
            tillsammans resonerade om de här frågorna: Hur skall vi klara
            Sveriges ekonomi? Hur mycket skall vi satsa på arbetsmarknadsåtgärder?
            Vi lade fram ett enigt förslag. Det finns inga andra pengar för
            Anita
          </note>
          <note>
            Johansson än det finns för mig. Så är faktiskt läget.
          </note>
          <note>
            Man kan höja rösten hur mycket som helst, men ramen är fastställd
            av fem partier tillsammans. Det innebär inte att jag vecka för
            vecka, månad för månad måste följa läget och återkomma till riksdagen
            när så erfordras.
          </note>
          <note>
            Jag vill dock säga här att det gäller att komma tillbaka till
            ordinarie arbeten. Här har parterna på arbetsmarknaden att mycket
            stort ansvar. Det skulle betyda mycket för säkerheten och viljan
            att våga investera om man visste hur spelreglerna för
          </note>
          <note>
            1993 och 1994 ser ut. Det finns faktiskt ingenting som är viktigare.
          </note>
          <note>
            Frågan om osäkerheten när det gäller att sätta i gång infrastruktursatsningar
            är ganska besvärlig.
          </note>
          <note>
            Det finns politiska motsättningar inom Stockholm.
          </note>
          <note>
            Infrastrukturåtgärderna gäller områden som många stockholmare
            vill skydda. Det är stor risk för fördröjningar av olika slag.
            Jag förutsätter att även
          </note>
          <note>
            Socialdemokraterna är beredda att följa de lagar som gäller i
            Sverige i sådana här fall. Eller skall vi gå över till ett laglöst
            tillstånd bara för att snabbt vidta åtgärder som berör några kvarvarande
            grönområden?
          </note>
          <note>
            Jag tycker uppriktigt sagt att Anita Johansson är cynisk när
            hon ställer Stockholm mot områden som har två tre gånger så hög
            arbetslöshet. Det är cyniskt. Jag oroar mig allvarligt för var
            och en som är arbetslös. Det här är individuellt. Målsättningen
            måste därför vara att pressa ned arbetslösheten överallt. Att
            ställa region mot region på det här sättet tjänar ingenting till.
          </note>
          <note>
            Frågan om vem som fördelar pengarna har tagits upp. När socialdemokraterna
            satt i regeringsställning föreslog de -- vilket hela riksdagen
            var enig om -- att man skall ange ramsiffror och att pengarna
            sedan skall fördelas av
          </note>
          <note>
            Arbetsmarknadsverket. Vill Anita Johansson att jag skall ta över
            det? Vill Anita Johansson att jag som arbetsmarknadsminister skall
            plocka fram enskilda projekt? Skall hela oranisationen med
          </note>
          <note>
            AMS och Länsarbetsnämnderna sättas åt sidan?
          </note>
          <note>
            Jag tror att det vore fel. Ingen enskild människa kan göra det
            stora jobbet.
          </note>
          <note>
            Jag vill även beröra den nya åtgärden -- ALU. Här finns verkligt
            stora chanser att göra ganska stora saker. Jag vet att detta förbereds
            på stort allvar, även i Stockholm. Det finns inget tak. Sedan
            kan man naturligtvis komma med önskelistor. Vi har ett gemensamt
            ansvar. Det kan dock diskuteras om alla vill ta ett ansvar. Vi
            har ett budgetunderskott på 160 miljarder kronor. Vägen är mycket
            smal.
          </note>
          <note>
            Om man inte håller sig till den kan man få stigande räntor och
            stora bekymmer, och då blir det ännu sämre. När Anita Johansson
            står i talarstolen märker man inte att det skulle finnas någon
            medvetenhet om budgetunderskottet och vad det kan föra med sig.
          </note>
          <note type="speaker">
            Anf. 9 KENT CARLSSON (s):
          </note>
          <note>
            Herr talman! Man brukar säga att anfall är bästa försvar, och
            det var väl det vi såg prov på när arbetsmarknadsministern höll
            sitt anförande.
          </note>
          <note>
            Först till frågan om ungdomspraktik och ungdomsår. Jag var kritisk
            mot delar i hur ungdomspraktiken utformades. Jag var inte emot
            att man gör insatser för ungdomar -- tvärtom.
          </note>
          <note>
            Effekterna blir dock att de unga ungdomspraktikanterna får gå
            ifrån sina bostäder, eftersom de inte har råd att behålla ens
            en liten lägenhet med den ersättning de får. Därför stödde jag
            det socialdemokratiska förslaget om ungdomsjobb, som skulle ha
            givit en något bättre ersättning.
          </note>
          <note>
            De insatser som regeringen till slut har gjort har tillkommit
            efter mycket påtryckning och efter det att arbetsmarknadsläget
            har försämrats oerhört snabbt. Redan i våras skulle man ha kunnat
            göra stora investeringar och fått i gång en mängd jobb på skolor,
            med vägar, järnvägar osv. Det finns planer som går snabbt att
            sätta i sjön, vilket vi inte minst har visat genom vår inventering.
            Om man hade gjort så, hade vi troligtvis sluppit en del kostnadsökningar
            som nu uppstår på grund av att folk blir arbetslösa. Vi får i
            alla fall betala lika mycket. Skillnaden är att pengarna inte
            går till särskilt produktiva saker.
          </note>
          <note>
            Arbetsmarknadsministern kanske kan kommentera detta något.
          </note>
          <note>
            Det är samma sak nu. Vi för återigen fram förslag om att man
            skall göra stora insatser för att bl.a.
          </note>
          <note>
            bekämpa ungdomsarbetslöshet genom att genomföra ett stort investeringspaket.
            Återigen får vi dra regeringen efter oss. I förhandlingarna om
            krispaket gällde det att vi kunde få 10 miljarder.
          </note>
          <note>
            Det är bra. Men det behövs betydligt större insatser för att
            man skall kunna ingjuta litet framtidstro och optimism. P G Gyllenhammar
            sade i en intervju för drygt en vecka sedan att det i dag saknas
            någon som kan vara optimismens ledstjärna. Den svenska regeringen
            är det definitivt inte. Både för
          </note>
          <note>
            Stockholms läns skull och för landet som helhet skulle vi i dag
            behöva märka att åtminstone landets styresmän tror på landet och
            är beredda att satsa rejält och att ta på sig ett något ökat budgetunderskott
            för att få i gång hjulen i Sverige.
          </note>
          <note>
            Jag vill åter ta upp ungdomars situation. Vi ser nu dagligen
            tecken på vad de ökade motsättningarna mellan å ena sidan flyktingar
            och invandrare och å andra sidan svenska ungdomar kan leda till
            -- våld, kriminalitet, upplopp. Därför är vi tvungna att vidta
            åtgäder i en region som utgör en smältdegel där så många människor
            lever inpå varandra. I
          </note>
          <note>
            annat fall kommer vi att få se hemska skeden i
          </note>
          <note>
            Tensta, Rinkeby, Flemingsberg m.fl. ställen där man har stor
            närkontakt. Därför vädjar jag om ytterligare insatser -- i just
            Stockholms län -- för att komma till rätta med ungdomsarbetslösheten.
          </note>
          <note type="speaker">
            Anf. 10 ANITA JOHANSSON (s):
          </note>
          <note>
            Herr talman! Jo, Börje Hörnlund, jag menar vad jag skrev i min
            interpellation. Vi missgynnas i
          </note>
          <note>
            Stockholmsregionen när det gäller satsningar på arbetsmarknadspolitiska
            åtgärder. Jag anser att vi borde få en större del av dessa pengar,
            och det kan
          </note>
          <note>
            Börje Hörnlund ge sig på.
          </note>
          <note>
            Jag är inte cynisk, Börje Hörnlund. Jag är allvarligt oroad.
            Det är därför jag har skrivit denna interpellation. Jag är oroad
            över vad som händer på gator och torg. Jag är oroad över vad som
            skall hända i den här staden i kväll. Arbetslösheten är en grogrund
            för rasism och främlingsfientlighet och annat elände som dyker
            upp i vårt land -- och framför allt i det här länet.
          </note>
          <note>
            Jag vill ha ett svar av Börje Hörnlund när det gäller det som
            Christina Linderholm sade i debatten. Jag är självfallet medveten
            om att vi skall följa de lagar som gäller. Men jag frågade Börje
            Hörnlund om han är beredd att med kraft se till att
          </note>
          <note>
            Dennisuppgörelsen kommer i gång. Jag tycker också att vi kan
            få svar på det Sören Lekberg tog upp. Vad tänker Börje Hörnlund
            göra åt utbildningsminister Per Unckel och hans förhalning när
            det gäller lärarhögskolan?
          </note>
          <note>
            Jag vet att vi har en dålig samhällsekonomi och att budgetunderskottet
            ökar kraftigt. Men jag tycker att det skulle vara klädsamt om
            centerpartisterna åtminstone oroade sig något för vad som händer
            med alla arbetslösa ungdomar i Stockholms län.
          </note>
          <note type="speaker">
            Anf. 11 SYLVIA LINDGREN (s):
          </note>
          <note>
            Herr talman! Efter den här debatten känner jag att jag egentligen
            inte vet hur man skall kunna påverka arbetsmarknadsministern så
            att han förstår hur allvarligt läget är i Stockholm i dag. Självfallet
            finns det även andra län som har det besvärligt. Om vi mäter antalet
            personer som är arbetslösa i
          </note>
          <note>
            Stockholms län är siffran 50 000 enskilda individer.
          </note>
          <note>
            Om man talar om procentsatser får man naturligtvis andra värden.
            Men Börje Hörnlund sade i sitt inlägg att man måste ha den enskilde
            individen i åtanke. Det är då ett specifikt problem i
          </note>
          <note>
            Stockholm.
          </note>
          <note>
            Man måste också se till helheten med minskade bidrag till fritidsverksamhet
            och idrottsrörelser m.m. Sådana verksamheter läggs ner och försvinner.
            Vårt län och vår stad får därmed en mycket negativ social prägel.
          </note>
          <note>
            För ett år sedan tog socialdemokraterna i
          </note>
          <note>
            Stockholms läns landsting fram ett åtgärdsprogram för att komma
            till rätta med arbetslösheten eller för att åtminstone försöka
            minska sysselsättningssvårigheterna. Vi vet att ingenting har
            hänt. Jag har gång på gång ställt mig frågan varför man inte kommer
            i gång med skapandet av arbetstillfällen. Jag har här också försökt
            att redogöra för ett par exempel när det gäller det snåriga regelsystemet.
            Jag fick inget svar på om
          </note>
          <note>
            Börje Hörnlund har för avsikt att se över reglerna eller om han
            har något i bakfickan för att snabbare komma till rätta med de
            här problemen.
          </note>
          <note>
            Vi vet att kvinnorna kommer att bli arbetslösa i stor utsträckning
            i framtiden, i takt med att kommunerna dag efter dag lägger varsel.
            Man kan ifrågasätta om det finns några åtgärder att sätta in när
            den arbetslösheten träder i kraft.
          </note>
          <note>
            Det är bra att man har tagit fram flera högskoleplatser. Men
            vi skall också ha i åtanke att vi i den här konjunkturen har betydligt
            fler sökande per plats än vad vi hade för tio år sedan. Det måste
            finnas flexibilitet i åtgärderna. Jag fick inget svar på min fråga
            om arbetsmarknadsministern har för avsikt att se över spelreglerna
            och regelsystmet.
          </note>
          <note type="speaker">
            Anf. 12 SÖREN LEKBERG (s):
          </note>
          <note>
            Herr talman! Börje Hörnlunds replik innehöll få konkreta besked.
            Jag konstaterar i likhet med de andra debattörerna i denna fråga
            att man får intrycket att Börje Hörnlund är mycket kallsinnig
            när det gäller arbetslösheten i Stockholms län. Jag är förvånad
            över detta. I interpellationssvaret pekade ju Börje Hörnlund själv
            på att det som är markant nytt i läget är att arbetslösheten är
            så hög i Stockholms län. Förr när vi har haft konjunkturnedgångar
            har sysselsättningen varit relativt hög i Stockholms län. Stockholms
            län har därigenom fungerat som ett slags motor i vårt land.
          </note>
          <note>
            Det tycks inte bekymra Börje Hörnlund att arbetslösheten nu ökar
            kraftigt i Stockholms län.
          </note>
          <note>
            Det är också litet underligt att Börje Hörnlund bara skyller
            på budgetunderskottet. Visst skall vi ta budgetunderskottet på
            allvar och visst skall vi se till att vi kan skära ned budgetunderskottet.
            Men det går inte bara att skära. Man måste också investera och
            se till att det skapas jobb som ger pengar. Jag tror att Börje
            Hörnlund själv har pekat på det oriktiga i att bara passivt betala
            ut A-kassestöd i stället för att satsa pengarna i konstruktiva,
            produktiva jobb. Det är sådana åtgärder vi efterlyser.
          </note>
          <note>
            Jag tog exempel från min egen hemkommun i
          </note>
          <note>
            Stockholms län, Södertälje, där arbetslösheten nu ökar mycket
            kraftigt. Vi efterlyser åtgärder. Man blir förvånad när arbetsmarknadsministern
            är så kallsinnig mot Stockholms län. Börje Hörnlund skall naturligtvis
            vara arbetsmarknadsminister för hela landet, och vi skall inte
            ställa region mot region. Men när arbetslösheten nu är rekordhög
            i
          </note>
          <note>
            Stockholms län, måste Börje Hörnlund även vara arbetsmarknadsminister
            för Stockholms län.
          </note>
          <note>
            Jag fick inget svar på min fråga om den konkreta åtgärden när
            det gäller lärarhögskolans omlokalisering. Det finns ett konkret
            förslag och ett riksdagsbeslut. Jag upprepar därför frågan: Är
            arbetsmarknadsministern beredd att omedelbart se till att riksdagsbeslutet
            om att lokalisera HLS till
          </note>
          <note>
            Södertälje verkställs?
          </note>
          <note>
            Anf. 13 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är ju litet bekymmersamt -- fyra talare, jag
            skall svara alla på samma tid.
          </note>
          <note>
            Kallsinnig? Det är ju ni som ställer region mot region, och det
            är det som jag tycker är så otäckt.
          </note>
          <note>
            Jag ställer aldrig region mot region.
          </note>
          <note>
            Ni svarar inte heller på frågan om det är jag som skall överta
            fördelningen till länen från arbetsmarknadsverket. Har ni inget
            förtroende för
          </note>
          <note>
            Georg Andersson, er partikamrat, som sitter i styrelsen och fördelar?
            Tala med honom!
          </note>
          <note>
            Jag vill för min del mycket skarpt säga att det inte finns någon
            viktigare åtgärd än att så snart som möjligt komma åter till en
            fullgod ordinarie arbetsmarknad. Att ha 10 procentenheter, var
            tionde, utanför ordinarie arbetsmarknad är en påfrestning utan
            like för människor och för svensk ekonomi.
          </note>
          <note>
            Det är knappt att jag tror att ni tillhör samma parti som Ingvar
            Carlsson, Ingela Thalén och Allan
          </note>
          <note>
            Larsson, som satt och förhandlade fram de här ramarna som jag
            nu har att leva efter. Ni måste på något sätt ha brutit er ur
            den gemenskap ni har inom riket genom att ställa region mot region.
            Jag tycker att det är jättetråkigt.
          </note>
          <note>
            Att vi har det så här beror ju på internationell lågkonjunktur
            och arvet från 80-talet med inflation och spekulation; det är
            det som gör att hela Sverige är i olag. Det skulle ha gått bra
            att leva med den internationella lågkonjunkturen om vi inte hade
            haft det här 80-talsarvet. Såvitt jag förstår måste det vara fler
            än den här regeringen som har ett ansvar.
          </note>
          <note>
            Sedan vill jag säga till Thage Peterson att en anledning till
            den situation som råder i Stockholm i dag är den enorma överhettning
            som skedde här under den senare delen av 80-talet. Man byggde
            överallt dessa tomma kontor, som nu gör att bankerna inte har
            förmåga att klara det hela, osv.
          </note>
          <note>
            Det är en mycket viktig anledning. Hade det då funnits kraft
            och intresse att göra en bättre regional fördelning, att ta itu
            med sådana här saker, så skulle vi ha haft det klart bättre i
            dag. Det skulle ha funnits väsentligt mer att bygga och göra i
            övrigt i denna region.
          </note>
          <note>
            När det gäller 80-talet återigen är vi ju alla eniga i dag --
            jag tror inte att någon säger emot -- om att jättedevalveringen
            på 16 % i uppåtgående konjunktur, som satte i gång den här 80-
          </note>
          <note>
            talskapplöpningen, var ett förödande misstag. Det var inte politiskt
            duglighet. Det gick bra ett tag, sedan blev det värre. Och det
            finns, som sagt, också andra som har ansvaret -- inte de som sitter
            i dagens regering.
          </note>
          <note>
            Sedan förutsätter jag, när det gäller de här frågorna, att när
            riksdagen fattar beslut så fullföljs de.
          </note>
          <note type="speaker">
            Anf. 14 THAGE G PETERSON (s):
          </note>
          <note>
            Herr talman! Efter detta inlägg har jag inte rätt till flera
            inlägg i den här debatten. Jag hoppas att arbetsmarknadsministern
            respekterar det förhållandet och inte utnyttjar det till att göra
            angrepp som jag inte sedan har möjlighet att bemöta.
          </note>
          <note>
            Börje Hörnlund har haft två inlägg och två möjligheter att svara
            på mina frågor, men han har inte gjort det. Jag förstår i och
            för sig att Börje
          </note>
          <note>
            Hörnlund inte vill ha en debatt om högerkrafterna i regeringen,
            eller att han inte vill avslöja sina relationer med näringsministern.
            Däremot skall jag påminna Börje Hörnlund om misslyckandena när
            det gäller sysselsättningspolitiken och regeringens ekonomiska
            politik.
          </note>
          <note>
            Före valet sade Carl Bildt och andra borgerliga politiker att
            en borgerlig regering skulle bekämpa arbetslösheten mer framgångsrikt
            än en socialdemokratisk. Valresultatet visade ju också att många
            väljare trodde på dem. Men arbetslösheten stiger nu dramastiskt
            och slår alla tidigare rekord.
          </note>
          <note>
            Därför menar jag att regeringen har misslyckats med att stävja
            arbetslösheten.
          </note>
          <note>
            Också när det gäller att ordna nya jobb har regeringen misslyckats.
            Varje dag kommer nya besked om industrier som varslar, lägger
            ned eller flyttar ut. På något sätt tycks framtidstron ha försvunnit
            från det svenska näringslivet. Det är en viktig uppgift för landets
            regering att få upp framtidstron och optimismen inom näringslivet.
          </note>
          <note>
            Den väldiga ökningen av arbetslösheten leder till en omfattande
            långtidsarbetslöshet, som det kan bli mycket svårt att få bukt
            med. Arbetslösheten leder också till svåra sociala problem.
          </note>
          <note>
            Sådan är ju situationen i Sverige i dag, Börje
          </note>
          <note>
            Hörnlund, och det tycker jag inte att man skall förneka.
          </note>
          <note>
            Börje Hörnlunds resonemang om att vi ställer region mot region
            förstår jag inte alls. Det är inte att ställa region mot region
            om vi som är valda av människorna i Stockholms län företräder
            dem i debatter här i riksdagen. Och vi vill fästa regeringens
            uppmärksamhet på den väldiga arbetslöshet som råder i Stockholms
            län. Det är ju så det skall gå till i en demokrati -- att de valda
            ombuden för olika regioner får möjligheter att peka på de olika
            problemen i en riksdagsdebatt.
          </note>
          <note>
            Det krävs något av en nationell kraftsamling för att pressa ned
            arbetslösheten över hela landet. Och det är ett ansvar för landets
            regering och för arbetsmarknadsministern att ta ledningen; det
            är nödvändigt. Det går inte en dag utan att jag träffar eller
            hör ifrån människor som är arbetslösa eller är oroliga för att
            bli det. Därför är det mycket viktigt att regeringen sätter in
            omedelbara och omfattande åtgärder för att möta arbetslösheten
            över hela landet.
          </note>
          <note type="speaker">
            Anf. 15 ANITA JOHANSSON (s):
          </note>
          <note>
            Herr talman! Det är tråkigt, men det är alltid mycket tjat från
            den s.k. mest kompetenta regeringen om allt elände vi Socialdemokrater
            ställde till med under 80-talet. Men en sak kanske
          </note>
          <note>
            Börje Hörnlund och jag kan vara överens om: Vi hade knappt någon
            arbetslöshet då.
          </note>
          <note>
            Jag tänker emellertid ta fasta på det som Börje
          </note>
          <note>
            Hörnlund skrev i svaret, nämligen att ''jag är hela tiden öppen
            för att ta del av förslag till ytterligare insatser från såväl
            kommuner, länsarbetsdirektörer och landshövdingar''. Landshövdingen
            här har lagt fram förslag om lånet på en miljard.
          </note>
          <note>
            Sedan skulle det vara bra, tycker jag, om Börje
          </note>
          <note>
            Hörnlund åtminstone kunde tala med sina borgerliga bröder och
            systrar i Stockholms läns landsting och ute i våra kommuner i
            Stockholms län. Vi får nämligen aldrig stöd av dem. I varenda
            kommun har vi tagit fram konkreta förslag när det gäller sysselsättningsskapande
            åtgärder. Börje
          </note>
          <note>
            Hörnlund är som sagt arbetsmarknadsminister även för Stockholms
            län.
          </note>
          <note>
            Jag läste en insändare häromdagen, herr talman, som gjorde mig
            bestört. Jag tänker läsa upp den.
          </note>
          <note>
            Börje Hörnlund kan kanske ge svar på den här insändaren:
          </note>
          <note>
            ''Min man har hastigt blivit arbetslös, själv blir jag det snart.
            Vi har alltid gjort rätt för oss. Aldrig fått några bidrag.
          </note>
          <note>
            Banken har uppmanat oss att snarast flytta, då vi ej kan betala
            vårt bostadslån längre.
          </note>
          <note>
            På bostadsförmedlingen rycker man på axlarna och tycker att vi
            ska flytta runt i andrahandslägenheter.
          </note>
          <note>
            Barnen gråter och vill gå kvar i sin älskade skola här på Söder
            i Stockholm.
          </note>
          <note>
            Ett av barnen har ett lättare handikapp men har underbara klasskamrater
            som aldrig har mobbat honom.
          </note>
          <note>
            Vad gör man? Vart vänder man sig? Vi vet varken ut eller in.
            Vi vill bara hålla ihop och att barnen skall få lida så litet
            som möjligt.''
          </note>
          <note>
            Undertecknat: ''Sömnlösa nätter i Stockholm''.
          </note>
          <note>
            Det är kanske så, som Thage Peterson var inne på, att vi socialdemokrater
            i det här länet har tigit alltför länge om arbetslösheten under
            tidigare år.
          </note>
          <note>
            Men vi började den här debatten i våras, och jag lovar att jag
            kommer att förfölja Börje Hörnlund tills han också tar Stockholms
            läns arbetslöshet på allvar. Fjärran från arbete, halvvägs till
            helvete -- så lyder ett svenskt ordspråk, herr talman.
          </note>
          <note type="speaker">
            Anf. 16 SYLVIA LINDGREN (s):
          </note>
          <note>
            Herr talman! Jag tycker faktiskt att det måste vara en arbetsmarknadsministers
            uppgift att titta på varför arbetstillfällen inte kommer i gång,
            utan arbetslösheten ökar hela tiden. Själv redogjorde jag för
            några exempel som jag har fått fram via länsarbetnämnden och även
            via olika arbetsgivarorganisationer inom Stockholms läns landsting.
          </note>
          <note>
            Ett exempel var att entreprenörer som anlitas måste ta all sin
            arbetskraft från arbetsförmedlingen och inte använda egen personal.
            Men man tycker inte att man kan säga upp den egna personalen för
            att ta annan personal, utan då hankar man sig i stället fram.
            Anledningen till att den här regeln finns är att pengarna i första
            hand skall gå till de arbetslösa. Det ställer jag upp på. Men
            då inser jag också att man måste se över spelreglerna, så att
            man kan se till att arbetstillfällen finns kvar och att igångsättningar
            kan ske.
          </note>
          <note>
            En annan propp var systemet med att de anställda skall få arbete
            i minst fyra och högst sex månader.
          </note>
          <note>
            Jag har förståelse för att mindre projekt är svåra att få bidrag
            till, och att de därför inte kommer i gång.
          </note>
          <note>
            För projekt som varar i mer än sex månader blir man tvungen att
            byta folk mitt i ett bygge, och det kan naturligtvis också innebära
            orimliga krav.
          </note>
          <note>
            Min fråga var: Skall arbetsmarknadsministern se över det här
            och vidta några åtgärder? Jag har ännu inte fått svar på den.
            Jag tycker att det är viktigt att man gör detta för att se till
            att arbetstillfällen kommer i gång, så att arbetslösheten kan
            minska.
          </note>
          <note>
            Anf. 17 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tar till mig det som Sylvia
          </note>
          <note>
            Lindgren säger. Det är klart att detta, i dagens arbetsmarknadsläge,
            riskerar att bli ett nollsummespel. Jag skall ta upp de här frågorna
            med AMS-ledningen. Det är svåra avvägningsfrågor. Men jag är övertygad
            om att det gäller att handla med en viss flexibilitet.
          </note>
          <note>
            Till Thage Peterson vill jag säga att det nu äntligen ser ut
            som om USA skulle lyfta litet grand. Man bedömer att Tyskland
            kommer till ett räntesänkningsläge. Vi har alla anledning att
            hoppas att olika länder medvetet gör stora extra insatser på infrastrukturområdet
            för att hjälpa i gång konjunkturerna.
          </note>
          <note>
            I Sverige har det hänt, att produktiviteten i företagen för närvarande
            utvecklas mycket positivt.
          </note>
          <note>
            Om vi vårdar vårt kostnadsläge talar en del för att vi kan hänga
            med bra när det börjar bli uppgång.
          </note>
          <note>
            Detta är det mycket viktigt att vi alla har med i vår debatt
            och i våra förslag.
          </note>
          <note>
            Jag ser självklart att de som är valda för ett visst område är
            starka företrädare för sin region. Så är det när norrbottningar
            uppträder här, så är det när smålänningar uppträder. När det gäller
            arbetslösheten och fördelningen försöker jag för min del att vara
            till hundra procent rättvis. Men det är faktiskt andra som fördelar.
            Jag försöker förhandla fram pengar. Jag tycker inte om att bli
            beskylld för att vara mer negativ till en region än till andra.
            Jag tycker inte att det är rättvist. Därför tar också jag i litet
            grand.
          </note>
          <note>
            Jag hoppas att det går att göra mer. Jag är beredd att diskutera
            det i brett politiskt samförstånd. Men läget är sådant att man
            måste ha med en finansieringsdiskussion också. Det är inte bara
            att braka på. Jag vet att
          </note>
          <note>
            Kommunikationsdepartementet diskuterar en större sak.
          </note>
          <note>
            Kent Carlsson, ungdomar har det troligtvis värre i
          </note>
          <note>
            Stockholm. Det är socialt farligt här. Men för oss litet gråhårigare
            går det nog på ett ut var man bor, om man är arbetslös.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:28 om sysselsättningen för
            byggnadsarbetare
          </note>
          <note>
            Anf. 18 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Lars Ulander har frågat mig om jag är beredd att
            medverka till att hinder för utbyggnaden av infrastruktur undanröjs
            och om jag är beredd att skjuta till resurser för reparation,
            om- och tillbyggnadsarbeten.
          </note>
          <note>
            Sysselsättningssituationen för byggnadsarbetare är mycket allvarlig
            och flera prognoser pekar på att läget kommer att förvärras ytterligare
            framöver.
          </note>
          <note>
            Detta hänger samman med flera faktorer, såsom lågkonjunkturen,
            den minskade efterfrågan på bostäder, besvärligheterna på kreditmarknaden
            m.m. Vi lider också i hög grad av en baksmälla från åren av spekulationsekonomi,
            då byggandet skenade i väg på ett osunt sätt. Det är inte orimligt
            att antalet byggnadsarbetare minskar i förhållande till dessa
            överhettade år, men prognoserna i dag är likafullt oroväckande.
          </note>
          <note>
            Några ljusglimtar är ändå den kraftigt ökade ombyggnadsverksamheten
            i år och infrastrukturinvesteringarna. I
          </note>
          <note>
            stabiliseringspropositionen finns också förslag om ytterligare
            satsningar på vägarbeten för en och en halv miljard kronor och
            en miljard kronor för att stimulera tidigareläggning av affärsverksinvesteringar.
            Dessutom finns förslag om ytterligare 3 400 miljoner kronor för
            beredskapsarbeten som bl.a. kan användas för byggnadsarbeten.
          </note>
          <note>
            Jag kan försäkra Lars Ulander att ingen är mer angelägen än jag
            att byggnadsprojekt kommer i gång och att de kommer i gång snabbt
            under den rådande lågkonjunkturen. Det är angeläget att infrastrukturinvesteringar
            genomförs nu när kostnaderna är låga och tillgången på arbetskraft
            är hög.
          </note>
          <note>
            Detta innebär emellertid inte att man kan åsidosätta de demokratiska
            och rättsliga processerna. När det gäller stora projekt som går
            i känsliga naturområden och som direkt rör väldigt många människor,
            vilket är fallet vad gäller t.ex.
          </note>
          <note>
            Stockholms kringfartsleder, kan varken demokratin, miljölagstiftningen
            eller annan rätt sättas ur spel.
          </note>
          <note>
            Det är min förhoppning att också kommunerna anstränger sig för
            att tidigarelägga byggnads- och ombyggnadsprojekt. Länsarbetsnämnderna
            deltar med medel i många kommunala projekt.
          </note>
          <note>
            Avslutningsvis vill jag framhålla att det finns gott om projekt
            i det befintliga väg- och järnvägsnätet som kan komma i gång relativt
            snabbt om finansieringen kan ordnas.
          </note>
          <note type="speaker">
            Anf. 19 LARS ULANDER (s):
          </note>
          <note>
            Herr talman! Jag tackar arbetsmarknadsministern för svaret på
            min interpellation. Jag har i den försökt att beskriva ett nuläge
            och ett läge för den överblickbara framtiden.
          </note>
          <note>
            Som kan konstateras är situationen mer än kritisk.
          </note>
          <note>
            Det gäller inte bara för arbetare och tjänstemän inom byggnadssektorn,
            utan genom sidoeffekter slår arbetslösheten på grund av byggbranschens
            neddragning mot många andra näringar. De 50 000
          </note>
          <note>
            arbetslösa i Stockholms län går snabbt mot en fördubbling.
          </note>
          <note>
            Om jag, herr talman, får göra en allmän reflektion med anledning
            av interpellationssvaret, vill jag beteckna det som i det närmaste
            oengagerat. I
          </note>
          <note>
            stället för att ge besekd om vad regeringen skall göra för att
            ge människor framtidstro, säger arbetsmarknadsministern att ombyggnadsverksamheten
            är en ljuspunkt. Jag hoppas att den som skall vara landets främste
            värnare av sysselsättningen för människorna vet vad som döljer
            sig bakom denna tillfälliga uppgång av ROT-sektorn. Det som måste
            till är en förlängning av dagens låneregler för ROT-sektorn.
          </note>
          <note>
            Om inte det sker blir det tvärstopp för nya ROT-
          </note>
          <note>
            projekt efter den 1 januari 1993.
          </note>
          <note>
            Vi har i dag närmare 3 000 registrerade arbetslösa byggnadsarbetare
            i Stockholm. Med multiplikatoreffekten betyder det många, många
            fler. Hur många arbetslösa accepteras i Stockholm innan regeringen
            tar sitt ansvar? Herr talman, det som gäller i Stockholm är också
            allmängiltigt för resten av landet.
          </note>
          <note>
            En kommentar till svaret på frågan om infrastruktursatsningarna,
            t.ex. kringfartslederna runt Stockholm. I stället för att deklarera
            att regeringen skall arbeta för att undanröja hinder för att få
            i gång det s.k. Dennispaketet, hukar sig
          </note>
          <note>
            Hörnlund med att man inte kan sätta demokratin eller lagstiftningen
            ur spel. Vem har krävt det?
          </note>
          <note>
            Det ryktas om att regeringen är splittrad i denna fråga. Är arbetsmarknadsministern
            för eller emot den infrastruktursatsning som
          </note>
          <note>
            Socialdemokraterna, Moderaterna och Folkpartiet i Stockholm har
            enats om och som är nödvändig för en positiv utveckling av Stockholm
            och därmed också av Sverige? Det skulle vara intressant om arbetsmarknadsministern
            utvecklade sin och förhoppningsvis regeringens syn på detta.
          </note>
          <note>
            Så några kommentarer till enskildheter i svaret som inte får
            passera obemärkt. Börje Hörnlund hävdar att flera prognoser pekar
            på att läget kommer att förvärras ytterligare framöver. Sanningen
            är den att arbetslösheten under det kommande året i det närmaste
            kommer att fördubblas, från 18 % till
          </note>
          <note>
            35 %. I fem län -- Uppsala, Skaraborg,
          </note>
          <note>
            Kopparberg, Jämtland och Norrbotten -- kommer arbetslösheten
            att uppgå till 50 %.
          </note>
          <note>
            Bland alla uppräkningar av orsaker till nedgången i byggsektorn
            nämns minskad efterfrågan på bostäder, lågkonjunktur och spekulationsekonomi.
          </note>
          <note>
            Inte med ett ord nämns att räntebidragen urholkats och försämrats
            vid årsskiftet, att redan beslutade räntebidrag dras ned och att
            investeringsbidraget tas bort. Inte heller tar arbetsmarknadsministern
            upp den höga räntan, som hållit landets investerare i ett järngrepp.
          </note>
          <note>
            En ytterligare kommentar till påpekandet från arbetsmarknadsministern
            att den kraftigt ökade ombyggnadsverksamheten i år tillhör ljusglimtarna.
            Den uppgången är tillfällig och beror på att statens finansieringsvillkor
            kom att bli mycket gynnsamma för lånebeslut som fattades under
            december 1991. Då gällde nämligen äldre bestämmelser beträffande
            åtgärder och nyare bestämmelser beträffande garanterad ränta.
            Den samstämmiga bilden är annars att ombyggnaderna kommer att
            minska i omfattning under 1993 samt att både antalet lägenheter
            som byggs om och ombyggnadernas omfattning kommer att minska.
          </note>
          <note>
            Herr talman! Arbetslösheten har ett pris både för den enskilde
            och för staten. Min fråga är: Hur bedömer arbetsmarknadsministern
            de besparingar och nedskärningar ur ekonomisk synvinkel som vidtagits
            och som kommer att vidtas? Är de lönsamma, och kommer de att ge
            det önskade resultat som är nödvändigt för att få ordning och
            reda på sysselsättningsområdet.
          </note>
          <note>
            Anf. 20 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är ett stort problem att det finns en hel del
            tomma bostäder i gamla och nya hus. Det är ett problem att vi
            har en enorm mängd tomma kontorsrum. Det är ett problem att tre
            fjärdedelar av bankernas förluster gått till att betala överhettningen
            och spekulationen inom bygg- och fastighetsbranschen i slutet
            av 80-talet. Det är ett problem att regeringen fem gånger fått
            gå in och hjälpa banker. Nordbankens 20 miljarder -- det är andra
            gången regeringen nu gick in -- lär vara knappa. Detta gör att
            det blir onödigt hög ränta, att det inte går att finansiera byggobjekt
            och att man inte kommer fram via bankerna. Det är ett problem
            att vi har gott om tomma industrilokaler.
          </note>
          <note>
            De saker jag räknat upp är normalt motorn i byggandet. I det
            här skedet har regeringen gått in med 2 extra miljarder för statligt
            byggande av hus och lokaler. I det närmaste har satsningarna på
            infrastrukturen fyrdubblats.
          </note>
          <note>
            En liten fråga till Lars Ulander: Var höll Byggettans främste
            företrädare Lars Ulander till när överhettningarna på allvar slog
            till i Stockholm, som nu ger dessa hemska resultat för också
          </note>
          <note>
            Byggettans medlemmar?
          </note>
          <note>
            Den höga räntan är ett stort problem. Men man får inte ner räntan
            genom att förespråka ytterligare en mängd utgifter. I så fall
            kommer vi att få -- det är bara att fråga Riksbanken -- en ännu
            högre ränta och därmed än svårare att få i gång ordinarie sund
            verksamhet. Man gör alltså ont värre.
          </note>
          <note>
            När det gäller åtstramningarna är jag medveten om att de åtstramningar
            som Socialdemokraterna och regeringen kom överens om påverkar
            arbetsmarknaden negativt i det korta perspektivet, om man ser
            det rent matematiskt. Sedan kan man diskutera de positiva effekterna,
            för sådana finns också. Det var därför, förutsätter jag, som alla
            inblandade parter ville genomföra dessa åtstramningar.
          </note>
          <note>
            Jag talade om kommunikationer i svaret på den förra interpellationen,
            och jag kan vara litet utförligare nu. Jag vet att
          </note>
          <note>
            Kommunikationsdepartementet arbetar för att få loss ytterligare
            medel till extra satsningar på infrastrukturen. Det är saker och
            ting som blir bekanta för riksdagen vid ett senare tillfälle.
            Jag vet att -- det kanske också Lars Ulander har läst --
          </note>
          <note>
            regeringen har fattat beslut om att
          </note>
          <note>
            Kommunikationsdepartementet skall skaffa en utredare som under
            en mycket kort tid skall se över vissa hinder för igångsättandet.
            En opartisk utredare skall göra en analys. Jag hade hoppats att
            utnämningen i frågan skulle vara klar till dagens debatt, men
            den var det inte.
          </note>
          <note type="speaker">
            Anf. 21 LARS ULANDER (s):
          </note>
          <note>
            Herr talman! Arbetsmarknadsministern frågade mig vad Byggettan
            gjorde under den speciella tid då det gällde att hålla nere överhettningen.
            Vad jag gjorde som riksdagsman, tillsammans med den nuvarande
            arbetsmarknadsministern, var bl.a. att klippa till med en 30 %
            avgiftsökning på lokaler i
          </note>
          <note>
            Stockholm. Vi tillsatte dessutom, också gemensamt, en grupp som
            skulle arbeta aktivt för att få ner den överhettning som faktiskt
            marknaden drev fram. Det var inte någon fackförening utan marknaden
            som drev fram den.
          </note>
          <note>
            Låt mig så få kommentera detta med kommunikationer och infrastruktursatsningar.
            Vi börjar bli trötta på att få höra det. Det kommer ständigt nya
            besked på satsningar på infrastrukturen, men oerhört få jobb kommer
            till.
          </note>
          <note>
            Dessutom ger infrastruktursatsningarna som sådana, även om de
            är nödvändiga, inte speciellt många nya jobb.
          </note>
          <note>
            Vad jag kunde förstå av Börje Hörnlunds resonemang var att där
            fanns ett ordentligt försvar för en ordentlig ROT-satsning. Det
            är det enda som kommer att kunna hålla i gång en byggverksamhet
            framöver. Vi skall veta att arbetslösheten inte är gratis. Den
            kostar ganska mycket pengar. Den multiplikationseffekt som jag
            nämnde gör att vi totalt sett kommer att få kostnader på mellan
            40
          </note>
          <note>
            och 50 miljarder, orsakade av byggbranschen. Det är ganska viktigt
            och ganska klokt, arbetsmarknadsministern, att satsa pengarna
            på att få ner den allmänna arbetslösheten. Det betyder i sin tur
            att man inte lånar upp några pengar utöver vad man ändå måste
            betala ut på det ena eller det andra sättet.
          </note>
          <note>
            Jag är mycket missnöjd med svaret och mycket missnöjd med arbetsmarknadministerns
            sätt att närma sig problemet. Om jag skall vara riktigt ärlig
            tror jag att Börje Hörnlund, om han fick med sig sin regering,
            inte skulle behöva fara så illa av denna kritik som i grunden
            är mycket viktig. Han skulle kunna följa sin partibroders Agne
            Hanssons intresse för dessa frågor och se till att man kunde få
            en fortsättning på en mycket lönande väg när det gäller att bekämpa
            arbetslösheten.
          </note>
          <note>
            Såvitt jag förstår, herr talman, är faktiskt Börje
          </note>
          <note>
            Hörnlund tillsatt för att se till att vi får en så låg arbetslöshet
            som möjligt i det här landet. Kom inte med småslängar, utan låt
            oss diskutera frågan utifrån dessa utgångspunkter i stället.
          </note>
          <note>
            Anf. 22 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! När det gäller väg- och järnvägsobjekt kommer mera
            överblickbara objekt i gång snabbt när man rustar upp befintlig
            verksamhet. De mindre objekten ger också tre gånger så många jobb
            som de riktigt stora objekten.
          </note>
          <note>
            Så ur arbetsmarknadssynvinkel är länsvägnät mycket intressanta
            objekt. Sedan är det andra skäl som gör att de stora objekten
            måste diskuteras samtidigt, för de ger långsiktiga sysselsättningseffekter.
          </note>
          <note>
            Det är nu rätt tid att handla upp saker och ting.
          </note>
          <note>
            Kostnaderna har under det senaste året gått ner rätt ordentligt
            vid nybyggnation, för flerfamiljshus och även småhus. Kostnaderna
            har också gått ner mycket ordentligt för väginvesteringarna. Det
            är positivt. Problemet med de tomma lokalerna i dag gör att det
            ändå inte räcker med dessa kostnadssänkningar.
          </note>
          <note>
            Det pågår diskussioner på olika håll, det kommer förslag till
            regeringen och det diskuteras i riksdagen. Jag vill inte föregripa
            diskussionen om hur man ser på ROT-programmet eller icke ekonomiskt.
            Det är inget tvivel om att jag som arbetsmarknadsminister gärna
            ser att det som behöver repareras också repareras i dag.
          </note>
          <note type="speaker">
            Anf. 23 LARS ULANDER (s):
          </note>
          <note>
            Herr talman! Vi får naturligtvis tomma lägenheter om man drar
            ner köpkraften hos människorna.
          </note>
          <note>
            Dagsläget är faktiskt sådant att vi har 66 000
          </note>
          <note>
            arbetslösa ungdomar. Vi har 57 000 ungdomar i ungdomspraktik.
            Det gör att den ungdomsgenerationen inte efterfrågar bostäder.
          </note>
          <note>
            Det vore mycket underligt om man skulle ha ett stort bostadsbyggande
            när de grupper som skall efterfråga dessa bostäder inte gör det.
            Därför är bekämpandet av arbetslösheten den främsta grunden för
            att vi över huvud taget skall kunna ge dem bostäder och människorna
            arbete.
          </note>
          <note>
            Herr talman! Förra torsdagen uppvaktades arbetsmarknadsministern
            av
          </note>
          <note>
            Byggnadsarbetareförbundet,
          </note>
          <note>
            Byggentreprenörerna och AMS. De konstaterade att om inget radikalt
            görs riskerar var tredje byggnadsarbetare att stå utan arbete
            1993. Det innebär att mer än 40 000 byggnadsarbetare blir arbetslösa.
          </note>
          <note>
            Det får till följd att arbetslösheten sprids till företag som
            tillverkar insatsdelar, byggmaterial, ombesörjer transporter och
            andra tjänster. 160 000
          </note>
          <note>
            kommer att beröras av den planlösa krympningen av byggsektorn.
            De ställde några krav som jag tycker finns skäl att läsa in i
            riksdagens protokoll.
          </note>
          <note>
            Man krävde finansiering av ny- och ombyggnader av broar, vägar,
            järnvägar, VA-nät och andra anläggningsprojekt som finns förberedda
            och väntar på byggstart under första halvåret 1993. Man krävde
            statliga stimulansåtgärder med reparationer och ombyggnader på
            bostadssidan och när det gäller offentliga lokaler.
          </note>
          <note>
            Jag vet att arbetsmarknadsministern har fått en katalog med flera
            hundra anläggningsprojekt och dessutom ett antal kommuners väntelistor
            med angelägna investeringar. Saknas det några uppgifter från Stockholms
            län är det den enklaste sak att få fram dessa uppgifter. Vad vi
            väntar på är regeringens vilja att ta en match mot arbetslöshet.
          </note>
          <note>
            Tyvärr, arbetsmarknadsministern, tyder inte interpellationssvaret
            på detta. Gör gärna ett och annat utspel. Det är ingen dum tanke
            att se på
          </note>
          <note>
            Centerns förtroenderåds funderingar. Där presenteras faktiskt
            några mera progressiva sätt än det som arbetsmarknadsministern
            redovisade här i dag.
          </note>
          <note>
            Anf. 24 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är märkligt att Lars Ulander tar upp frågan
            om köpkraft, för det blir en ganska stor köpkraftsindragning genom
            den politiska uppgörelsen mellan Socialdemokraterna och regeringen.
            Vad beträffar kritiken sitter vi i samma båt.
          </note>
          <note>
            För min del har jag viss förståelse för att staten lånar upp
            160 miljarder kronor och delar ut dessa.
          </note>
          <note>
            Åtstramningen känns inte riktigt hård när man delar ut mycket
            mer än man får in.
          </note>
          <note>
            På samma sätt går Arbetsmarknadsfonden i dag med underskott som
            inte finansieras.
          </note>
          <note>
            Lönegarantifonden går med ett stort underskott som inte finansieras.
            Även här sitter vi i samma båt.
          </note>
          <note>
            Många verksamheter lever i dag på lån. Så kan det inte fortsätta.
          </note>
          <note>
            Jag har alltid varit försiktig när det gäller att diskutera indragningar.
            Det ges ut mer än vad som produceras. Så blir det när den gemensamma
            kakan minskar för tredje året i rad. Då går det inte att skära
            upp större och större tårtbitar även om man vill. I så fall skulle
            det vara mycket luft i tårtbiten, och det skall man inte ha.
          </note>
          <note>
            Överläggningen var härmed avslutad.
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden
          </note>
          <note>
            1992/93:KU7, KU9 och KU10
          </note>
          <note>
            Finansutskottets betänkande 1992/93:FiU11
          </note>
          <note>
            Skatteutskottets betänkande 1992/93:SkU12
          </note>
          <note>
            Justitieutskottets betänkanden 1992/93:JuU8--
          </note>
          <note>
            JuU10
          </note>
          <note>
            Lagutskottets betänkanden 1992/93:LU6--LU9,
          </note>
          <note>
            LU12, LU13 och LU24
          </note>
          <note>
            Utrikesutskottets betänkanden 1992/93:UU4--
          </note>
          <note>
            UU6, UU10 och UU11,
          </note>
          <note>
            Socialutskottets betänkanden 1992/93:SoU5 och
          </note>
          <note>
            SoU6
          </note>
          <note>
            Trafikutskottets betänkande 1992/93:TU4
          </note>
          <note>
            Näringsutskottets betänkande 1992/93:NU8
          </note>
          <note>
            Ajournering
          </note>
          <note>
            Kammaren beslöt kl. 13.27 på förslag av tredje vice talmannen
            att ajournera förhandlingarna till kl.
          </note>
          <note>
            14.00, då till dagens bordläggning aviserad proposition väntades
            föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1992/93:151 Beskattning av inkomst från handelsbolag i vissa
            fall
          </note>
          <note>
            Motionerna
          </note>
          <note>
            med anledning av prop. 1992/93:31 Ändrad sjukersättning m.m.
          </note>
          <note>
            1992/93:Sf14 av Berith Eriksson m.fl. (v)
          </note>
          <note>
            med anledning av förs. 1992/93:RR2 Riksdagens revisorers förslag
            angående invandrarpolitikens inriktning och resultat
          </note>
          <note>
            1992/93:Sf15 av Berith Eriksson (v)
          </note>
          <note>
            1992/93:Sf16 av Sinikka Bohlin m.fl. (s)
          </note>
          <note>
            1992/93:Sf17 av Ian Wachtmeister m.fl. (nyd)
          </note>
          <note>
            med anledning av redog. 1992/93:JO1
          </note>
          <note>
            Justitieombudsmännens ämbetsberättelse
          </note>
          <note>
            1992/93:K22 av Harriet Colliander m.fl. (nyd)
          </note>
          <note>
            1992/93:K23 av Ingela Mårtensson (fp)
          </note>
          <note>
            8 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 27 november
          </note>
          <note type="speaker">
            1992/93:266 av Ian Wachtmeister (nyd) till statsrådet Alf Svensson
            om utrikes- och biståndspolitiken:
          </note>
          <note>
            Ny demokrati har vid upprepade tillfällen varnat för risken att
            övergången från kommunism till marknadsekonomi och demokrati kan
            misslyckas om inte Västeuropa hjälper till.
          </note>
          <note>
            Om de nuvarande reformvänliga regeringarna i
          </note>
          <note>
            Östeuropa förlorar makten kan detta få ödesdigra konsvekvenser
            även för Sverige. I Ryssland går de än så länge ganska oorganiserade
            nationalisterna framåt. Vladimir Zjirinovski t.ex., bl.a. känd
            för att vilja erövra Baltikum och Finland, kom i förra årets presidentval
            på tredje plats. Ju sämre ekonomin blir i Östeuropa, ju starkare
            stöd får nationalisterna.
          </note>
          <note>
            Vytautas Landsbergis sade i ett uttalande efter valet att kommunisterna
            kom tillbaks till makten i
          </note>
          <note>
            Litauen därför att biståndet från väst var för litet och kom
            för sent.
          </note>
          <note>
            Mot bakgrund av detta ter sig den svenska biståndspolitiken som
            fullständigt vettlös. Sverige ger stora summor till Afrika där
            den verkliga hjälpen bara till en bråkdel kommer fram, samtidigt
            som vi ger en mycket ringa del till områden där vi skulle kunna
            ge varaktig hjälp på ett kostnadseffektivt sätt.
          </note>
          <note>
            Den borgerliga regeringen håller krampaktigt fast vid den biståndspolitik
            som utvecklades av socialdemokraterna för många år sedan och som
            mer handlade om att främja socialismens utbredning och stödja
            diktatorer än om att hjälpa människor.
          </note>
          <note>
            Min fråga är om regeringen tänker hålla fast vid den nuvarande
            utrikes- och biståndspolitiken där man negligerar det akuta behovet
            av aktiv hjälp att bygga upp demokratin i våra grannländer?
          </note>
          <note>
            9 § Kammaren åtskildes kl. 14.01.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
