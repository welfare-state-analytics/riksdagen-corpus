<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--25</head>
          <docDate when="1992-11-17">1992-11-17</docDate>
        </div>
      </front>
      <body>
        <div>
          <note>
            Meddelande om information från regeringen
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Vid kammarens sammanträde torsdagen den 19
          </note>
          <note>
            november kl. 14.30 lämnar utrikesminister
          </note>
          <note>
            Margaretha af Ugglas (m) information om förberedelser inför Europeiska
            säkerhets- och samarbetskonferensens (ESK) ministerrådsmöte i
          </note>
          <note>
            Stockholm i december.
          </note>
          <note>
            1 § Anmälan om återtagande av plats i riksdagen
          </note>
          <note>
            Förste vice talmannen meddelade att Karl-Göran
          </note>
          <note>
            Biörsmark (fp) i dag återtagit sin plats i riksdagen, varigenom
            tjänstgöringen som ersättare upphört för Lola Björkquist.
          </note>
          <note>
            2 § Justering av protokoll
          </note>
          <note>
            Justerades protokollet för den 11 november.
          </note>
          <note>
            3 § Svar på fråga 1992/93:190 om punktskrift
          </note>
          <note type="speaker">
            Anf. 2 Socialminister BENGT WESTERBERG (fp):
          </note>
          <note>
            Herr talman! Kjell Johansson har frågat mig om regeringen avser
            att ta några initiativ för att alla som behöver lära sig punktskrift
            skall få denna möjlighet.
          </note>
          <note>
            Jag vill inledningsvis understryka vikten av att svårt synskadade
            ges möjligheter att lära sig och använda punktskrift. Det finns
            i dag omkring 10 000
          </note>
          <note>
            personer i landet med så svåra synskador att de inte kan läsa
            tryckt eller skriven text. Uppskattningsvis kan endast omkring
            1 500 av dessa personer läsa punktskrift. Detta innebär att många
            synskadade i dag i praktiken inte har något fungerande skriftspråk.
            Min principiella uppfattning är att utbildning och träning i punktskrift
            borde kunna ges inom all rehabilitering för synskadade.
          </note>
          <note>
            Det är riktigt att utbildning i punktskrift tidigare gavs i de
            särskilda omställnings- och träningskurser, s.k. OT-kurser, som
            genomfördes i
          </note>
          <note>
            Arbetsmarknadsstyrelsens och Skolöverstyrelsens regi. År 1980
            -- i samband med att den nya organisationen för yrkesinriktad
            rehabilitering vid
          </note>
          <note>
            Arbetsmarknadsinstituten, AMI, startade --
          </note>
          <note>
            upphörde OT-kurserna. Undervisningen inom dessa kurser inordnades
            då i den rehabiliteringsverksamhet som
          </note>
          <note>
            Arbetsmarknadsinstituten bedriver. Som ett led i strävandena
            att renodla den arbetsmarknadspolitiska inriktningen vid AMI har
            under senare år, enligt vad jag har inhämtat, punktskriftsutbildningen
            upphört inom AMI-
          </note>
          <note>
            organisationen.
          </note>
          <note>
            Utbildning i punktskrift ges i dag i olika former och av olika
            huvudmän. Synskadades riksförbund,
          </note>
          <note>
            SRF, anordnar självt punktskriftsundervisning inom ramen för
            ett punktskriftsprojekt som förbundet sedan år 1989 driver med
            stöd av ett särskilt statsbidrag. Förbundet anordnar även punktskriftsträning
            inom den särskilda rehabverksamhet som man med stöd av medel ur
          </note>
          <note>
            Allmänna arvsfonden bygger upp sedan några år tillbaka. Också
            vid några folkhögskolor anordnas punktskriftsutbildning.
          </note>
          <note>
            Under senare år har också syncentralerna -- inom ramen för den
            synskaderehabilitering de bedriver --
          </note>
          <note>
            påbörjat viss utbildning i punktskrift. Enligt vad jag har erfarit
            är denna utbildning, som fyller en viktig funktion för många synskadade,
            under utveckling på en del håll i landet. Jag vill i detta sammanhang
            påminna om att regeringen i den remiss till lagrådet om stöd och
            service till vissa funktionshindrade som avlämnades i början av
            oktober, föreslagit att landstingen skall få en i hälso- och sjukvårdslagen
            fastlagd skyldighet att bedriva habiliterings- och rehabiliteringsverksamhet.
            Vidare föreslås att ett särskilt statligt stimulansbidrag skall
            inrättas för att påskynda utvecklingen inom habiliterings- och
            rehabiliteringsområdet. Min bedömning är att båda dessa förslag
            bör ge goda möjligheter att utveckla bl.a. rehabiliteringen för
            synskadade. Detta bör kunna ge utrymme bl.a. för förbättrad utbildning
            och träning i punktskrift.
          </note>
          <note>
            Regeringen avser att noga följa effekterna av handikappreformen.
            Med hänsyn till vad jag har redovisat i fråga om förslagen i den
            kommande handikappreformen, är jag inte beredd att nu ta några
            ytterligare initiativ i denna fråga. Jag är dock inte främmande
            för att i framtiden återkomma i frågan, om det skulle visa sig
            nödvändigt.
          </note>
          <note type="speaker">
            Anf. 3 KJELL JOHANSSON (fp):
          </note>
          <note>
            Herr talman! Jag vill tacka socialministern för svaret. Anledningen
            till att jag ställde frågan är att jag blev litet förvånad och
            kanske t.o.m. litet upprörd när jag för en tid sedan fick höra
            att denna undervisning inte fungerar. Jag trodde nämligen att
            den gjorde det och att allt var väl. Vi tror ju ofta på det svenska
            välfärdsbygget. Men tyvärr visar det sig inte alltid vara vad
            vi väntat oss.
          </note>
          <note>
            Punktskrift är oerhört viktigt för att synskadade skall kunna
            fungera i samhället. Det är viktigt för att de skall kunna ta
            del av litteratur -- jag vet att socialministern själv är en stor
            läsare av böcker --
          </note>
          <note>
            och för att de skall klara av praktiska, enkla uppgifter i vardagslivet,
            t.ex. att märka saker och att anteckna.
          </note>
          <note>
            Till min förvåning bidrog kanske också det förhållandet att vi
            här i kammaren under den förra mandatperioden upplevde hur dåvarande
            biträdande socialministern Bengt Lindqvist, som ju som bekant
            är blind, använde sig av punktskrift.
          </note>
          <note>
            Han utgör själv ett fantastiskt åskådningsexempel på vilken oerhörd
            hjälp man har av blindskriften.
          </note>
          <note>
            Han har kunnat fungera som minister, och han kunde fungera här
            i riksdagen. Men nu är det inte bara i riksdagen som punktskriften
            behövs. Den behövs också för att synskadade skall kunna ha ett
            vanligt arbete och fungera i organisationslivet, föreningslivet
            osv.
          </note>
          <note>
            Den första förvåningen har hos mig övergått i något av en förstämning
            över den brist på prioritering som vi enligt min mening har. Jag
            har också läst i den lagrådsremiss som socialministern har lagt
            fram.
          </note>
          <note>
            Där finner jag allmäna målsättningar vilka, om man verkar i den
            riktningen, kommer att innebära en förbättring för handikappade,
            men jag hittar inga förslag till konkreta åtgärder på detta område.
          </note>
          <note type="speaker">
            Anf. 4 Socialminister BENGT WESTERBERG (fp):
          </note>
          <note>
            Herr talman! Jag har ingen annan uppfattning i dessa frågor än
            Kjell Johansson. Det finns inte enbart allmänna målsättningar
            i lagrådsremissen, och det som så småningom skall bli propositionen,
            utan regeringen föreslår också att pengar skall anslås för att
            runt om i landet bygga upp habilitering och rehabilitering för
            bl.a. detta ändamål, men naturligtvis också för annan verksamhet
            som berör personer med olika funktionshinder.
          </note>
          <note type="speaker">
            Anf. 5 KJELL JOHANSSON (fp):
          </note>
          <note>
            Herr talman! Jag är naturligtvis nöjd med detta, även om jag
            inte är helt nöjd med svaret. Jag hade gärna sett att man vidtagit
            åtgärder nu, eller inom en snar framtid, som inneburit att man
            centraliserat denna utbildning. Eftersom den är resurskrävande
            och kräver speciella insikter tror jag inte på att sprida ut den
            alltför mycket. Det har också
          </note>
          <note>
            Synskadades riksförbund självt betonat. Det är ett bekymmer att
            undervisningen är så splittrad och därför inte fungerar.
          </note>
          <note>
            Jag får väl nöja mig med detta svar och det löfte som socialministern
            har gett om att åtgärder skall vidtas om det skulle visa sig nödvändigt.
            Om socialministern står fast vid detta löfte, och det är jag övertygad
            om, får vi se snara förbättringar på detta område.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:197 om
          </note>
          <note>
            Tjeckoslovakiens delning
          </note>
          <note>
            Anf. 6 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Karin Wegestål har frågat mig om jag som blivande
            ordförande i ESK kommer att ta upp frågan om Tjeckoslovakiens
            delning på ESK:s dagordning.
          </note>
          <note>
            Som en följd av de val som ägde rum i juni månad i
          </note>
          <note>
            Tjeckoslovakien har under hösten 1992
          </note>
          <note>
            förhandlingar pågått om en upplösning av den tjeckoslovakiska
            federationen, till en början mellan den tjeckiske ledaren Klaus
            och den slovakiske ledaren Meciar och senare mellan de bägge delstatsregeringarna.
            Hittills uppges 16 av de 26
          </note>
          <note>
            avtal som skall reglera delningen ha undertecknats rörande bl.a.
            en tullunion och monetärt samarbete under en övergångsperiod.
          </note>
          <note>
            Inom kort kommer det folkvalda federala parlamentet att ta ställning
            till ett lagförslag om upplösning av federationen. Beslut väntas
            under denna månad.
          </note>
          <note>
            I Slovakien avses en ''ratificerande folkomröstning'' att genomföras
            i mitten av december. Det tjeckiska delstatsparlamentet väntas
            inte besluta om en folkomröstning i den tjeckiska delen av landet,
            även om ett sådant förslag föreligger från det socialdemokratiska
            partiet.
          </note>
          <note>
            En överväldigande majoritet av befolkningen, 80--
          </note>
          <note>
            90 %, är enligt opinionsundersökningar inställd på att Tjeckoslovakien
            kommer att delas.
          </note>
          <note>
            Efter det kommunistiska systemets fall har Europas karta förändrats
            på ett omvälvande sätt. Nya stater har uppstått, i en del fall
            efter omfattande våldsoch krigshandlingar.
          </note>
          <note>
            Mot denna bakgrund finns det allt skäl att välkomna att den tjeckoslovakiska
            delningsprocessen hittills kunnat ske under fredliga och demokratiskt
            ordnade förhållanden.
          </note>
          <note>
            Ur ett ESK-perspektiv är detta ett viktigt konstaterande, eftersom
            redan ESK:s Slutakt från
          </note>
          <note>
            1975 förutsåg att gränser skulle kunna ändras med fredliga medel.
          </note>
          <note>
            I den utsträckning tvister följer av delningen förutsätter jag
            att dessa kan lösas med fredliga medel, om så är nödvändigt under
            medverkan av tredje part.
          </note>
          <note>
            Mot denna bakgrund finns det skäl att välkomna att
          </note>
          <note>
            ESK:s tredje ordinarie ministerrådsmöte, som äger rum den 14--15
            december i Stockholm, väntas fatta beslut om nya instrument för
            fredlig lösning av tvister inom ESK:s ram.
          </note>
          <note>
            Det finns inga skäl att nu förutse att Sverige som ordförande
            kommer att ha anledning att ta upp frågan om delningen vid ministerrådsmötet.
          </note>
          <note type="speaker">
            Anf. 7 KARIN WEGESTÅL (s):
          </note>
          <note>
            Herr talman! Fru utrikesminister! Jag tackar för svaret.
          </note>
          <note>
            Jag är litet besviken över att ESK väntar till dess man har resultatet
            framför sig, för att se om det kommer att gå lyckligt. Då skall
            man försöka bidra till att de tvister som eventuellt uppkommer
            skall kunna lösas med fredliga medel. Jag är orolig för att det
            skall uppstå en situation i Tjeckoslovakien som liknar den i Jugoslavien,
            inte minst med tanke på det sätt på vilket den här delningen har
            tillkommit.
          </note>
          <note>
            Inget av de ledande partierna hade frågan om delning uppe i valrörelsen.
            Meciars parti var en folkrörelse för rättvisa och likaberättigande
            åt
          </note>
          <note>
            Tjeckoslovakien, under det att Klaus parti är det konservativa
            partiet i den tjeckiska delen. Där sade sig partiledaren själv
            vara en garant för att landet inte skulle delas.
          </note>
          <note>
            Folket har velat ha en folkomröstning. De opinionsundersökningar
            som jag har hört talas om -- vi gjorde ett besök i Prag under
            vår utskottsresa i september -- visade att folket, både i den
            tjeckiska och i den slovakiska delen, inte ville ha en delning.
          </note>
          <note>
            Sedan måste man ha en viss majoritet för att få igenom delningsförslaget.
            Det har gjorts ett försök i parlamentet att få majoritet för ett
            sådant lagförslag, och det har misslyckats. Därför menar jag att
            talet om samförstånd i omvärlden är oroväckande. Det kan göra
            att man inte ser de varningssignaler som finns.
          </note>
          <note>
            Anf. 8 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det finns naturligtvis ingen anledning att välkomna
            Tjeckoslovakiens delning. Samtidigt måste vi ju ändå acceptera
            den utveckling som sker.
          </note>
          <note>
            Jag delar nog inte Karin Wegeståls bakgrundsbeskrivning helt
            och hållet. Jag tror att
          </note>
          <note>
            Meciar i sin valkampanj i Slovakien förde fram ett budskap om
            ett självständigt Slovakien. De många röster som Meciar fick i
            det valet var ett budskap om att det fanns en kraftig rörelse
            för detta i
          </note>
          <note>
            Slovakien. Däremot är det riktigt att Klaus i den tjeckiska delen
            av Tjeckoslovakien önskade bevara en stat.
          </note>
          <note>
            Som jag sade i mitt svar, tycker jag ändå att det finns anledning
            att notera att det sker en skilsmässa under fredliga former här.
            Det är en klart uttalad strävan hos de berörda parterna att det
            skall ske under fredliga former.
          </note>
          <note>
            Jag hade tillfälle att i går överlägga med den tjeckoslovakiske
            utrikesministern och diskutera dessa frågor. Det är mitt bestämda
            intryck att det finns en strävan att göra detta. Vi har även fått
            bevis för det genom att man har accepterat EG:s försök att bilägga
            tvisten om den här dammen mellan Slovakien och Ungern.
          </note>
          <note type="speaker">
            Anf. 9 KARIN WEGESTÅL (s):
          </note>
          <note>
            Herr talman! Det finns många faktorer som oroar i detta. Det
            gäller inte minst Slovakiens situation.
          </note>
          <note>
            Det är ett mycket fattigare område än det tjeckiska.
          </note>
          <note>
            Man har en mycket hög arbetslöshet där, och den förväntas kunna
            fördubblas. Man har en utslagen försvarsindustri som inte längre
            fungerar och ett gammaldags jordbruk. Dessutom har man ett dåligt
            socialt skyddsnät, en stor zigensk befolkning och en aktiv stor
            ungersk minoritet. Till detta kommer då konflikten kring kraftverket,
            som utrikesministern tog upp.
          </note>
          <note>
            När man nu föreslår att Slovakien skall få en större rättvisa
            blir kanske resultatet att det blir mycket sämre. Med alla dessa
            orosmoment finns det en stor risk för att det kan uppstå konflikter.
            De uppgifter som jag har här, har jag fått från svenska ambassaden
            när vi var där med försvarsutskottet i september. Jag förutsätter
            att de är riktiga och att detta inte har förelagts folket. Här
            genomdriver man en delning utan att folket har fått säga sitt.
          </note>
          <note>
            Anf. 10 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Nu kommer vi att få se en rad omröstningar i det
            federala parlamentet och delstatsparlamenten. Det skall även äga
            rum en folkomröstning i Slovakien. Då får vi se utgången av detta.
          </note>
          <note>
            Jag håller med Karin Wegestål om att det finns anledning till
            oro. Men det omvärlden kan göra är att erbjuda samarbete och stöd
            och att hela tiden vara en engagerad diskussionspartner. Jag tror
            att det är mycket viktigt. Dessutom bör man hela tiden uppmana
            företrädarna till respekt för rättsstatens principer, mänskliga
            rättigheter och fredliga lösningar av tvister.
          </note>
          <note type="speaker">
            Anf. 11 KARIN WEGESTÅL (s):
          </note>
          <note>
            Herr talman! Jag är mycket nöjd med att fru utrikesministern
            delar min oro i den här frågan. Då har jag ändå sått ett frö.
            Jag ser mycket allvarligt på detta. Den föreslagna folkomröstningen
            blir en ratificerande folkomröstning. Den kommer alltså efteråt
            -- om man nu kan genomföra detta -- och inte i förväg som ett
            rådgivande instrument.
          </note>
          <note>
            Den 1 november försökte man få igenom ett lagförslag om delning
            i parlamentet. Det kräver tre femtedels majoritet, men det föll.
            Man fick inte den majoritet som man behövde för detta. Ändå träffades
            de båda partiledarna och beslöt att tidtabellen skall fortsätta
            att gälla och att man skall dela landet innan årets utgång. Jag
            är mycket nöjd med att vi i Sverige observerar det. Det var därför
            jag ville ta upp den här frågan i dag.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:205 om kunskapsutbyte mellan Baltikum
            och Sverige
          </note>
          <note>
            Anf. 12 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Christer Lindblom har frågat mig om regeringen är
            beredd att verka för stöd till småskaligt kunskapsutbyte och kontaktskapande
            verksamhet mellan Baltikum och Sverige. Detta skulle kunna ske
            genom att statligt stöd anvisades till lämplig instans på regional
            nivå.
          </note>
          <note>
            Under de senaste åren har ett mångfaldigt kontaktutbyte skett
            mellan Baltikum och Sverige.
          </note>
          <note>
            Engagemanget har varit stort på alla nivåer i samhället. Mycket
            av detta sker på frivillig väg, men en målsättning för det statliga
            stödet till kunskapsöverföring har just varit att underlätta och
            främja småskaligt kontaktutbyte. Detta har vi gjort genom att
            lämna medel till SIDA för stöd genom folkrörelser och enskilda
            organisationer men även till BITS, som bl.a. har ställt en medelsram
            till
          </note>
          <note>
            Kommunförbundets förfogande för att främja vänortssamarbete och
            kontakter med Baltikum på kommunal nivå. Härigenom ges förutsättningar
            att på en decentraliserad nivå bidra med medel för kontaktskapande
            och utbyte.
          </note>
          <note>
            Jag kan också nämna att SIDA nyligen har slutit ett avtal med
            Sjukvårdens Östeuropakommitté.
          </note>
          <note>
            Kommittén har bildats i syfte att möjliggöra en ökad kunskapsöverföring
            -- i första hand till de baltiska staterna -- inom hälso- och
            sjukvård.
          </note>
          <note>
            Därutöver är Svenska institutet aktivt engagerat i kultur- och
            erfarenhetsutbytet med Baltikum. Det finns ett flertal stipendier,
            t.ex. forskar- och gäststipendier. På kulturområdet finns ett
            betydande utbyte av experter, bl.a. inom musikoch museivärlden.
          </note>
          <note>
            Mitt svar är alltså att det av frågeställaren efterlysta stödet
            i stor utsträckning redan finns i dag, och regeringen har som
            mål att ytterligare utveckla dessa samarbetsformer.
          </note>
          <note>
            Bl.a. kan jag nämna att regeringen för närvarande överväger att
            anvisa medel för kunskapsöverföring på regional nivå t.ex. genom
            länsstyrelserna.
          </note>
          <note type="speaker">
            Anf. 13 CHRISTER LINDBLOM (fp):
          </note>
          <note>
            Herr talman! Fru utrikesminister! Jag tackar för svaret, framför
            allt för den mycket positiva grundtonen i det.
          </note>
          <note>
            Bakgrunden till min fråga är att jag utifrån mitt län,
          </note>
          <note>
            Kalmar län, har väldigt omfattande erfarenhet av utbyten med
            de baltiska länderna. Vi har av tradition, bl.a. på grund av det
            geografiska läget, fått ett omfattande utbyte.
          </note>
          <note>
            Vi har under den här hösten bildat en länskommitté för att samordna,
            stötta och förmedla både medel till kunskapsutbyte och erfarenheter
            från olika projekt. I kommittén sitter representanter för bl.a.
          </note>
          <note>
            landsting, kommunförbund, handelskammare och företag samt riksdagsledamöter.
          </note>
          <note>
            Vår förhoppning med denna kommitté är naturligtvis att vi skall
            kunna disponera medel från biståndsbudgeten. Med en ganska ringa
            del av biståndsbudgeten skulle man ändå kunna få ganska hög kostnadseffektivitet
            genom att det i väldigt stor utsträckning är fråga om ett utbyte
            människa till människa. Vår avsikt är också att inventera förekomsten
            av olika projekt i länet, för att på så sätt kunna tipsa de olika
            initiativtagarna om att det finns andra som jobbar med samma sak.
          </note>
          <note>
            Problemet är att det nu i allt större utsträckning dyker upp
            bekymmer med att klara trafiken över
          </note>
          <note>
            Östersjön. Det är mycket svårt att få loss pengar på den baltiska
            sidan för ganska enkla kunskapsutbyten, exempelvis för att åka
            dit och studera skola och förvaltning.
          </note>
          <note>
            Jag har ett exempel som jag tycker litet grand belyser skillnaden
            i valuta. Kalmar har i Litauen en vänort som heter Panevezys.
            Presidiet där planerar att åka till Kalmar. Om man sätter flygresan
            för dem i relation till deras budget skulle det motsvara en kostnad
            på ungefär två miljoner för Kalmars del.
          </note>
          <note>
            Följaktligen blir sådana här utbyten naturligtvis väldigt svåra
            att utföra.
          </note>
          <note>
            Anf. 14 c1 &gt; Utrikesminister MARGHARETHA
          </note>
          <note type="speaker">
            c0 &gt; AF UGGLAS (m):
          </note>
          <note>
            Herr talman! Visst är det som Christer Lindblom säger. Jag tror
            att det vi måste satsa på är en blandning av frivilliga insatser,
            de statliga pengar som finns till förfogande och vad kommuner
            och landsting kan tänkas ställa upp med för detta kontaktutbyte.
            Därför har vi just ställt en kostnadsram till Kommunförbundets
            förfogande, och vi diskuterar nu, i samarbete med
          </note>
          <note>
            Civildepartementet, möjligheten att också länsstyrelserna kunde
            förfoga över någon form av anslag.
          </note>
          <note>
            Som vi alla vet är det i dag, på alla håll och kanter, en mycket
            tuff kapplöpning om de statliga anslagen. Vi måste därför försöka
            se till att medlen hela tiden används på allra bästa sätt. Jag
            tycker emellertid att det som Christer Lindblom har tagit upp
            är en angelägen sak. Det är en verksamhet där det både är fråga
            om frivillighet och finns en möjlighet till statligt stöd.
          </note>
          <note type="speaker">
            Anf. 15 CHRISTER LINDBLOM (fp):
          </note>
          <note>
            Herr talman! Jag tror att vi är överens om angelägenheten i detta
            projekt. Problemet är kanske att det i dag finns en väldig mängd
            projektmedel som så att säga redan är bundet och intecknat, medan
            det finns väldigt litet av vad man skulle kunna kalla ad hoc-medel,
            dvs. medel som kan användas när det plötsligt uppstår behov av
            ett utbyte. Att i en sådan situation söka bidrag för t.ex.
          </note>
          <note>
            en resa hos våra biståndsorganisationer, det låter sig inte göras,
            eftersom byråkratin blir för omfattande.
          </note>
          <note>
            Det är i det sammanhanget som jag tror att det regionala stödet
            kan fungera bra. Om det finns en möjlighet att styra pengar till
            exempelvis länsstyrelserna eller till en kommitté som vår, där
            också länsstyrelsen är engagerad, tror jag att det skulle kunna
            innebära att utbytet av dessa pengar ökar. Det skulle då också
            ge en mycket större effektivitet i samarbetet med Baltikum. Tack
            så mycket!
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:55 om åtgärder för att motverka snedrekrytering
            till högskolan
          </note>
          <note>
            Anf. 16 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Hans Göran Franck har frågat på vilket sätt regeringen
            avser att motverka snedrekryteringen till högskolan så att befintlig
            begåvningsreserv tillvaratas.
          </note>
          <note>
            Just nu genomförs, på uppdrag av regeringen, en offentlig utredning,
            vars syfte är att analysera hur de sociala skillnaderna inverkar
            på rekryteringen till högre utbildning.
          </note>
          <note>
            Resultatet från dessa analyser förväntas bli klara först nästa
            år, och det kan då finnas anledning att återkomma närmare till
            snedrekryteringsfrågorna.
          </note>
          <note>
            Jag vill emellertid redan nu redovisa några fakta i frågan.
          </note>
          <note>
            Jämfört med många andra jämförbara industriländer har Sverige
            haft en markant minskning av den sociala snedrekryteringen till
            högre utbildning under efterkrigstiden. Denna utjämningsutveckling
            upphörde emellertid under
          </note>
          <note>
            1980-talet.
          </note>
          <note>
            För att en allt större andel av de studieintresserade ungdomarna
            från hem utan studietradition skall välja att läsa vidare, krävs
            bl.a. att utbildningsvillkoren för dessa ungdomar ändras jämfört
            med 1980-talet.
          </note>
          <note>
            Ett villkor, herr talman, är att en akademisk utbildning uppfattas
            som en bra investering för den enskilde med hänsyn till framtida
            inkomster och studieskulder. Under 1970- och 1980-talen har vi
            haft en kraftig inkomstutjämning mellan olika utbildningsgrupper
            på arbetsmarknaden. Detta i kombination med höga och långvariga
            studieskulder har rimligen haft en återhållande inverkan på ungdomars
            intresse för högre studier.
          </note>
          <note>
            Ett annat villkor är att det finns tillräckligt med utbildningsplatser
            för att ta emot nya studerandegrupper. Under 1970- och 1980-talen
            hölls antagningssiffrorna på en i stort sett konstant nivå. Det
            är knappast förvånande att den sociala snedrekryteringen inte
            förbättrades under denna period.
          </note>
          <note>
            Regeringens utbildningspolitik innebär att förutsättningarna
            för fler ungdomar att läsa vidare på universitet och högskolor
            förbättras. En kraftig utökning har skett av antalet utbildningsplatser.
          </note>
          <note>
            Ett tredje villkor är att det för studieintresserade elever finns
            övergångs- och kompletteringsmöjligheter, så att de som upplever
            att deras tidigare studieval var felaktigt kan rätta till detta.
          </note>
          <note>
            Dessa exempel på åtgärder leder till att villkoren förbättras
            för den som väljer att läsa vidare. Vi kan därmed enligt min mening
            räkna med att fler elever från hem utan studietraditioner upptäcker
            fördelarna med att skaffa sig en högre utbildning under 1990-talet.
          </note>
          <note type="speaker">
            Anf. 17 HANS GÖRAN FRANCK (s):
          </note>
          <note>
            Herr talman! Jag tackar utbildningsministern för svaret.
          </note>
          <note>
            Den utredning som utbildningsministern talar om kom till några
            år efter det att jag och ett antal andra riksdagsledamöter väckte
            en motion i vilken vi just bad om en utredning av det här slaget.
            Jag har nu här framför mig direktiven till utredningen, dvs.
          </note>
          <note>
            Utredningen om den sociala snedrekryteringen till högre studier.
            Hur ser utbildningsministern på direktiven till den här utredningen?
            I direktiven läggs ju betydligt större vikt vid sociala faktorer
            som hinder för att man skall kunna komma åt snedrekryteringen.
          </note>
          <note>
            Utbildningsministern nämner också betydelsen av studietraditioner
            och de psykologiska faktorerna, men i utbildningsministerns olika
            villkor för att en förbättring skall kunna ske tonas dessa faktorer
            ändå ner. Det som där framträder mest är vissa ekonomiska faktorer,
            som jag inte nu behöver upprepa.
          </note>
          <note>
            Jag tycker att utbildningsministern kanske överdriver betydelsen
            av de inkomstförändringar som har skett. Även om det har skett
            vissa förbättringar på detta område efter andra världskriget,
            har det ju trots allt sedan jag studerade vid universitetet inte
            skett några stora förändringar. Det är framför allt på gymnasienivå
            som förändringar har kommit till.
          </note>
          <note>
            Anf. 18 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det är korrekt att den utredning jag hänvisade till
            har en del tid på nacken. Jag valde när jag tillträdde som utbildningsminister
            att inte ändra i direktiven, även om jag möjligen hade formulerat
            enskildheter i direktiven annorlunda om jag själv hade skrivit
            dem. Jag sade mig i stället: Låt utredningen fullfölja sitt arbete.
            Den kan säkerligen komma med intressanta iakttagelser.
          </note>
          <note>
            Vad jag i mitt svar till Hans Göran Franck har velat göra är
            att komplettera den ansats -- Hans Göran
          </note>
          <note>
            Franck har läst svaret riktigt -- som utredningen har med ett
            antal andra hypotetiska påpekanden om var orsaken till bekymren
            kan ligga.
          </note>
          <note>
            Jag är för min del, herr talman, personligen alldeles övertygad
            om att den dåliga avkastningen från högre utbildning är ett avgörande
            skäl till varför ungdomar från icke studiemotiverade hem inte
            väljer att gå vidare, med den skuldsättning det samtidigt innebär.
            Där det redan från början finns ett hinder i intresse eller social
            tradition innebär det naturligtvis ett ytterligare hinder om det
            inte kan visas att utbildningen faktiskt ger avkastning för den
            enskilde i form av en högre levnadsstandard.
          </note>
          <note>
            Låt mig därtill lägga, att det är en händelse som ser ut som
            en tanke att den sociala snedrekryteringen faktiskt blev bättre
            under den tid då högskolan var hyggligt fri. Under den tid då
            man, bl.a. för att skynda på utvecklingen mot en jämnare social
            rekrytering, totalreglerade hela den högre utbildningen, herr
            talman, då bröts däremot trenden, då gick det åt fel håll.
          </note>
          <note>
            Jag skulle därför, som en komplettering till mitt tidigare redovisade
            svar, vilja understryka inkomstförändringarnas betydelse. Jag
            vill emellertid också gärna tillägga, att jag tror att den frigörelse
            av universitet och högskolor som vi nu står inför kommer att ge
            ett väsentligt bidrag till att rätta till den eländiga tingens
            ordning som vi faktiskt för närvarande lever med.
          </note>
          <note type="speaker">
            Anf. 19 HANS GÖRAN FRANCK (s):
          </note>
          <note>
            Herr talman! Jag vill inte alls bortse från den betydelse som
            lönesättningen inom den akademiska världen har. Men vi vet ju
            ändå att skuldsättning inte bara är en ekonomisk fråga, utan det
            är också i hög grad en psykologisk fråga. Det finns inom socialgrupp
            tre, och delvis också inom socialgrupp två, ett starkt motstånd
            emot skuldsättning.
          </note>
          <note>
            Det är därför jag menar att man måste ägna mer tankar åt hur
            man skall kunna förändra studiemedelssystemet på ett sådant sätt
            att det stimulerar. Det räcker inte med att bara tala om att de
            studerande kanske i framtiden kommer att få ett mer välavlönat
            arbete. Ett faktum är ju att det som hindrar i dag i stor utsträckning
            är arbetslösheten på den här marknaden.
          </note>
          <note>
            Anf. 20 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! I det senare hänseendet har vi självfallet inte
            olikartade uppfattningar. Det finns, herr talman, naturligtvis
            ett givet samband mellan den avkastning som högre utbildningar
            av hygglig varaktighet ger och studiemedelssystemet. Ju sämre
            avkastning i ekonomiska termer, i form av högre lön på högre utbildning,
            är, desto större blir kraven på studiemedelssystemet att kompensera
            vad senare högre löner inte förmår åstadkomma.
          </note>
          <note>
            Jag delar Hans Göran Francks uppfattning att vi inte kommer att
            hinna nå fram med den enligt min mening önskvärda omläggningen
            av lönestrukturen tillräckligt fort. Därför har jag också tillsatt
            en utredare som faktiskt, fri från direktiv, har order om att
            tänka fritt på hur ett nytt studiemedelssystem borde se ut. Han
            kommer att redovisa sin första rapport strax före jul, och på
            basis av denna rapport kommer regeringen att avgöra hur den fortsatta
            beredningen av studiemedelssystemets omformning skall se ut.
          </note>
          <note>
            Jag är personligen övertygad om, herr talman, att det nuvarande
            studiemedelssystemet inte går att bibehålla.
          </note>
          <note type="speaker">
            Anf. 21 HANS GÖRAN FRANCK (s):
          </note>
          <note>
            Herr talman! Vi talade nyss om den av statsrådet
          </note>
          <note>
            Göransson tillsatta utredningen. Jag hoppas verkligen att utbildningsministern
            ser till att utredningen blir färdig till februari, vilket är
            tidsfristen för den.
          </note>
          <note>
            Jag vill dessutom fästa utbildningsministerns uppmärksamhet på
            en annan undersökning, nämligen den som är gjord av Verket för
            högskoleservice. I den utredningen talas det om effekterna av
            förändrade regler vid provurvalet.
          </note>
          <note>
            Det rör sig i det sammanhanget om vuxenutbildade. Utredningen
            konstaterar i sin slutsats att vissa förändringar i reglerna endast
            hade marginell effekt.
          </note>
          <note>
            Har utbildningsministern studerat den här rapporten, och vilka
            slutsatser drar utbildningsministern i så fall av detta? Är några
            åtgärder att vänta? Här är vi verkligen inne på betydelsen av
            att komma åt de psykologiska faktorerna och studietraditionen
            för att kunna minska den sociala snedrekryteringen.
          </note>
          <note>
            Anf. 22 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag törs inte utesluta att det är korrekt att olikartade
            grunder för urval till högre utbildning kan spela roll för den
            sociala snedrekryteringen eller för möjligheterna att avhjälpa
            den.
          </note>
          <note>
            Som Hans Göran Franck emellertid säkert vet behandlar riksdagen
            just nu ett förslag enligt vilket det enligt regeringens mening
            kommer att vara upp till varje universitet och högskola att i
            framtiden, inom ramen för ett antal uppräknade urvalsgrunder,
            själva avgöra hur man bäst kan tillgodose de krav som resp. utbildning
            ställer. Jag utgår, herr talman, från att varje högskola i valet
            av urvalsprocesser noga kommer att ge akt på att dessa också skall
            främja en rimligare social rekrytering liksom, herr talman, en
            rekrytering med en rimligare fördelning mellan könen.
          </note>
          <note type="speaker">
            Anf. 23 HANS GÖRAN FRANCK (s):
          </note>
          <note>
            Herr talman! Avslutningsvis vill jag ta upp ytterligare en fråga,
            eftersom utbildningsministern har talat om förändringar i studiemedelssystemet.
          </note>
          <note>
            Jag tror inte att det finns förutsättningar för att införa studielön
            i dag. Det studiemedelssystem vi har i dag är byråkratiskt och
            delvis onödigt kostsamt. Hur ser utbildningsministern i princip
            på frågan om att man skulle kunna införa något som liknar studielön?
          </note>
          <note>
            Anf. 24 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag skall inte gå händelserna i förväg när det gäller
            den utredning som jag mycket distinkt gjorde villkorslös. Om man
            sätter upp villkor är det ingen större mening med att be om en
            utredning.
          </note>
          <note>
            Personligen kan jag gärna medge att idéen med lön för studier
            känns svår att förena med föreställningen att studier faktiskt
            är en investering i den egna framtiden.
          </note>
          <note type="speaker">
            Anf. 25 HANS GÖRAN FRANCK (s):
          </note>
          <note>
            Herr talman! Låt mig bara säga att jag tycker att utbildningsministern
            gör en överbetoning av sådana här investeringsaspekter som kommer
            från näringslivet. På många andra områden kan den som studerar
            få ersättning som kan liknas vid lön. Jag tycker att det är mycket
            viktigt att vi får ett system som gör studier attraktiva och där
            de inte bara ses som en möjlighet till investeringar för framtiden.
          </note>
          <note>
            Anf. 26 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag frestar nu på talmannens tålamod.
          </note>
          <note>
            När jag talar om investeringar i den egna framtiden, talar jag
            faktiskt inte så mycket om ekonomi som
          </note>
          <note>
            Hans Göran Franck tror. Jag talar i stället om drivkrafter. Man
            skall lägga ned det bästa man har på den utbildning man föresätter
            sig att skaffa. Jag tror att ett studielönesystem är svårt att
            förena med sådana drivkrafter.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:93 om kårobligatoriet
          </note>
          <note>
            Anf. 27 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Lennart Fridén har frågat mig om när jag kan lämna
            ett förslag om upphävande av kårobligatoriet.
          </note>
          <note>
            Jag anförde i budgetpropositionen för budgetåret
          </note>
          <note>
            1992/93 att frågan om de närmare formerna för hur en avveckling
            av det generella kravet på att studenten skall tillhöra studerandesammanslutning
            -- som kårobligatoriet officiellt benämns -- kan ske, skulle bli
            föremål för ytterligare beredning inom regeringskansliet innan
            proposition framläggs. Arbetet med detta pågår fortfarande. Den
            särskilda sakkunnige, som har uppdraget att analysera hur en avveckling
            av kårobligatoriet kan ske, beräknas avlämna sina bedömningar
            under december månad. Jag ämnar återkomma med ett förslag till
            avskaffande av det s.k. kårobligatoriet i den proposition om grundläggande
            högskoleutbildning som framläggs i februari nästa år.
          </note>
          <note type="speaker">
            Anf. 28 LENNART FRIDÉN (m):
          </note>
          <note>
            Herr talman! Jag ber att få tacka statsrådet för svaret. Det
            var kort, klart och konkret. När jag för ungefär ett kvarts sekel
            sedan själv var studentpolitiker brottades vi hårt med den här
            frågan. Man hade tidigare brottats med frågan under ett par studentgenerationer,
            och den syntes nästan vara evig. Nu ser vi kanske -- jag säger
            kanske eftersom det kan hända så mycket --
          </note>
          <note>
            slutpunkten. Låt mig bara hoppas att studenterna i december månad
            kommer att uppfatta utbildningsministern lika positivt som den
            luvbeklädde givaren som dyker upp på kvällen den
          </note>
          <note>
            24 december.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:105 om studiemedlen till högskolestuderande
          </note>
          <note>
            Anf. 29 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Lennart Fridén har frågat mig vilka åtgärder jag
            är beredd att vidtaga för att bereda möjlighet att uppbära studiemedel
            som står i proportion till studieinsatsen.
          </note>
          <note>
            Enligt studeistödslagen (1973:349) kan studiemedel utgå såväl
            vid heltidsstudier som vid deltidsstudier.
          </note>
          <note>
            Till deltidsstuderande utgår dock studiemedel endast om den studerande
            bedriver studierna på minst halvtid. Vid halvtidstudier utgår
            studiemedel med hälften av det belopp som skulle ha utgått vid
            heltidsstudier. Med heltidsstudier avses för de allra flesta utbildningar
            inom högskolan att den studerande följer gällande studieplan,
            dvs. läser 20
          </note>
          <note>
            poäng per termin. Motsvarande för halvtidsstudier är 10 poäng
            per termin.
          </note>
          <note>
            Fortsatta studiemedel skall enligt studiestödslagen endast utgå
            om det med hänsyn till de resultat som en studerande har uppnått
            är sannolikt, att han kommer att slutföra studierna inom normal
            tid. Vid denna bedömning skall hänsyn också tas till förhållanden
            av personlig natur som kan antas ha inverkat på studieresultaten.
            Centrala studiestödsnämnden (CSN) har utfärdat närmare föreskrifter
            för en sådan meritprövning. Enligt föreskrifterna skall därvid
            hänsyn tas till om en studerande försenats i studierna på grund
            av bl.a.
          </note>
          <note>
            fysiskt handikapp.
          </note>
          <note>
            Det nuvarande systemet med studiemedel för heltid eller deltid
            har tillämpats under en mycket lång tid. Jag finner det vara tveksamt
            -- inte minst av rent praktiska administrativa skäl -- att tillskapa
            en ny ordning där studerande i förväg fritt får välja den studietakt
            mot vilken meritprövning för fortsatta studiemedel sedan skulle
            ske. Det finns även en risk att organisationen av studierna vid
            högskolan skulle påverkas negativt av en sådan ändring.
          </note>
          <note>
            Jag vill slutligen nämna att det nuvarande studiemedelssystemet
            är föremål för översyn inom
          </note>
          <note>
            Utbildningsdepartementet. En rapport beräknas bli offentliggjord
            före mitten på december.
          </note>
          <note type="speaker">
            Anf. 30 LENNART FRIDÉN (m):
          </note>
          <note>
            Herr talman! Jag tackar statsrådet för svaret på min fråga. Även
            när det gäller denna fråga kommer det tydligen att hända positiva
            saker i december. Jag skall dock inte upprepa vad jag sade tidigare.
          </note>
          <note>
            Jag är dock litet fundersam, eftersom det har påpekats för mig
            att det inte är så lätt att få CSN att ta sådan hänsyn. I min
            fråga tog jag personer med dyslexi som exempel. De är tvungna
            att välja en långsammare studietakt. Det har ibland hävdats bl.a.
            från CSN att personer med sådana problem är berättigade till så
            pass mycket hjälp att man inte tar den hänsyn som behövs.
          </note>
          <note>
            Den som läser kurser och uppnår 18 eller 19 poäng av de totalt
            20 poäng som en termin omfattar skulle bara få 50 %, dvs. samma
            summa som de som bara läser 10 poäng under en termin får. Det
            har upplevts som orättvist. Det kan inte röra sig om särskilt
            många människor. Jag har förståelse för det som sägs i svaret,
            att man inte fritt får välja den studietakt mot vilken meritprövning
            för fortsatta studiemedel skulle kunna ske. Men för dem som inte
            väljer utan tvingas in i denna situation, måste man på något sätt
            skapa rättvisa. Statsrådet och jag -- som tillhör ett parti som
            brukar vända sig emot schabloniseringar och generella regler --
          </note>
          <note>
            borde kunna vara överens om att det när det gäller sådana här
            bestämmelser är viktigt att man verkligen tar den hänsyn i individuella
            fall som de studerande har rätt till.
          </note>
          <note>
            Anf. 31 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag kan inte bedöma om studiemedelsinstanserna tar
            den hänsyn som
          </note>
          <note>
            Lennart Fridén vill att de skall ta. Jag anser emellertid att
            undantagsregeln är till för att tillgodose den typ av hänsyn som
            Lennart Fridén med all rätt talar för. Jag skall gärna försäkra
          </note>
          <note>
            Lennart Fridén att jag personligen skall förvissa mig om att
            denna regel som studiemedelsförordningen innefattar utnyttjas
            på det sätt som lagstiftaren har ansett.
          </note>
          <note type="speaker">
            Anf. 32 LENNART FRIDÉN (m):
          </note>
          <note>
            Herr talman! Jag ber än en gång att få tacka statsrådet. Jag
            ser med stort intresse fram emot resultatet av den utredning som
            skall läggas fram i december. Det är av oerhört stor vikt -- vilket
            har påpekats tidigare i diskussionen här i kammaren i dag -- att
            vi ser över studiestödssystemet. Som det nu har utvecklats och
            är i dag är det inte bra.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:106 om grundskollärarutbildningen
          </note>
          <note>
            Anf. 33 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Lena Hjelm-Wallén har frågat mig vilka åtgärder
            jag ämnar vidta för att den parallella lärarutbildningen inte
            skall leda till att ett stort antal ett-ämneslärare utbildas för
            grundskolan.
          </note>
          <note>
            Fördjupade ämneskunskaper och alternativa vägar för studenterna
            att nå läraryrket var huvudmotiven för att införa den parallella
            lärarutbildningen. Jag vill nu liksom i lärarpropositionen framhålla
            att jag anser det vara en fördel om skolan tillförs lärare med
            olika bakgrunder och lärare med olika ämneskombinationer -- breda
            eller smala med större djup i resp. ämne.
          </note>
          <note>
            Kraven har ställts så att det skall bli möjligt att bli lärare
            även om man har ämneskunskaper bara för ett skolämne. S.k. ett-ämneslärare
            torde emellertid inte bli vanliga. I första hand torde de i stället
            bli aktuella för skolans högre stadier, vilket jag framhöll redan
            i lärarpropositionen. Lena Hjelm-
          </note>
          <note>
            Wallén oroar sig nu för att ett-ämneslärarna skall bli för många
            i grundskolan. Det gör inte jag.
          </note>
          <note>
            Sammanlagt tillfördes för årskurserna 4--9
          </note>
          <note>
            grundskollärarutbildningen 1 512 platser, varav den parallella
            lärarutbildningen 540. Ett mindre antal av platserna har besatts
            med studenter med kompetens i ett undervisningsämne. Antalet ettämneslärare
            som kommer ut ur 4--9-utbildningen med ett undervisningsämne kommer
            således att bli marginellt. Jag ser inte detta såsom någon katastrof
            relativt grundskolans 90 000 lärare.
          </note>
          <note>
            Vad gäller antagning och utbildning av lärare i framtiden har
            jag förtroende för våra universitets och högskolors kompetens.
            Jag är övertygad om att de inom ramen för tilldelade resurser
            för grundskollärarutbildning och med hänsyn till olika intressen
            -- studenternas valfrihet och skolans behov -- skall kunna avgöra
            hur många lärarstudenter av det ena eller det andra slaget som
            skall antas. Hade jag inte haft det förtroendet, hade jag inte
            kunnat stå bakom den proposition om ökad frihet i den högre utbildningen
            som för närvarande är föremål för riksdagens behandling.
          </note>
          <note>
            Lena Hjelm-Wallén har vidare uttryckt bekymmer för tomma platser
            i den nya lärarutbildningen.
          </note>
          <note>
            Rekryteringsproblem är inte ovanliga när nya utbildningar introduceras
            och informationstiden är kort. Jag vill bara påminna om att åtskilliga
            platser gapade tomma när fru Hjelm-Walléns lärarutbildning introducerades
            för några år sedan.
          </note>
          <note>
            Jag vill också notera att universitet och högskolor med positiv
            inställning till den nya utbildningen har lyckats bra med rekryteringen.
          </note>
          <note type="speaker">
            Anf. 34 LENA HJELM-WALLÉN (s):
          </note>
          <note>
            Herr talman! Man kan inte säga att den nya
          </note>
          <note>
            Unckelska lärarutbildningen har fått en flygande start. Över
            400 platser är tomma av de 540, och en tredjedel av platserna
            är besatta med studenter som är behöriga i bara ett enda ämne.
            Jag är något förvånad över att vi har en utbildningsminister,
            som tycker att det är bra att man på högskolan har lärare som
            undervisar i bara ett ämne. Det ger en så begränsad behörighet
            att det närmast är att lura de studerande in i ett yrke, där de
            sedan inte kan få arbete på just de meriterna.
          </note>
          <note>
            Jag är förvånad över att utbildningsministern inte alls tycks
            vara bekymrad över att så många tomma platser står och gapar i
            en situation där det finns ungdomar som vill bli lärare men som
            söker till den reguljära lärarutbildningen. Det är tydligen positivt
            att vi skall ha lärare med så begränsad behörighet som bara ett
            enda ämne.
          </note>
          <note>
            Anf. 35 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det märks att Lena Hjelm-Wallén och jag tillhör
            olika partier. Då ser man frågorna från två olika håll. Jag frågar
            mig inte vad som är bra för skolan i den mening som Lena Hjelm-Wallén
            företräder. Jag frågar mig: Har jag skäl att förbjuda en lärare
            med endast ett ämne att tjänstgöra och verka i skolan? Då blir
            min slutsats att det i Sveriges riksdag är svårt att avgöra i
            detalj vad en enskild lärare förmår att göra. Det stämmer mig
            till eftertanke och ödmjukhet inför möjigheten att olika lärarkompetenser
            kan spela en betydelsefull roll i skolarbetet.
          </note>
          <note>
            Egentligen leder denna diskussion till själva kärnan: tilltron
            till enskilda människors möjligheter och ytterst våra universitets
            och högskolors förmåga att utbilda väl. Den ståndpunkt som Lena
            Hjelm-Wallén intar, nämligen att vi i
          </note>
          <note>
            Sveriges riksdag i detalj skall reglera innehållet i varje lärares
            behörighet, är oförenlig med hela idén om friare universitet och
            högskolor. Då är vi tillbaka igen i det gamla träsket av linjer.
            Det trodde jag att inte ens Lena Hjelm-Wallén ville ha.
          </note>
          <note type="speaker">
            Anf. 36 LENA-HJELM WALLÉN (s):
          </note>
          <note>
            Herr talman! Nu försöker Per Unckel lägga ut ett sidospår, som
            inte har ett dugg med detta att göra.
          </note>
          <note>
            Hade han i den ödmjuka anda som han nu talar om frågat lärarutbildningsföreträdarna
            på universitet och högskolor om de hade planer på att starta någon
            sådan här typ av utbildning, hade han fått ett samfällt nej. Detta
            är ett påhitt från utbildningsdepartementet och Per Unckel.
          </note>
          <note>
            Utbildningsledaren vid Göteborgs universitet, Per
          </note>
          <note>
            Olof Bentley, skriver i Lärartidningen, nr 28:
          </note>
          <note>
            Vi har regelbundna kontakter med samtliga skolchefer i Västsverige
            sex gånger per år. Vi har diskuterat den s.k. Unckelmodellen.
            Reaktionerna är alldeles entydiga. De här lärarna kommer vi aldrig
            att anställa.
          </note>
          <note>
            Per Olof Bentley säger också att man kommer att göra om denna
            utbildning till någonting annat, när man får frihet att göra det.
          </note>
          <note>
            Anf. 37 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Om Lena Hjelm-Wallén i stället hade frågat lärarkandidaterna
            om deras intresse, är det möjligt att svaret hade blivit annorlunda.
            Det är hela idén med den nya universitets- och högskoleorganisation
            som vi nu är på väg att fatta beslut om här i riksdagen. Vi frågar
            studenterna och öppnar möjligheter för de utbildningar som studenterna
            vill ha. Jag vet, Lena Hjelm-Wallén, att många lärarutbildade
            är trilskna på denna typ av utbildning.
          </note>
          <note>
            För några dagar sedan fick jag ett brev mig tillsänt på utbildningsdepartementet
            från dem som går denna utbildning i Stockholm. De skriver: Tyvärr
            har vi funnit att vår utbildning inte är förankrad på alla håll
            inom HLS, dvs. Lärarhögskolan i
          </note>
          <note>
            Stockholm, och att den i vissa fall motarbetas.
          </note>
          <note>
            Eleverna bifogar ett brev till mig som lyder:
          </note>
          <note>
            Hej igen! Här kommer ett schema som gäller fram till praktiken
            i första hand. Jag skickar med ett utdrag ur senaste numret av
            tidningen Skolvärlden bara för att visa att det inte bara är jag
            och Lasse här på humanistisk-samhällsvetenskapliga institutionen
            som är tveksamma. Vi vill bara informera så objektivt som möjligt.
            Ta kontakt med mig snarast och meddela om ni kvarstår i utbildningen
            eller inte. Passa på att ställa frågor om oklarheter. Med vänliga
            hälsningar. Göran
          </note>
          <note>
            Swanelid, metodiklektor för området.
          </note>
          <note>
            Det är inte den attityden vi skall ha på våra högskolor utan
            en attityd som uppmuntrar eleverna att gå vidare på de utbildningar
            som de har valt.
          </note>
          <note type="speaker">
            Anf. 38 LENA HJELM-WALLÉN (s):
          </note>
          <note>
            Herr talman! Om Per Unckel hade lyssnat på de studerande, hade
            han fått veta att de i stora mängder har sökt den reguljära lärarutbildningen.
          </note>
          <note>
            Där har Per Unckel begränsat tillträdet så att många får avvisas.
            Men i den Unckelska modellen finns ett överskott på platser som
            inte får användas.
          </note>
          <note>
            Är det verkligen att lyssna på eleverna?
          </note>
          <note>
            Anf. 39 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Den grundläggande frågan är: Skall vi tillåta lärare
            att bli lärare på mer än ett sätt eller skall vi det inte? Min
            utgångspunkt är att vi skall tillåta lärare att bli lärare på
            många sätt. Vår skola och vår undervisning berikas genom att olika
            infallsvinklar medverkar i undervisningen.
          </note>
          <note>
            Lena Hjelm-Wallén säger nej. Till de elever som vill bli lärare
            på detta sätt skall det hållas upp en kall hand. Jag skall gärna
            ge Lena Hjelm-Wallén rätt i att jag inte hade en kristallkula
            och kunde i minsta detalj avgöra hur många som skulle söka den
            ena eller andra utbildningen. Just av detta skäl kommer regeringen
            inför nästa budgetår i enlighet med det förslag som nu har förelagts
            riksdagen att ge högskolorna möjlighet att själva avgöra balansen
            mellan olika utbildningsinriktningar. Men det skall utbildas enligt
            flera modeller än en. Detta är den avgörande frågan som bl.a.
            denna debatt handlar om.
          </note>
          <note type="speaker">
            Anf. 40 LENA-HJELM WALLÉN (s):
          </note>
          <note>
            Herr talman! Självklart skall vi utbilda på många olika sätt.
            Man måste vara mycket flexibel i lärarutbildningen. Det är man
            också på lärarutbildningsanstalterna. Lyssna på dem! Det är ett
            väldigt gott råd, Per Unckel. Får undervisningen väl ligga i deras
            händer, är jag säker på att det kommer att gå bra. Då kommer de
            allra flesta att göra om den Unckelska modellen till en mer normal
            utbildning.
          </note>
          <note>
            Jag tror att det förslag som nu har blivit verklighet var nyttigt
            så till vida att Per Unckel har fått se att den lärarutbildning
            som han har bekrigat under alla år sedan 1985 har en väldigt stor
            uppbackning av studerande och lärarutbildare ute på skolorna.
          </note>
          <note>
            Anf. 41 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag tror att Lena Hjelm-Wallén skall vara litet
            återhållsam när hon gör sina bedömningar. Det gäller inte minst
            om hon ser tillbaka på hur många som sökte till den av henne i
            dag så hyllade utbildningen vid motsvarande tidpunkt efter introduktionen,
            och jämför med hur många som i dag söker till den utbildning som
            jag införde och som Lena Hjelm-Wallén så hårt kritiserar.
          </note>
          <note>
            När jag ser till forskningens och den högre utbildningens villkor
            är min utgångspunkt att jag inte lämnar studenter som vill ha
            en alternativ utbildning i sticket. Jag frågar inte bara lärarutbildare,
            utan jag ger många möjlighet att medverka. Jag vet att skolan
            behöver många olika kompetenser.
          </note>
          <note>
            Herr talman! Fru Hjelm-Wallén och jag har här olika uppfattningar.
            Det är inte en tillfällighet att hon är socialdemokrat och jag
            är moderat.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:134 om studiestödet
          </note>
          <note>
            Anf. 42 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Maud Ekendahl har frågat mig vilka ändringar i studiestödslagen
            jag är beredd att överväga så att elever vid Vårdgymnasiet i
          </note>
          <note>
            Hässleholm, som påbörjat sin undervisning den 28
          </note>
          <note>
            september 1992 kan få fullt studiebidrag för hela höstterminen
            1992, trots att undervisningen under terminen inte omfattar tre
            och en halv månad.
          </note>
          <note>
            Enligt studiestödsförordningen (1973:418) 3 kap.
          </note>
          <note>
            6 § utgår studiehjälp i form av studiebidrag för hela kalenderhalvåret
            till en studerande som andra kalenderhalvåret har bedrivit studiehjälpsberättigande
            studier under minst tre och en halv månad.
          </note>
          <note>
            Vad Maud Ekendahl tar upp i sin fråga är således om ifrågavarande
            elever även skall få studiebidag för juli, augusti och september
            månad 1992 trots att gällande bestämmelser inte medger detta.
          </note>
          <note>
            Den nu aktuella kursen har tillkommit genom att regeringen har
            ställt särskilda resurser till förfogande för att möta arbetslöshet
            bland ungdomar. Ytterligare sådana resurser för bl.a.
          </note>
          <note>
            gymnasieskolan för våren 1993 har föreslagits av regeringen i
            prop. 1992/93:50 om åtgärder för att stabilisera den svenska ekonomin.
            Kurser som kan komma till stånd genom dessa åtgärder kan och bör
            givetvis inte i alla lägen starta på samma tider som skolans reguljära
            kursutbud. Tvärtom är en mycket flexibel kursstart i många fall
            både önskvärd och nödvändig. En senarelagd kursstart, såsom skett
            vid Vårdskolan i Hässleholm, är således inte något unikt utan
            torde vara ganska vanligt förekommande.
          </note>
          <note>
            Att, utöver vad gällande bestämmelser medger, ge elever som påbörjar
            sin undervisning sent under en termin studiebidrag för ett helt
            kalenderhalvår skulle därför leda till ökade statliga kostnader
            för studiehjälp, vilket jag inte är beredd att medverka till.
          </note>
          <note type="speaker">
            Anf. 43 MAUD EKENDAHL (m):
          </note>
          <note>
            Herr talman! Jag vill börja med att tacka statsrådet för svaret.
            Anledningen till min fråga är att jag har besökt Vårdgymnasiet
            i Hässleholm. Man tog där upp den här frågan, i och med att kursen
            hade startat senare. Jag kontaktade då
          </note>
          <note>
            Studiemedelsnämnden, som bekräftade att det fanns elever som
            inte var berättigade till studiemedel, eftersom studielängden
            inte omfattade tre och en halv månad.
          </note>
          <note>
            De elever det här är fråga om har inte valt att börja senare.
            Som statsrådet säger är det arbetsmarknadsskäl som har gjort att
            kursen startar senare. Detta är ungdomar som har slutat skolan
            och inte haft möjlighet att få arbete. Kommunen och arbetsförmedlingen
            drog ut på det, för att se hur många som fick arbete, och kursen
            startade något senare.
          </note>
          <note>
            Herr talman! Självfallet är jag ledsen för det svar som jag har
            fått. Jag trodde nämligen att det skulle kunna ordna sig på något
            sätt. Dessa elever jämför sig naturligtvis med andra elever på
            skolan. De elever det här är fråga om har en lika lång utbildningstid
            som andra elever. Undervisning äger rum veckorna 44, 8, 15 och
            25, då andra gymnasieelever inte går i skolan. Jag tycker att
            man skall se till hela kurslängden, i stället för att bara se
            det statiskt halvårsvis.
          </note>
          <note>
            Anf. 44 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag skulle liksom Maud Ekendahl ha varit gladare
            om jag hade kunnat säga att samhällsekonomin medger att en i och
            för sig rimlig mänsklig hänsyn hade kunnat tas i detta hänseende.
          </note>
          <note>
            Jag beklagar att det inte finns möjlighet att göra det. Situationen
            för landets ekonomi är nu sådan att några avvikelser i detta hänseende
            inte kan göras.
          </note>
          <note>
            Herr talman! Jag är lika angelägen att beklaga detta som Maud
            Ekendahl.
          </note>
          <note type="speaker">
            Anf. 45 MAUD EKENDAHL (m):
          </note>
          <note>
            Herr talman! Jag vill då bara tacka statsrådet. Detta var ett
            försök från min sida att föra fram ett aktuellt problem som förekommer
            på vissa skolor.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:193 om högskolestudier för handikappade
          </note>
          <note>
            Anf. 46 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Isa Halvarsson har frågat mig vilka åtgärder regeringen
            har vidtagit eller tänker vidta för att tillräckliga medel skall
            finnas vid den högskola där en studerande handikappad avser att
            bedriva sina studier. Frågan ställs med anledning av att UHÄ:s
            verksamhet har flyttats till det nya
          </note>
          <note>
            Verket för högskoleservice.
          </note>
          <note>
            I regleringsbrevet för budgetåret 1992/93 anges, liksom tidigare,
            att högskolestyrelsen vid resp.
          </note>
          <note>
            högskola skall avsätta medel inom ramen för sina totala anslag
            för handikappade studerande.
          </note>
          <note>
            Dessutom har Verket för högskoleservice i uppgift att sammanställa
            och till regeringen redovisa vilka resurser som använts för handikappändamål.
          </note>
          <note>
            Tidigare fick UHÄ föreskriva att resurser skulle avsättas för
            särskilda handikappändamål i högskolorna. I praktiken innebar
            detta att UHÄ
          </note>
          <note>
            föreskrev att varje universitet och högskola skulle bestrida
            kostnader för stödåtgärder till gravt handikappade studerande
            vid enheten med upp till
          </note>
          <note>
            0,15 % av de sammanlagda anslagen för grundläggande utbildning
            och att högskoleenheterna därutöver tillsammans skulle avsätta
            sammanlagt 7 miljoner kronor för en kostnadsutjämning mellan universitet
            och högskolor.
          </note>
          <note>
            Den reformering av högskolesystemet som just nu genomförs leder
            till större frihet för universitet och högskolor att disponera
            sina anslag. Bestämmelsen i regleringsbrevet om att högskolestyrelserna
            skall avsätta medel för handikappade studenter är en betoning
            av ansvaret för resp. universitet eller högskola att de skall
            ställa medel till förfogande för att handikappade skall kunna
            studera. Att så verkligen blir fallet kommer VHS sammanställning
            och redovisning av handikappresurser att visa.
          </note>
          <note>
            På samtliga universitet och högskolor finns det handikappansvariga
            som för närvarande utarbetar ett gemensamt förslag till program
            för stödåtgärder för handikappade studenter som föväntas antas
            av resp. högskolestyrelse. Detta gemensamma förslag bygger på
            och ersätter UHÄ:s allmänna råd angående jämkning av utbildningsinnehåll
            m.m.
          </note>
          <note>
            för vissa handikappade studerande.
          </note>
          <note>
            Den nya friheten för universiteten och högskolorna skall leda
            till att effektivitetsvinster kan göras i samordningen av resurser
            och principer för handikappade studenter. Jag har fullt förtroende
            för att ledningarna för universitet och högskolor kommer att se
            till att situationen för handikappade studenter förbättras.
          </note>
          <note type="speaker">
            Anf. 47 ISA HALVARSSON (fp):
          </note>
          <note>
            Herr talman! Herr statsråd! Det är bra att utbildningsministern
            uttalar fullt förtroende för att ledningarna för universitet och
            högskolor kommer att se till att situationen för handikappade
            studenter förbättras. Det finns ändå en oro för att frågan om
            högskolestudier för handikappade skall marginaliseras.
          </note>
          <note>
            I högskoleutredningen, den s.k. Grundbulten, påtalas vikten av
            en god studiemiljö i vilken studenterna tas väl om hand och ges
            bra introduktion, god kvalitet på undervisningen och tillgång
            till professionellt stöd under studietiden.
          </note>
          <note>
            Detta gäller i hög grad handikappade högskoleelever. Det är viktigt
            att den gruppen fortsätter studera. Jag förstår att statsrådet
            också menar det.
          </note>
          <note>
            Jag har tagit del av en skrivelse från Verket för högskoleservice,
            som har givits ut till samtliga handikapphandläggare på universitet
            och högskolor. Där hänvisar man till det regleringsbrev som statsrådet
            nämner och den sammanställning man har i uppdrag att lämna till
            regeringen.
          </note>
          <note>
            Man säger så här:
          </note>
          <note>
            ''Verket för högskoleservice kommer därför först vid budgetårets
            slut att gå ut med en skrivelse med vilken vi begär in de uppgifter
            departementet önskar. I vilken form denna insamling av uppgifter
            skall ske kan vi tyvärr inte informera om för tillfället men klart
            är att departementet önskar uppgift om att viss avsättning skett
            och hur resurserna använts. Detaljeringsgraden är dock ännu inte
            bestämd.''
          </note>
          <note>
            Det låter så konstigt. Vad menas med ''att viss avsättning skett''?
          </note>
          <note>
            Anf. 48 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det betyder först och främst att verket inte gärna
            kan begära att få in uppgifterna före budgetårets slut, om de
            skall vara av god kvalitet. Det bygger på det enkla antagandet
            att man endast vid årets slut vet vad som har inträffat.
          </note>
          <note>
            Formuleringen ''uppgift om att viss avsättning skett'' är helt
            enkelt en anknytning till de gamla reglerna, som stipulerade att
            en viss del av de anslag som staten tilldelade varje högskola
            skulle avsättas för att hjälpa och stödja handikappade studenter.
            Detta skall alltså inte utläsas som något elakartat eller lömskt,
            utan det är tvärtom en ambition från VHS att verka i den anda
            som vi båda så gärna vill att högskolorna skall verka i, nämligen
            att se till att handikappade studenter har goda möjligheter att
            tillgodose sina studieambitioner.
          </note>
          <note>
            Får jag också, herr talman, tillägga att jag för min del tror
            att en ökad tyngdpunkt på grundutbildningens kvalitet, om vilken
            det råder total enighet i denna kammare, kommer att innebära en
            fokusering på goda studievillkor för alla studenter, inte bara
            för dem som inte är handikappade.
          </note>
          <note type="speaker">
            Anf. 49 ISA HALVARSSON (fp):
          </note>
          <note>
            Herr talman! Jag tackar så mycket för svaret, och jag hoppas
            verkligen att det inte skall vara någon njugghet när det gäller
            de handikappade.
          </note>
          <note>
            Gymnasieskolorna ställer ofta upp mycket bra, och då förväntar
            sig de handikappade att de skall kunna gå vidare med studierna.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:201 om ökade resurser till högskolan
            i Trollhättan/Uddevalla
          </note>
          <note>
            Anf. 50 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Ingvar Johnsson har frågat mig om jag har för avsikt
            att tillföra Högskolan i
          </note>
          <note>
            Trollhättan/Uddevalla ökade resurser för utbildning och forskning
            mot bakgrund av den rådande situationen med ökande arbetslöshet
            i
          </note>
          <note>
            Fyrstadsregionen.
          </note>
          <note>
            Sedan läsåret 1991/92 har 14 000 nya utbildningsplatser tillförts
            grundutbildningen vid universitet och högskolor, varav 4 000 under
            innevarande läsår. Utbyggnaden syftar till att öka den alltför
            låga andel av varje ungdomsgeneration som genomför högre utbildning.
            Insatserna är särskilt angelägna mot bakgrund av den bristande
            utbyggnaden under 1980-talet.
          </note>
          <note>
            Till följd av eftersläpande effekter bl.a. i fråga om lokaltillgång,
            men framför allt när det gäller tillgång på lärare med god vetenskaplig
            kompetens, kan inte en angelägen utbyggnad ske så snabbt som i
            och för sig vore önskvärt. Om man alltför snabbt ökar antalet
            utbildningsplatser inom högskoleutbildningen kommer utbildningens
            kvalitet att bli lidande. Jag är mot denna bakgrund skeptisk till
            tillfälliga åtgärder. Åtgärder inom den högre utbildningens område
            måste ses i ett längre tidsperspektiv.
          </note>
          <note>
            Regeringen framlägger för övrigt inom kort ytterligare förslag
            om ökad dimensionering. Jag får därför hänvisa Ingvar Johnsson
            till dessa.
          </note>
          <note type="speaker">
            Anf. 51 INGVAR JOHNSSON (s):
          </note>
          <note>
            Herr talman! Jag tackar utbildningsministern för svaret, även
            om jag tycker att det är ett ganska allmänt svar.
          </note>
          <note>
            Jag ställde frågan mot bakgrund av det mycket hårda slag som
            har drabbat Fyrstadsregionen och vad som i anledning av detta
            bör göras just på högskolans område.
          </note>
          <note>
            Högskoleutbildning och forskning som höjer kompetensen är livsavgörande
            för regionens företag när konkurrensen hårdnar. Jag tror att högskoleutbildning
            och forskning också krävs för att ett mera differentierat näringsliv
            skall kunna byggas upp, som kan återskapa de förlorade jobben.
            För att man skall kunna bygga upp nya företag krävs det förbättrade
            och delvis nya kunskaper i ämnen som teknik, ekonomi, språk och
            internationell marknadsföring. Om de jobb som försvinner inom
            massproduktionen skall ersättas med jobb inom högteknologin krävs
            det mycket på forskningens område.
          </note>
          <note>
            Fyrstadsregionen har en relativt låg andel högutbildade, och
            regionens högskola är landets minsta. Det är inte bra förutsättningar
            i förnyelsearbetet. Vår högskola behöver därför nu dels tidigarelägga
            planerade satsningar, dels få resurser till nya behov som har
            uppstått. En minimimålsättning är att vår högskola nu tillåts
            växa i kapp andra regioners högskolor.
          </note>
          <note>
            Fyrstadsregionen behöver förvisso många slags satsningar, men
            jag anser att en rejäl förstärkning av högskolan är en satsning
            som är strategiskt mest viktig.
          </note>
          <note>
            Jag skulle mot bakgrund av det ganska vaga svaret vilja fråga
            utbildningsministern om han delar min bedömning i fråga om just
            högskolans strategiska roll för att stärka de befintliga företagen
            och bygga upp nya företag i regionen.
          </note>
          <note>
            Anf. 52 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Ingvar Johnsson och jag kan träta om åtskilligt,
            men inte om att högre utbildning och kompetensutbyggnad är viktigt
            för att tillgodose hela vårt lands behov av avancerad och kunnig
            arbetskraft. Om detta har det utvecklats en betydande enighet
            i denna kammare. Detta, herr talman, är en styrka för hela utvecklingen
            av vårt utbildningssystem.
          </note>
          <note>
            Jag sade i svaret på Ingvar Johnssons fråga att förslag om ytterligare
            utbyggnad av högskolor och universitet inom kort kommer till riksdagen.
            För att lätta något på täckelset över denna proposition, kan jag
            säga att jag har valt att titta på de allra minsta och allra yngsta
            högskolorna, för att se vilka förutsättningarna är för att där
            öka volymen så att utbildningsmiljön i varje fall kommer ett stycke
            på vägen, om de inte kan komma i paritet med de stora. Jag tror
            att Ingvar Johnsson kommer att finna att högskolan i Trollhättan/Uddevalla
            tillhör dessa högskolor när denna proposition läggs på riksdagens
            bord.
          </note>
          <note type="speaker">
            Anf. 53 INGVAR JOHNSSON (s):
          </note>
          <note>
            Herr talman! Det gläder mig att utbildningsministern inser betydelsen
            av att satsa på vår högskola. Jag upplevde det inte så i augusti,
            när regeringen beslutade att lägga ut 30 nya platser vid vår högskola
            och andra små högskolor, samtidigt som man lade huvudinriktningen
            på de större skolorna. Jag hoppas då att det förslag som kommer
            verkligen omfattar en rejäl satsning.
          </note>
          <note>
            Jag tror ändå inte att det är en så stor satsning som den som
            skulle behövas åren framöver och som jag hänvisar till när jag
            säger att olika delar av utbildningen borde tidigareläggas. Det
            finns mycket att satsa på inom det området, t.ex. en påbyggnad
            för de gymnasieingenjörer och gymnasieekonomer som blir arbetslösa.
            Den stora grupp yrkesarbetare som blir arbetslösa borde starkare
            aktualisera satsningen på en yrkesteknisk högskoleutbildning i
            regionen.
          </note>
          <note>
            Anf. 54 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag måste ändå gräla litet på Ingvar
          </note>
          <note>
            Johnsson i fråga om historien, därför att historien har i detta
            fall en påtaglig betydelse för framtiden.
          </note>
          <note>
            Under hela 80-talet grälade oppositionen på den dåvarande regeringen
            för att den skulle öka antalet platser i den högre utbildningen.
            Vi grälade på regeringen för att den inte tillräckligt såg om
            den högre utbildningens hus genom att satsa på flera doktorander
            och därigenom lägga grunden för flera kvalificerade lärare vid
            högskolorna. Men vi fick nej, ända tills för ett år sedan, då
            den dåvarande regeringen var på väg att bli nedröstad av hela
            oppositionen -- då svängde man, under galgen.
          </note>
          <note>
            Där ligger det historiska problemet, Ingvar
          </note>
          <note>
            Johnsson. Om försummelserna under 80-talet inte hade gjorts,
            hade vi redan i dag haft flera platser vid högskolorna, utrustade
            med vetenskapligt kompetenta lärare. I dag sitter vi där med skägget
            i brevlådan och tvingas ta skeden i vacker hand, och vi kan dess
            värre inte erbjuda så många utbildningsplatser som vi egentligen
            skulle vilja.
          </note>
          <note type="speaker">
            Anf. 55 INGVAR JOHNSSON (s):
          </note>
          <note>
            Herr talman! Statsrådet försöker nu försvinna från diskussionen
            om satsningar på högskolan i
          </note>
          <note>
            Fyrstadsregionen. Jag kan gärna diskutera historia, t.ex. när
            Moderaterna var det enda parti här i riksdagen som röstade mot
            inrättandet av denna skola. Jag kan också påminna Per Unckel om
            att vi socialdemokrater under det föregående riksmötet vid fyra
            olika tillfällen föreslog fler platser till de små högskolorna,
            bl.a. Trollhättan/Uddevalla, och gjorde uttalanden om vikten av
            att satsa på de små högskolorna.
          </note>
          <note>
            Hitintills har jag upplevt en ovilja från Per Unckel att satsa
            just på de små högskolorna. Om han är beredd att ändra sig är
            det bra, men då hjälper det inte att ändra sig bara litet grand.
            Det krävs en rejäl sinnesförändring.
          </note>
          <note>
            Anf. 56 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Den regering som jag har glädjen att företräda har
            -- trots socialdemokratiska försummelser under 80-talet -- på
            ett år snabbare ökat dimensioneringen av den högre utbildningen
            än vad ni socialdemokrater gjorde under 15 år.
          </note>
          <note>
            Således kan den regering som jag företräder knappast anklagas
            för att vara njugg när det gäller dimensionering av högre utbildning.
          </note>
          <note>
            Likväl är det historiska problemet just det som jag nämnde, Ingvar
            Johnsson, nämligen att om man inte i tid ser till att det finns
            doktorer som kan vara lärare, hjälper det ju inte att snabbt yrka
            på flera platser, när det i alla fall inte finns några lärare.
            I
          </note>
          <note>
            dag har bara ca 50 % av lärarna vid universiteten disputerat.
            Ca 25 % av lärarna vid de mindre högskolorna har samma bakgrund.
            Jag trodde att
          </note>
          <note>
            Ingvar Johnsson och jag var ense om att alla lärare vid alla
            lärosäten skulle ha denna utbildningsbakgrund.
          </note>
          <note type="speaker">
            Anf. 57 INGVAR JOHNSSON (s):
          </note>
          <note>
            Herr talman! Det är naturligtvis viktigt att det blir fler välutbildade
            lärare. Men som jag har uppfattat det har Per Unckel just när
            det gäller att satsa på de små högskolorna använt problemet som
            en förevändning för att inte göra några satsningar.
          </note>
          <note>
            Satsningen på högskolan Trollhättan-Uddevalla gäller ju inte
            bara de två städerna. I
          </note>
          <note>
            ansvarsområdet ingår också Dalsland, där varje kommun under veckan
            som gick blev av med en rad arbetstillfällen inom bilindustrin.
            Det är därför nödvändigt att man får möjlighet att höja kompetensen,
            både i de företag som blir kvar och hos de människor blir arbetslösa.
          </note>
          <note type="speaker">
            Anf. 58 FÖRSTE VICE TALMANNEN:
          </note>
          <note>
            Jag medger ett ytterligare inlägg från vardera talare.
          </note>
          <note>
            Anf. 59 c1 &gt; Utbildningsminister PER UNCKELc0 &gt;
          </note>
          <note>
            (m):
          </note>
          <note>
            Herr talman! Nej, det är ingen förevändning som jag använder
            mig av för att man inte skall bygga ut de små högskolorna i den
            takt som Ingvar Johnsson vill. Det är blott och bart hänsyn till
            de studenter som skall utbilda sig och dessutom måste skuldsätta
            sig ordentligt. Jag vill kunna se dessa studenter i ögonen och
            säga att de får en vetenskapligt väl baserad utbildning.
          </note>
          <note>
            Till sist, herr talman, bortsett från att den regering jag tillhör
            har byggt ut den högre utbildningen fortare än någon annan regering,
            har vi dessutom erbjudit fler arbetslösa meningsfull sysselsättning
            än någon annan regering i mannaminne -- Ingvar
          </note>
          <note>
            Johnssons och socialdemokraternas gamla regeringar inberäknade.
          </note>
          <note type="speaker">
            Anf. 60 INGVAR JOHNSSON (s):
          </note>
          <note>
            Herr talman! En satsning på vår högskola innebär att de som studerar
            där kommer att få en god utbildning. En målsättning bör vara att
            man tilldelar minst ytterligare 150 platser redan vid den tilldelning
            som nu görs.
          </note>
          <note>
            Det vore rimligt att vår högskola fick möjlighet att växa i kapp
            andra regioners högskolor. Det innebär ett behov av att under
            det kommande året satsa på att genomföra en utbyggnad i storleksordningen
            15
          </note>
          <note>
            miljoner kronor. Vår region är minst lika stor som andra regioner,
            och utbildningsbehovet är också lika stort -- eller större i den
            situation som nu råder.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:140 om sekretess på bankvalvsritningar
          </note>
          <note>
            Anf. 61 c1 &gt; Statsrådet REIDUNN LAURÉN c0 &gt; (-
          </note>
          <note>
            ):
          </note>
          <note>
            Herr talman! Knut Wachtmeister har frågat justitieministern om
            hon avser att föreslå skärpt sekretesslagstiftning till skydd
            för ritningar över bankvalv. Arbetet inom regeringen är så fördelat
            att det är jag som skall svara på frågan.
          </note>
          <note>
            Offentlighetsprincipen innebär bl.a. att den som begär det har
            rätt att ta del av allmänna handlingar hos statliga och kommunala
            myndigheter. Denna princip har, som alla vet, stor betydelse.
          </note>
          <note>
            Offentlighetsprincipen måste dock ha sina begränsningar. Enligt
            2 kap. 2 §
          </note>
          <note>
            tryckfrihetsförordningen får offentlighetsprincipen begränsas
            bl.a. om det är påkallat med hänsyn till intresset att förebygga
            eller beivra brott. Denna sekretessgrund är således tillämplig
            i fråga om en sådan sekretess som Knut Wachtmeister efterlyser.
          </note>
          <note>
            Inom Justitiedepartementet bereds för närvarande ett ärende angående
            sekretess för ritningar över banklokaler och därtill angränsande
            ytor. Det är
          </note>
          <note>
            Svenska bankföreningen som i en framställning, vilken helt nyligen
            kom in till departementet, har hemställt att sekretesslagen skall
            ändras så, att sådana ritningar skall kunna omfattas av sekretess.
          </note>
          <note>
            Frågan kommer att behandlas i en departementspromemoria som är
            under utarbetande. Avsikten är att promemorian skall remissbehandlas
            under vintern och att en remiss skall kunna överlämnas till lagrådet
            under våren
          </note>
          <note>
            1993.
          </note>
          <note type="speaker">
            Anf. 62 KNUT WACHTMEISTER (m):
          </note>
          <note>
            Herr talman! Jag tackar statsrådet för svaret.
          </note>
          <note>
            Sverige är fantastiskt och alldeles klart ett paradis för presumtiva
            tjuvar, eller inbrottsarbetare som de ibland kallas.
          </note>
          <note>
            För en som funderar på att bryta sig in i ett bankvalv underlättas
            den brottsliga verksamheten av att vederbörande under anonymitetsskydd
            och med hjälp av offentlighetsprincipen kan kvittera ut bankvalvsritningar
            på byggnadskontoren utan att ens behöva legitimera sig.
          </note>
          <note>
            Statsrådet sade att man skall kunna vägra att lämna ut ritningar
            med hänvisning till intresset att beivra eller förebygga brott.
            Enligt uppgift från
          </note>
          <note>
            Justitiedepartementet är denna sekretessmöjlighet giltig endast
            om landets säkerhet berörs. Det kan man kanske inte säga när det
            gäller bankvalven och bankverksamhet.
          </note>
          <note>
            Byggnadskontoren har tydligen inte tolkat lagen på samma sätt
            som statsrådet, eftersom ritningar lämnats ut i 10--15 fall utan
            att mottagaren har haft något synbarligt legitimt motiv. Mina
            följdfrågor blir därför: Har lagens möjligheter i dessa fall misstolkats
            av byggnadskontoren? Anser statsrådet att man med stöd av sekretesslagen
            kan vägra att lämna ut ritningar, om inte mottagaren kan göra
            det troligt att skälet till att få ut dem är helt legitimt?
          </note>
          <note>
            Anf. 63 c1 &gt; Statsrådet REIDUNN LAURÉNc0 &gt; (-
          </note>
          <note>
            ):
          </note>
          <note>
            Herr talman! Stadsbyggnadskontoret har gjort rätt.
          </note>
          <note>
            Man har visserligen möjlighet enligt tryckfihetsförordningen,
            som jag nyss hänvisade till, att vägra lämna ut handlingar, men
            det förutsätter att detta införs också i sekretesslagstiftningen,
            vilket alltså ännu inte är gjort. Detta är bakgrunden till att
            vi inom
          </note>
          <note>
            Justitiedepartementet arbetar med en promemoria för att se hur
            problemet skall åtgärdas.
          </note>
          <note>
            Jag håller med Knut Wachtmeister om att det förefaller smått
            vansinnigt att det på detta sätt skall gå att få ut bankvalvsritningar
            i kanske helt illegitimt syfte.
          </note>
          <note>
            Vid utformningen av en sådan här bestämmelse uppkommer vissa
            besvärliga gränsdragningsproblem, som vi nu skall se närmare på,
            t.ex.: Vilka ritningar är det som skall omfattas av sekretess?
            Är det bara ritningar över själva bankvalvet, eller är det ritningar
            över hela banklokalen? Är det ritningar som omfattar ytor som
            angränsar banklokalen? Är det ritningar över lokaler som används
            för bankändamål nu, eller som tidigare har använts för bankändamål?
            Vilka verksamheter skall omfattas av sekretess? Är det bara banker,
            eller skall även växlingskontor och liknande verksamhet omfattas
            av sekretess? Dessa frågor måste utredas, och det avser jag att
            vi skall göra inom ramen för departementspromemorian.
          </note>
          <note type="speaker">
            Anf. 64 KNUT WACHTMEISTER (m):
          </note>
          <note>
            Herr talman! Jag tackar för det kompletterande svaret, som jag
            tycker är ytterst värdefullt. Det är naturligtvis mycket glädjande
            att man nu inom departementet håller på att framställa en promemoria,
            som jag hoppas skall mynna ut i en säkrare lagstiftning och som
            också kommer att omfatta lokaler intill bankvalv, eftersom det
            är dem som man måste bryta sig igenom för att komma in i valven.
            Jag hoppas verkligen att det kommer en lagrådsremiss till våren.
          </note>
          <note>
            Under tiden vill jag uppmana de byggnadskontor som tvingas att
            lämna ut ritningar, att de i sin tur underrättar den bank, det
            växlingskontor eller vad det nu är fråga om som det har kommit
            en förfrågan om att deras ritningar skall lämnas ut, så att man
            från bankens sida kan förebygga eventuella brott.
          </note>
          <note>
            Jag hoppas att mitt budskap når ut till de byggnadskontor som
            härnäst står i tur att få en förfrågan om att lämna ut ritningar.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:177 om vårdnad och umgänge med barn
          </note>
          <note>
            Anf. 65 c1 &gt; Statsrådet REIDUNN LAURÉN c0 &gt; (-
          </note>
          <note>
            ):
          </note>
          <note>
            Herr talman! Charlotte Cederschiöld har med hänvisning till en
            ändring i föräldrabalken som trädde i kraft den 1 mars 1991 uppgivit
            att förvägran och försvårande av umgängesrätten kan ha en utformning
            som får icke-avsedda konsekvenser.
          </note>
          <note>
            Mot bakgrund härav har hon frågat mig vilka åtgärder jag är beredd
            att vidta för att ge möjlighet till en bättre helhetssyn i dessa
            frågor.
          </note>
          <note>
            Reglerna i föräldrabalken är utformade så att domstolen skall
            utgå från vad som är bäst för barnet när den beslutar om vem av
            föräldrarna som skall ha vårdnaden om barnet. Vid bedömningen
            av vad som är bäst för barnet skall rätten fästa avseende särskilt
            vid barnets behov av en nära och god kontakt med båda föräldrarna.
            Barnets vårdnadshavare har också ett ansvar för att barnets behov
            av umgänge med en förälder som inte är vårdnadshavare tillgodoses.
            Det är alltså barnets behov, inte föräldrarnas önskan om umgänge,
            som skall stå i centrum när man avgör om och i så fall i vilken
            omfattning som umgänge skall förekomma.
          </note>
          <note>
            Redan gällande rätt innebär således att domstolen skall utgå
            från barnets bästa när den avgör frågan om umgänge. Detta skall
            ske genom en bedömning av samtliga omständigheter i det enskilda
            fallet.
          </note>
          <note>
            Vad som krävs är alltså en helhetssyn på umgängesfrågan.
          </note>
          <note>
            Det är naturligtvis så att barn inte skall behöva riskera att
            fara illa när de umgås med den förälder som inte är vårdnadshavare.
            Som jag nyss var inne på innebär redan gällande rätt att en sådan
            risk skall vägas in vid den helhetsbedömning som domstolen skall
            göra när den avgör om umgänge skall förekomma. För att göra det
            ännu tydligare har regeringen i en lagrådsremiss föreslagit att
            en särskild bestämmelse skall föras in i föräldrabalken om att
            domstolen, när den bedömer en umgängesfråga, skall beakta risken
            för att barnet i samband med utövande av umgänge utsätts för övergrepp,
            olovligen bortförs eller kvarhålls eller annars far illa. Det
            behöver inte vara klarlagt att barnet kommer att fara illa för
            att det skall inverka på beslutet om umgänge. Det räcker med att
            det föreligger konkreta omständigheter som talar för att det finns
            en risk för det. Lagändringen föreslås träda i kraft den 1 april
            1993.
          </note>
          <note>
            Anf. 66 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Fru statsråd! Jag tackar för svaret.
          </note>
          <note>
            Det kunde faktiskt inte vara bättre. Jag tackar särskilt på barnens
            vägnar.
          </note>
          <note>
            Lagen utgår från barnets bästa i det enskilda fallet.
          </note>
          <note>
            Domstolen har ansvar för att bedömningen blir sådan, att barnet
            inte utsätts för övergrepp. Det handlar om oerhört svåra avgöranden.
            Om beslutet blir felaktigt, är det inte beslutsfattarna som drabbas
            utan barnet, som kanske riskerar att få livet förstört. Då kan
            man ju fundera över vem som är mest riskbenägen. Därför är det
            bra med det förtydligande som statsrådet föreslår.
          </note>
          <note>
            Praktexemplet var den 4-åriga flicka som slogs ihjäl av sin far
            för något år sedan, direkt efter det att domstolen tvingat fram
            umgänge med fadern i strid med moderns och barnets vilja.
          </note>
          <note>
            Frågan är om det över huvud taget är riktigt med tvång och våld
            i umgängesfrågor. Skall man tvinga ett barn till umgänge? Är det
            rimligt att försöka grunda kärlek på våld? Borde inte den förälder
            som fått umgängesrätt, men inte har barnets förtroende, först
            bygga upp detta förtroende när en annan person är närvarande,
            innan barnet lämnas ensamt med vederbörande? Det finns snarare
            risk för att våld och tvång till umgänge i stället kan leda till
            att befästa negativa känslor. Lagstiftningen skall ge möjlighet
            att ta rimliga psykologiska hänsyn.
          </note>
          <note>
            Frågan om umgängessabotage har uppenbarligen fått en för central
            ställning vid bedömningen, som kan få konsekvenser som lagstiftaren
            inte avsåg.
          </note>
          <note>
            Jag påpekade dessa risker för statsrådet Freivalds när lagen
            infördes, men hon var mycket kallsinnig.
          </note>
          <note>
            Nu har vi fått en del negativa erfarenheter, och jag är glad
            att statsrådet Laurén inser det och inför en lag som inte försvårar
            för barnet vid skilsmässor utan tvärtom. Min tilltro till statsrådet
            har ytterligare förstärkts efter detta frågesvar.
          </note>
          <note>
            Anf. 67 c1 &gt; Statsrådet REIDUNN LAURÉN c0 &gt; (-
          </note>
          <note>
            ):
          </note>
          <note>
            Herr talman! Jag skulle bara vilja tillägga några ord. Eftersom
            vi talar om umgängessabotage, kan jag säga att bestämmelsen om
            umgängessabotage på sina håll har kommit att uppfattas så, att
            vårdnadshavaren skulle vara skyldig till att medverka till umgänge
            även när det riskerar att skada barnet. Så är alltså inte fallet.
            Det vill jag gärna i det här sammanhanget starkt framhålla.
          </note>
          <note>
            Även om det är viktigt för ett barn att ha nära och goda relationer
            med båda föräldrarna, är det minst lika viktigt att barnet inte
            far illa, när det umgås med en förälder som inte har umgängesrätten.
          </note>
          <note>
            Barnets bästa får inte offras för intresset av umgänge med den
            ena föräldern.
          </note>
          <note>
            Anf. 68 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Jag delar helt statsrådets uppfattningar. Jag vet
            också att lagstiftningen ger utrymme för den tolkning som statsrådet
            här påvisar. Många människor har uppfattat lagen på ett oerhört
            negativt sätt, som om man kan använda umgängessabotage som ett
            skäl att ta vårdnaden ifrån den andra. Det är bra om det sprids
            att lagstiftningen inte skall fungera på det sättet och inte kommer
            att göra det i fortsättningen.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:135 om mobbning i skolan
          </note>
          <note type="speaker">
            Anf. 69 Statsrådet BEATRICE ASK (m):
          </note>
          <note>
            Herr talman! Alwa Wennerlund har frågat mig vad jag har för avsikt
            att göra åt det stora problemet med mobbning.
          </note>
          <note>
            Frågeställaren tar upp ett svårt och mycket angeläget problem.
            Hur kommer vi till rätta med den mobbning, som vi genom en rad
            undersökningar, vet förekommer i skolan?
          </note>
          <note>
            Skollagen är klar och entydig. I första kapitlet står bl.a.:
            ''Utbildningen skall främja elevernas harmoniska utveckling till
            ansvarskännande människor och samhällsmedlemmar.'' Vidare sägs
            i lagen att ''verksamheten i skolan skall utformas i överensstämmelse
            med grundläggande demokratiska värderingar. Var och en som verkar
            inom skolan skall främja aktning för varje människas egenvärde--
            -- --.''
          </note>
          <note>
            I skolan skall varje elev behandlas med aktning och respekt och
            skall i sin tur fostras till att bemöta andra på samma sätt. Alla
            som är verksamma i skolan har ett ansvar för att skolmiljön skall
            kunna upplevas som trygg och positiv för alla elever.
          </note>
          <note>
            Vi arbetar just nu med en ny läroplan för grundskolan, gymnasieskolan
            och komvux. I det betänkande från Läroplanskommittén, som nu är
            ute på en bred remiss, finns det i enlighet med direktiven förslag
            om hur såväl elevernas, som lärarnas och övrig skolpersonals ansvar
            för verksamheten i skolan, bl.a. skolmiljön, skall tydliggöras.
            Jag tror att det är mycket viktigt att klargöra ansvarsfrågor
            och också att ge mycket tydliga signaler om de krav man måste
            kunna ställa på både elever och personal i skolan när det gäller
            den sociala miljön. Mobbningstendenser och trakasserier av och
            mot elever får aldrig tolereras i skolan. I beredningen av förslaget
            till ny läroplan kommer jag att ägna särskild uppmärksamhet åt
            målen och riktlinjerna för att skolan skall bli en i alla avseenden
            positiv miljö för lärande.
          </note>
          <note>
            Skolverket har som en av sina uppgifter att utöva tillsyn över
            det offentliga skolväsendet. I den uppgiften ligger bl.a. att
            bevaka den enskildes rätt.
          </note>
          <note>
            I den mån fall av mobbning genom anmälan, i samband med utvärdering
            eller på annat sätt, kommer till Skolverkets kännedom är verket
            således skyldigt att ingripa och vidta de åtgärder som kan föranledas
            av det enskilda fallet.
          </note>
          <note>
            Skolverket har genom sin fältorganisation också ingripit i flera
            mobbningsfall och bidragit till att fallen fått en ur alla inblandades
            synpunkt tillfredsställande lösning. Skolverkets viktigaste insats
            måste dock vara att sprida kännedom om problemen, hur man upptäcker
            mindre uppenbara former av mobbning och om bra åtgärdsprogram
            mot mobbning. Jag vet att Skolverket arbetar aktivt med dessa
            frågor.
          </note>
          <note>
            Viktiga signaler om skolans ansvar för skolmiljön och åtgärder
            mot mobbning kan också ges i rektorsutbildningen och i såväl grundutbildningen
            som fort- och vidareutbildningen av lärare.
          </note>
          <note>
            Slutligen vill jag betona att regering och riksdag genom generella
            föreskrifter kan ge en viktig grund för skolornas arbete. Men
            det mest väsentliga är faktiskt vad som sker ute på de enskilda
            skolorna.
          </note>
          <note>
            Där måste vi kunna lita på att ansvariga skolpolitiker, skolpersonal,
            föräldrar och elever tar ett stort och gemensamt ansvar för att
            göra skolans miljö trygg och välkomnande och därigenom skapar
            förutsättningar för det lärande och den kunskapsöverföring som
            är skolans huvuduppgift i samhället.
          </note>
          <note type="speaker">
            Anf. 70 ALWA WENNERLUND (kds):
          </note>
          <note>
            Herr talman! Jag vill tacka skolministern för det mycket positiva
            svaret. Frågan är ställd på grund av den oro som många känner
            inför den ökande mobbningen på våra skolor. Varje dag mobbas ca
          </note>
          <note>
            100 000 barn. Det är en av tio elever. En del statistik visar
            ännu högre siffror. Dessa barns skolgång är ofta ett enda stort
            lidande, ibland från den första till den sista klassen. Många
            barn får stå ut med dagligt lidande i nio års tid i värsta fall.
          </note>
          <note>
            Detta händer just i den tid under uppväxandet som är så oerhört
            viktig för hur en människa utvecklas.
          </note>
          <note>
            Det är dessa år som kommer att prägla människan i framtiden,
            hans eller hennes syn på andra människor och på samhället.
          </note>
          <note>
            Att känna skräcken krypa utmed ryggraden då man möter någon i
            korridoren eller vid elevskåpet, i gymnastiksalens omklädningsrum
            eller då man skall bege sig hem efter skolans slut och kanske
            behöva låsa in sig på skoltoaletten under rasterna är den verklighet
            som dessa elever dagligen konfronteras med. Att känna skräck för
            att bli slagen och misshandlad är ett fruktansvärt sätt att bli
            mobbad på, men även utfrysningen, glåporden och den psykiska mobbningen
            kan vara väl så smärtsamma.
          </note>
          <note>
            Jag har själv på nära håll sett hur öppna, glada fina elever
            förvandlats till rädda och osäkra individer.
          </note>
          <note>
            Jag har sett hur mobbning kan förändra en hel familjs livssituation.
            Många gånger blir livet så outhärdligt att föräldrarna väljer
            att flytta sitt barn till en annan skola, ibland även från orten.
          </note>
          <note>
            Mobbningen drabbar då hela familjen -- syskonen får byta skola,
            föräldrarna får söka annat arbete.
          </note>
          <note>
            Detta tycker jag inte att vi kan acceptera. Det är inte bara
            i de stora skolorna som det förekommer mobbning. Det förekommer
            på både stora och små skolor och även ute på landet.
          </note>
          <note>
            Skolan är ju barnens arbetsplats, och barnen har rätt att kräva
            att få arbeta under mänskliga förhållanden. Vi måste se mycket
            allvarligt på mobbningen, prioritera den frågan och bevaka utvecklingen.
          </note>
          <note type="speaker">
            Anf. 71 Statsrådet BEATRICE ASK (m):
          </note>
          <note>
            Herr talman! Det är riktigt att mobbningen är ett väldigt stort
            problem. Det vet vi därför att det i dag finns en hel del forskning
            och rapporter på området. Det är inte bara så att många elever
            mobbas. Både föräldrar och skolpersonal är ofta omedvetna om storleken
            på problemet. Man möter ofta synpunkten: detta finns inte i min
            skola. Man underskattar problemet, slätar över signaler från eleverna
            om vad som förekommer. Det här är allvarligt.
          </note>
          <note>
            Det viktigaste vi kan göra är att öka medvetandet bland vuxna
            om att det här problemet finns och hur det ser ut. Det finns ganska
            många fördomar om mobbningsoffer. Man tror ibland att de är påtagligt
            annorlunda än sina kamrater eller att de provocerar. Forskningen
            visar att det inte är så.
          </note>
          <note>
            En aspekt på det hela som jag tycker skall nämnas i det här sammanhanget
            är att vi av forskning och rapporter vet, förutom mobbningsoffrets
            lidande, att mobbarna, dvs. de som utövar detta förtryck över
            sina kamrater, har en större benägenhet än elever i genomsnitt
            att hamna i ungdomskriminalitet och andra svårigheter. Det finns
            också från den aspekten skäl för oss att agera tidigt och kraftfullt.
          </note>
          <note type="speaker">
            Anf. 72 ALWA WENNERLUND (kds):
          </note>
          <note>
            Herr talman! Det är rätt som skolministern säger.
          </note>
          <note>
            En svår del av detta problem är att barn i regel inte själva
            vill tala om att de är mobbade, för att inte råka ännu värre ut.
            Vid föräldraintervjuer har det framkommit att det är höga tal:
            58 % av flickorna och 42 % av pojkarna mobbas. Det är naturligtvis
            bara ungefärliga tal. Det är svårt att få fram exakta siffror.
            Mobbning är faktiskt mycket svår att upptäcka, som skolministern
            sade, och det finns säkert ett stort mörkertal.
          </note>
          <note>
            Ett sätt att få fram siffror är genom BRIS, Barnens rätt i samhället,
            jourtelefon. Många telefonsamtal handlar just om mobbning. Barn
            söker hjälp och tröst i sin jobbiga situation.
          </note>
          <note>
            Det är inte heller så att mobbningen slutar direkt efter skoldagens
            slut, utan många utsätts för mobbning på vägen till och från skolan
            och på fritiden. Många barn vågar inte gå ut, vågar inte gå ärenden
            till affärer, post och bank. Det har även framkommit att många
            barn sover dåligt på nätterna. Som skolministern sade sätter det
            sina spår längre fram i livet.
          </note>
          <note type="speaker">
            Anf. 73 Statsrådet BEATRICE ASK (m):
          </note>
          <note>
            Herr talman! Mobbning ger allvarliga effekter.
          </note>
          <note>
            Dess värre kan varken jag som skolminister, regeringen eller
            riksdagen bestämma över allt som sker i skolorna. Men jag vill
            i detta sammanhang passa på att uppmana alla skolor att i de lokala
            reglerna för samvaron mellan kamrater och vuxna i skolarbetet
            tydliggöra skolans inställning till mobbning. Jag tror nämligen
            att ett skäl till att elever inte berättar om eller ger synpunkter
            på sina upplevelser är att de kanske inte är säkra på hur de vuxna
            skall reagera. I det lokala arbetet bör ingå att hitta regler
            för ordning och uppförande, eller vad man lokalt kallar det för.
          </note>
          <note type="speaker">
            Anf. 74 ALWA WENNERLUND (kds):
          </note>
          <note>
            Herr talman! FN:s konvention om barnens rättigheter ger barnet
            status som individ med fullt människovärde. Det innebär att respekten
            för barnet som individ lyfts fram. Innehållet riktar sig i hög
            grad även till skolpersonalen. Nu när konventionen är antagen
            av FN, och Sverige har ratificerat den återstår det viktigaste,
            nämligen att tillämpa den.
          </note>
          <note>
            Jag vill tacka skolministern för det mycket positiva svaret.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:173 om undervisning om genetik i gymnasiet
          </note>
          <note type="speaker">
            Anf.75 Statsrådet BEATRICE ASK (m):
          </note>
          <note>
            Herr talman! Kenneth Lantz har frågat utbildningsministern om
            han är beredd att ta initiativ till hur man skulle kunna förmedla
            kunskap om genetik till våra skolelever. Kenneth Lantz nämner
            som exempel projektet Science Center i
          </note>
          <note>
            Svalöv. Arbetet inom regeringen är så fördelat att det är jag
            som skall svara på frågan.
          </note>
          <note>
            Regeringens initiativ är inriktade på att skapa en bättre studieorganisation
            för elever och studenter i såväl skolan som vid universitet och
            högskolor. De studerande på alla nivåer får större möjligheter
            att välja utbildning efter eget studieintresse och regeringen
            värnar om hög kvalitet i utbildningen.
          </note>
          <note>
            Det pågår för närvarande också diskussioner inom
          </note>
          <note>
            Utbildningsdepartementet om hur intresset för ämnesområdet naturvetenskap
            och teknik skall kunna stimuleras tidigt i skolan. Detta är en
            förutsättning för att uppnå ett mindre könsbundet utbildningsval
            högre upp i åldrarna och bidrar till att på lång sikt säkra tillgången
            på naturvetenskapligt och tekniskt utbildade i Sverige.
          </note>
          <note>
            Genetikutbildningen i gymnasieskolan ingår bl.a. i biologiämnet.
            Det finns därför ingen omedelbar anledning att vidta åtgärder
            för att påverka ämnesinnehållet i gymnasieskolan. Däremot välkomnas
            naturligtvis initiativ som
          </note>
          <note>
            Svalövprojektet, som enligt mitt intryck är ett mycket intressant
            och efterföljansvärt projekt.
          </note>
          <note>
            Jag delar Kenneth Lantz' uppfattning att det är viktigt att få
            en ökad spridning av forskningens resultat, t.ex. inom genetikområdet,
            till skolor och till allmänheten. Det är därför positivt att nya
            former för denna kunskapsspridning prövas och utvecklas.
          </note>
          <note>
            En viktig förutsättning för att detta skall förverkligas är att
            man lyckas utveckla ett gott samarbete mellan skolan och forskningen
            vid universitet och högskolor. Ansvaret för en sådan utveckling
            ligger på kommunerna, de enskilda skolorna och forskarna.
          </note>
          <note type="speaker">
            Anf. 76 KENNETH LANTZ (kds):
          </note>
          <note>
            Herr talman! Jag tackar statsrådet för svaret. Det gläder mig
            att vi är överens om huvudtanken i det hela.
          </note>
          <note>
            Jag är väl medveten om att genetik ingår i ämnet biologi, vilket
            är viktigt därför att jag tror att vi i framtiden kommer att behöva
            den kompetens som ungdomarna därigenom får. De får också en möjlighet
            att leva med detta ämne, som för min generation och för den breda
            allmänheten tycks vara litet märkligt och svårgreppbart.
          </note>
          <note>
            Jag skulle vilja föreslå en utökad kunskap i ämnet för lärarkåren.
            Vid ett flertal kontakter med lärarkåren har framförts önskningar
            om att få fördjupade kunskaper om just genetiken för att kunna
            ge ungdomarna en bredare kunskap, vilket skulle vara till gagn
            för hela vårt land. Är skolministern beredd att satsa något på
            detta?
          </note>
          <note type="speaker">
            Anf. 77 Statsrådet BEATRICE ASK (m):
          </note>
          <note>
            Herr talman! Kommunerna har dess värre ansvaret för fortbildningen
            av lärarna, men ett och annat signaleras också från departementet.
          </note>
          <note>
            När vi har behandlat läroplanerna för grundskolan, gymnasiet
            och den kommunala vuxenutbildningen kommer vi naturligtvis att
            ordna en viss fortbildning, men även att signalera till kommunerna
            vad vi anser vara angelägna områden för vidareutbildning. Jag
            kan i dag inte säga om genetik kommer att ingå, eftersom det kommer
            att bli hårda prioriteringar. Men detta handlar om kunskaper som
            kommer att bli alltmer viktiga för de som studerar inom våra utbildningsområden.
          </note>
          <note type="speaker">
            Anf. 78 KENNETH LANTZ (kds):
          </note>
          <note>
            Herr talman! Hur skall vi göra för att få en förståelse från
            vår egen -- skolministerns och min --
          </note>
          <note>
            generation? Jag upplever att det hos den breda allmänheten finns
            en viss rädsla och osäkerhet inför dessa frågor. Man vet inte
            om det är genteknikerna eller vi riksdagsledamöter som skall sätta
            gränserna för etiken i detta ämne och besluta om hur långt man
            får gå. Jag ifrågasätter den breda allmänhetens kunskaper på detta
            område.
          </note>
          <note type="speaker">
            Anf. 79 Statsrådet BEATRICE ASK (m):
          </note>
          <note>
            Det är svårt att lära gamla hundar sitta. Det kanske man inte
            får säga här i riksdagen, men jag tror att det är mycket viktigt
            att arbeta för att ge barn och ungdomar den grundläggande undervisning
            som krävs, eftersom detta är svåra ämnesområden.
          </note>
          <note>
            Projektet i Svalöv är intressant, eftersom man där tar emot studiebesök
            av mellanstadieelever bl.a.
          </note>
          <note>
            Jag tror att det är just på den nivån som grunden läggs för en
            gedigen förståelse i naturvetenskapliga och tekniska ämnen. Dessutom
            vet jag, som mamma till ett mellanstadiebarn, att ett och annat
            av det som barnen lär sig i skolan vidareförmedlas hemma. Det
            kanske är en god väg att öka också vår kunskap och vårt intresse
            för dessa mycket svåra frågor. Barn har ju en förmåga att ta upp
            just de här livsavgörande frågorna, vilka etikfrågorna tillhör.
          </note>
          <note type="speaker">
            Anf. 80 KENNETH LANTZ (kds):
          </note>
          <note>
            Herr talman! Skolministern tog orden ur munnen på mig: Genom
            barnen kan vi gamla hundar också lära oss att sitta och vi kan
            ta till oss en del av de pedagogiska kunskaper som även mellanstadieeleverna
            får.
          </note>
          <note>
            Ser skolministern någon möjlighet att ge Svalövs kommun och den
            skola som finns på Svalövs AB
          </note>
          <note>
            någon form av statliga stöd till deras lovvärda initiativ?
          </note>
          <note>
            Man har där också ordnat en del seminarier, som jag själv har
            haft möjlighet att delta i.
          </note>
          <note>
            Skolministern nämnde att även mellanstadieelever gör studiebesök
            på Svalöv, vilket verkligen kan intygas. Finns det ekonomiska
            möjligheter att stödja och uppmuntra denna verksamhet?
          </note>
          <note type="speaker">
            Anf. 81 Statsrådet BEATRICE ASK (m):
          </note>
          <note>
            Herr talman! Departementet har för närvarande inga resurser.
            Vi har väldigt begränsade möjligheter att ge stöd till särskilda
            projekt.
          </note>
          <note>
            Däremot kan vi ge god reklam.
          </note>
          <note type="speaker">
            Anf. 82 KENNETH LANTZ (kds):
          </note>
          <note>
            Herr talman! Jag vill härmed framföra mitt varma tack.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:183 om statsbidragen och asylsökande
            barn i grundskoleundervisningen
          </note>
          <note type="speaker">
            Anf. 83 Statsrådet BEATRICE ASK (m):
          </note>
          <note>
            Herr talman! Inger Lundberg har frågat mig om jag är beredd att
            vidta åtgärder så att en kommun med omfattande och ökande ansvar
            för grundskoleundervisning till asylsökande barn ges full kompensation
            för sina kostnader när statsbidragen till kommunerna läggs om.
          </note>
          <note>
            Asylsökande barn i skolpliktig ålder har i enlighet med grundskoleförordningen
            rätt att tas emot i grundskolan så snart skolgång är lämplig med
            hänsyn till deras förhållanden. Staten har i princip svarat för
            hela skolkostnaden för asylsökande barn på förläggningar. Det
            har skett dels genom det s.k.
          </note>
          <note>
            sektorsbidraget till skolan, dels i särskild ordning via Invandrarverket.
            Det nuvarande systemet innebär att kommunerna får ersättning för
            kostnaderna i efterhand.
          </note>
          <note>
            Det nya statsbidraget till kommunerna, som införs den 1 januari
            1993, påverkas inte av antalet asylsökande barn i skolan. I det
            sektorsbidrag till skolan som avser andra kalenderhalvåret 1992
            har hänsyn tagits till de förändringar i antalet asylsökande barn
            som skedde under budgetåret
          </note>
          <note>
            1991/92. Medel motsvarande nivån på sektorbidraget för andra
            kalenderhalvåret 1992 har räknats in i den totala ramen för det
            nya statsbidraget till kommunerna.
          </note>
          <note>
            Jag är medveten om att omläggningen av bidragssystemet kan få
            till följd att vissa kommuner med många asylsökande barn i grundskoleåldern
            i framtiden inte får samma kostnadstäckning som tidigare. Även
            om förändringen i de flesta fall sannolikt blir marginell och
            i huvudsak kommer att uppvägas av kommunernas ökade möjligheter
            att disponera sina resurser rationellt anser jag för min del att
            utvecklingen i denna fråga bör följas noggrant. Frågan övervägs
            f.n. inom regeringskansliet.
          </note>
          <note type="speaker">
            Anf. 84 INGER LUNDBERG (s):
          </note>
          <note>
            Herr talman! Detta är för Laxå kommun en mycket allvarlig och
            brådskande fråga. Laxå tillhör de kommuner i landet som har de
            största flyktingförläggningarna. Av barnen i skolan är 134
          </note>
          <note>
            barn asylsökande och 758 barn mantalsskrivna.
          </note>
          <note>
            Kommunens kostnader och insatser för de asylsökande barnen är
            mycket stora, och hittills har de täckts av statsbidrag. Det är
            en absolut förutsättning för att kommunen skall kunna få full
            kostnadstäckning för barnen och för att långsiktigt kunna klara
            denna skolverksamhet. Staten har tidigare tagit hela kostnadsansvaret,
            medan en kommun som Laxå vällovligt tagit ansvaret för att anordna
            en bra verksamhet för barnen.
          </note>
          <note>
            Statsrådet framhåller i svaret att kostnaderna för hösten 1992
            täcks, men statsrådet framhåller även att frågan inte är löst
            för 1993. Det är mycket allvarligt, eftersom det rör sig om drygt
            10 % av skolbudgeten för Laxå kommun -- motsvarande ungefär 50
            öre på skatten.
          </note>
          <note>
            Jag blir litet bekymrad när statsrådet säger sig vara medveten
            om att kommunen inte får samma kostnadstäckning för framtiden,
            och att det bör klaras genom att resurserna utnyttjas mer rationellt.
            Generellt sett upplever jag det som principiellt tvivelaktigt
            -- det kan vi återkomma till -- men för en kommun som Laxå upplever
            jag det praktiskt som totalt omöjligt. Jag hoppas verkligen att
            det ligger mycket allvar i påståendet att departementet skall
            ta tag i frågan.
          </note>
          <note type="speaker">
            Anf. 85 Statsrådet BEATRICE ASK (m):
          </note>
          <note>
            Herr talman! Från regeringens sida är vi mycket angelägna om
            att kommunerna skall kunna ta emot de flyktingar som kommer till
            Sverige. En förutsättning därför är naturligtvis att vi är överens
            med kommunerna hur vi tillsammans skall kunna klara de kostnader
            som detta innebär .
          </note>
          <note>
            Jag konstaterar i mitt svar att det i det kommunbidrag som finns
            inte tas hänsyn till de kraftiga ökningar som har varit när det
            gäller invandring på senare tid. Det finns anledning att fundera
            hur man hanterar det.
          </note>
          <note>
            Det nya kommunbidraget, inte minst när det gäller skolan, är
            ju egentligen en enda stor schablon med vissa kriterier, och med
            anledning därav pågår en diskussion om dessa kriterier. En särskild
            utredning pågår också om invandrarproblematiken. Vi följer detta
            noggrant, och jag är väldigt medveten om bekymret med utbildning
            för dessa barn. Det är emellertid inte den enda fråga som fordrar
            extrabelysning när det gäller flykting- och invandrarfrågor.
          </note>
          <note type="speaker">
            Anf. 86 INGER LUNDBERG (s):
          </note>
          <note>
            Herr talman! Jag hoppas att statsrådet är beredd att prioritera
            den här frågan, eftersom det är utomordentligt angeläget för de
            här små kommunerna att snabbt få svar. Det har stor betydelse
            för det budgetarbete som man är mitt uppe i just nu.
          </note>
          <note>
            Jag tror att det är angeläget att skilja på å enda sidan det
            strukturbidrag som skall sättas samman --
          </note>
          <note>
            med hänsyn till olika faktorer, som invandring, antal barn, osv.
            -- och å andra sidan det faktum att staten köper viss verksamhet
            i kommunerna.
          </note>
          <note>
            Asylmottagning är just en angelägenhet för staten, och den måste
            täckas med statliga medel, även om kommunen tar ett anordnaransvar.
            Jag upplever den frågan som principiellt väldigt viktig.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:96 om de s.k.
          </note>
          <note>
            krutaffärerna och möjligheter att ta del av handlingar i f.d.
            DDR
          </note>
          <note>
            Anf. 87 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jan Jennehag har frågat mig hur regeringen avser
            agera för att Sverige skall få tillgång till alla handlingar från
            det forna
          </note>
          <note>
            Östtyskland som kan kasta ljus över de s.k.
          </note>
          <note>
            krutaffärerna.
          </note>
          <note>
            Dom i det s.k. krutmålet avkunnades av Karlskoga
          </note>
          <note>
            Tingsrätt den 28 februari 1989, varvid åtalet i allt väsentligt
            ogillades. Den friande domen fastställdes av Svea hovrätt den
            29 juni 1990 och vann laga kraft den 27 juli 1990.
          </note>
          <note>
            Efter det att den forna östtyska staten upphört att existera
            och dess territorium införlivats med
          </note>
          <note>
            Förbundsrepubliken Tyskland, har det framkommit att det hos den
            östtyska säkerhetstjänsten, Stasi, funnits handlingar rörande
            vissa av de krutleveranser som via
          </note>
          <note>
            Östtyskland gått till Iran och kanske andra länder i början av
            1980-talet. Mot bakgrund av att tullkriminalen utrett krutaffärerna
            i samband med förundersökningen i Sverige, ställdes från
          </note>
          <note>
            Tullverkets sida den 3 juni 1992 en underhandsförfrågan till
            det tyska finansministeriet om det var möjligt att med stöd av
            det mellan
          </note>
          <note>
            Sverige och Tyskland år 1972 ingångna avtalet om ömsesidigt bistånd
            i tullfrågor få ut de i tyska och svenska massmedier omtalade
            dokumenten.
          </note>
          <note>
            Det tyska finansministeriet besvarade den 17
          </note>
          <note>
            september i år den svenska begäran och hänvisade
          </note>
          <note>
            Tullverket att göra en officiell framställning med stöd av 1959
            års europeiska konvention om inbördes rättshjälp i brottmål. Med
            anledning härav har Tullverket den 13 oktober vänt sig till riksåklagaren
            med begäran att han skall initiera den rättsliga procedur som
            behövs för en officiell framställning till Tyskland. Riksåklagaren
            har i sin tur hänskjutit ärendet till överåklagaren i Karlstad.
          </note>
          <note>
            För en svensk rättshjälpsframställning krävs i detta fall beslut
            av domstol. För en eventuell ny rättegång i Sverige krävs att
            Högsta domstolen beviljar resning.
          </note>
          <note>
            Eftersom frågan om en rättshjälpsframställning till de tyska
            myndigheterna således är föremål för rättslig prövning i Sverige,
            ankommer det inte på mig eller regeringen att agera i detta ärende.
          </note>
          <note type="speaker">
            Anf. 88 JAN JENNEHAG (v)
          </note>
          <note>
            Herr talman! Detta blir dagens kortaste frågedebatt -- om den
            ens kan kallas debatt. Jag konstaterar att frågan så att säga
            f.n. ligger utanför statsrådets räckhåll. Jag tackar statsrådet
            för svaret med den detaljerade historiken.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:148 om ökad export till de baltiska
            staterna
          </note>
          <note>
            Anf. 89 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Göran Magnusson har frågat näringsministern om regeringen
            är beredd att medverka till nya åtgärder för att främja export
            till bl.a. Baltikum. Arbetet inom regeringen är så fördelat att
            det är jag som skall svara på frågan.
          </note>
          <note>
            Sverige fäster stor vikt vid att utöka förbindelserna med grannländerna
            på andra sidan Östersjön, inte minst på det ekonomiska området.
            Handeln med detta område är i dag mycket begränsad, men jag har
            mot bakgrund av den stora aktivitet som kunnat konstateras stora
            förhoppningar vad gäller utvecklingen på sikt.
          </note>
          <note>
            En hel del har gjorts för att få igång handeln mellan
          </note>
          <note>
            Sverige och de baltiska länderna. Bilaterala frihandelsavtal
            har helt nyligen trätt i kraft.
          </note>
          <note>
            Härigenom möjliggörs ett i princip fritt utbyte av industrivaror
            mellan Sverige och de baltiska staterna. Överenskommelser om handeln
            med jordbruksprodukter trädde i kraft samtidigt som frihandelsavtalen.
            Investeringsskyddsavtal har också ingåtts och förhandlingar om
            dubbelbeskattningsavtal pågår.
          </note>
          <note>
            Omedelbart efter de baltiska staternas självständighet anslogs
            5 miljoner kronor till
          </note>
          <note>
            Exportrådet och Grossistförbundet Svensk handel för exportfrämjande
            verksamhet i de baltiska staterna. Efter kommande årsskifte kommer
          </note>
          <note>
            Exportrådet att vara representerat i samtliga baltiska huvudstäder.
          </note>
          <note>
            SwedeCorp disponerar detta budgetår 55 miljoner kronor för investeringar
            i samriskföretag samt för annat stöd till näringslivsutvecklingen
            i Centraloch Östeuropa. Innevarande budgetår går merparten av
            resurserna till de baltiska staterna.
          </note>
          <note>
            SwedeCorp gör sina satsningar på det nya näringsliv som växer
            fram och bidrar på så sätt till strukturomvandlingen.
          </note>
          <note>
            Dessutom har Sverige varit pådrivande för att få till stånd det
            baltiska investeringsprogrammet. Detta omfattar lån och riskkapitalinvesteringar
            samt tekniskt bistånd via Nordiska investeringsbanken,
          </note>
          <note>
            Nordiska projektfonden och den europeiska utvecklingsbanken.
            Programmet, som är treårigt, uppgår totalt till drygt 800 miljoner
            kronor. Sverige kommer att inbetala 50 miljoner kronor per år
            under denna treårsperiod.
          </note>
          <note>
            Exportkreditnämnden, EKN, beviljar för närvarande inga garantier
            för export till de baltiska staterna. EKN kan däremot bevilja
            investeringsgarantier till svenska företag som investerar i dessa
            länder efter prövning från fall till fall.
          </note>
          <note>
            Vi är medvetna om önskemålen att på något sätt stödja det ekonomiska
            utbytet med bl.a. de baltiska staterna utöver vad som redan görs
            och vi prövar frågan om något ytterligare kan göras. Självfallet
            måste ett eventuellt stöd på detta område vägas mot andra angelägna
            insatser.
          </note>
          <note type="speaker">
            Anf. 90 GÖRAN MAGNUSSON (s):
          </note>
          <note>
            Herr talman! Jag tackar statsrådet för svaret. När jag förberedde
            mig inför den här frågedebatten, såg jag två möjliga alternativ
            till svar. Det ena alternativet, också det bästa, skulle i korthet
            ha kunnat formuleras: Förbättringar av svensk industris exportmöjligheter
            till Baltikum och
          </note>
          <note>
            Östeuropa är så viktiga att vi i regeringen är mitt uppe i arbetet
            på att lägga fram förslag om nya åtgärder, och de förslagen kommer
            snart att ligga på riksdagens bord.
          </note>
          <note>
            Den formuleringen återfinns inte i svaret. Däremot säger statsrådet
            att regeringen är medveten om önskemålen att på något sätt stödja
            det ekonomiska utbytet med de baltiska staterna. Jag kan konstatera
            att det i olika sammanhang förs fram krav på insatser från regeringens
            sida. Man konstaterar gång på gång att med nuvarande regler är
            det inte möjligt att genomföra en rad viktiga affärer.
          </note>
          <note>
            Jag skall ge några exempel på krav. När näringsutskottet i förra
            veckan besökte Volvo, inskärpte koncernchefen Sören Gyll mycket
            kraftigt för oss att det måste skapas bättre regler för exportstöd
            till Baltikum och Östeuropa.
          </note>
          <note>
            Nuvarande krav på säkerheter är omöjliga att uppnå.
          </note>
          <note>
            Vid Aros-mässan i Västerås i lördags tryckte Storas koncernchef
            Bo Berggren hårt på att möjligheterna till stöd måste bli bättre
            i Sverige. Percy Barnevik i
          </note>
          <note>
            ABB har vid flera tillfällen med skärpa varnat för passiviteten
            när det gäller utvecklingen i
          </note>
          <note>
            Östeuropa.
          </note>
          <note>
            Leif Blomberg, Metalls ordförande, kräver i
          </note>
          <note>
            Metalls program, Programmet för nationellt krafttag för industrin,
            att alla möjligheter skall prövas för att förbättra exportstödet.
          </note>
          <note>
            Herr talman! Enligt min mening är läget följande.
          </note>
          <note>
            Svensk industri har kapacitet och kunnande samtidigt som länderna
            i Baltikum har stora behov att fylla. Hittillsvarande regler räcker
            inte till. Då måste regeringen ta initiativ för att främja jobben
            och tillväxten.
          </note>
          <note>
            Anf. 91 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag är givetvis medveten om det stora intresse som
            finns hos näringslivet att utvidga förbindelserna med bl.a. de
            baltiska länderna. Jag kan försäkra att vi nästan dagligen får
            uppvaktningar från olika håll -- av precis den karaktär som nu
            nämndes -- där det framförs önskemål om ökat statligt stöd för
            både den ena, andra och tredje insatsen. I en del fall måste vi,
            tyvärr, med hänsyn till ibland gällande regler och ibland det
            existerande statsfinansiella utrymmet, säga att något inte kan
            komma i fråga. I andra fall kan vi pröva olika förslag och då
            väga olika förslag till åtgärder mot varandra.
          </note>
          <note>
            Jag konstaterade i mitt svar att vi prövar olika typer av åtgärder
            för att främja utvecklingen av handeln med bl.a. de baltiska länderna.
            Jag tror att Göran
          </note>
          <note>
            Magnusson och jag kan vara eniga om att en sådan prövning bör
            bl.a. beakta möjligheterna att på olika sätt med hjälp av exportkrediter
            och kreditfinansiering stödja en sådan utveckling. Helst skulle
            vi vilja åstadkomma detta genom att det ekonomiska läget förbättras
            på ett sådant sätt i de berörda länderna att utrymme ges för garantigivning
            av exportkrediter i normal ordning.
          </note>
          <note>
            Nu ser förutsättningarna inte så goda ut, och då får vi pröva
            andra vägar.
          </note>
          <note type="speaker">
            Anf. 92 GÖRAN MAGNUSSON (s):
          </note>
          <note>
            Herr talman! Det är angeläget att pröva andra vägar. När statsrådet
            för ungefär ett år sedan fick liknande frågor i kammaren gav han
            ungefär samma svar. Men sedan dess har det inte hänt så förfärligt
            mycket. Visserligen har en del åtgärder redovisats, och de är
            naturligtvis glädjande. Men sett från industrins synpunkt och
            de möjligheter som finns till sysselsättning där, borde det vara
            möjligt -- vi är i och för sig överens om att det är angeläget
            -- att snabbt komma med förslag till åtgärder som verkligen tar
            till vara den produktionskapacitet som nu finns i svensk industri
            och fylla de behov som finns i de baltiska staterna.
          </note>
          <note>
            Problemet för de baltiska staterna och Östeuropa i övrigt, som
            även statsrådet framhåller, är att de saknar den marknad som gör
            det möjligt att på vanliga kommersiella grunder klara handeln.
            Med dessa särskilda initiativ skulle det gå att medverka till
            den positiva utveckling som skapar en marknad för mer normala
            och kommersiella verksamheter.
          </note>
          <note>
            Anf. 93 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag menar att en av de viktigaste och mest angelägna
            frågorna för Sverige, och inte minst för Västeuropa som helhet,
            är att utvidga förbindelserna med länderna i Central- och
          </note>
          <note>
            Östeuropa -- både av ekonomiska och av politiska skäl. Därför
            prövar vi ständigt nya möjligheter att bistå dem, och därför har
            vi tagit ett stort antal initiativ. Göran Magnusson gav ett erkännande
            på den punkten.
          </note>
          <note>
            Jag skulle vilja peka på att Sverige gått i spetsen för att ingå
            frihandelsavtal med de baltiska länderna.
          </note>
          <note>
            Mot den bakgrunden menar jag, och där är Göran
          </note>
          <note>
            Magnusson och jag eniga, att vi skall fortsätta prövningen. Åtgärderna
            på ett område får vägas mot andra angelägna mål.
          </note>
          <note type="speaker">
            Anf. 94 GÖRAN MAGNUSSON (s):
          </note>
          <note>
            Herr talman! Det är bra att statsrådet uttalar sig för att åtgärder
            skall vidtas. Jag skulle vilja ha litet snabbare anfall när det
            gäller hela frågan och litet mer klara grepp. Det kan t.ex. vara
            att regeringen säger att man skall komma med förslag som skall
            underlätta för svensk industri, lindra arbetslösheten i Sverige
            och tillfredsställa grundläggande behov i de baltiska staterna
            och Östoch Centraleuropa i övrigt.
          </note>
          <note>
            Statsrådet framförde i slutet av sitt svar en reservation angående
            vilka ekonomiska möjligheter som faktiskt står till buds. Vi får
            alla ha stor respekt för de ekonomiska förhållandena. Men det
            kostar faktiskt Sverige en god del pengar att inte utnyttja produktionskapaciteten
            och människors vilja till arbete. Med litet fräscht och kreativt
            tänkande går det att utnyttja de ekonomiska resurser som vi ändå
            måste betala för i dag men inte får ut särskilt mycket för.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:179 om regeringens kontakter med Tyskland
            om Danmarks krav rörande Maastrichtavtalet
          </note>
          <note>
            Anf. 95 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Pär Granstedt har frågat mig om det finns någon
            grund för uppgifter i en artikel i The
          </note>
          <note>
            Economist den 7 november 1992 om att de finska, norska och svenska
            regeringarna informellt skulle ha bett Tyskland stå fast mot Danmarks
            krav i förhållande till Maastrichtavtalet. Motivet skulle vara
            att danska särlösningar skulle försvåra våra medlemskapsförhandlingar.
          </note>
          <note>
            Jag kan naturligtvis inte uttala mig för andra regeringar. För
            svenskt vidkommande är svaret nej.
          </note>
          <note type="speaker">
            Anf. 96 PÄR GRANSTEDT (c):
          </note>
          <note>
            Herr talman! Jag ber att få tacka statsrådet
          </note>
          <note>
            Dinkelspiel för svaret på min fråga. Det var precis det svar
            jag naturligtvis hoppades på, och det var precis det svar jag
            väntade mig.
          </note>
          <note>
            Men eftersom uppgifterna har förekommit i internationell press
            och även förekommit i den svenska debatten, tyckte jag att det
            var viktigt att
          </note>
          <note>
            Europaministern fick tillfälle att inför kammaren, på detta klara
            och entydiga sätt, avvisa den typen av beskyllningar.
          </note>
          <note>
            Jag vet att vi är helt ense om att det är viktigt med ett nära
            nordiskt samarbete också när det gäller relationerna till EG och
            inför förhandlingsprocessen, som alla nordiska länder kommer att
            vara involverade i under kommande år.
          </note>
          <note>
            Det förutsätter att de nordiska länderna i de förhandlingssituationer
            som uppstår kan lita på varandras lojalitet och stöd. Den här
            typen av uppgifter är naturligtvis väldigt skadliga.
          </note>
          <note>
            Jag noterar med glädje att dementin är mycket entydig och icke
            tvetydig.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:200 om vapenexporten till Tunisien
          </note>
          <note>
            Anf. 97 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Gudrun Schyman har med anledning av uppgifter från
            Amnesty International frågat utrikesministern om hon avser vidta
            några åtgärder för att stoppa vapenexporten till Tunisien. Arbetet
            inom regeringen är så fördelat att det är jag som skall svara
            på frågan.
          </note>
          <note>
            Exporten av krigsmateriel från Sverige till Tunisien uppgick
            för år 1991 till 219 000 kr, för år 1990 till
          </note>
          <note>
            2 483 000 kr och för år 1989 till 10 993 000 kr.
          </note>
          <note>
            Uppgifter om exportens storlek för år 1992 kommer att lämnas
            till riksdagen i regeringens sedvanliga skrivelse våren 1993.
          </note>
          <note>
            Varje utförselärende, avseende såväl Tunisien som andra länder,
            avgörs med beaktande av de gällande riktlinjerna för den svenska
            vapenexporten, inkl.
          </note>
          <note>
            vad däri sägs om hänsynen till respekt för de mänskliga rättigheterna.
            Vid sin prövning av de utförselärenden som under senare år förekommit
            avseende Tunisien har regeringen inte funnit att hinder förelegat
            för tillstånd enligt riktlinjerna.
          </note>
          <note>
            Såsom Gudrun Schyman helt riktigt påpekar skärps kravet på respekt
            för de mänskliga rättigheterna i regeringens förslag till ny krigsmateriellagstiftning.
          </note>
          <note>
            Regeringen kommer att utgå från detta i sin prövning av enskilda
            utförselärenden. Hur detta kommer att utfalla i praktiken avseende
            Tunisien eller något annat land kan jag givetvis inte uttala mig
            om. Det beror helt och hållet på de förhållanden som föreligger
            då utförselansökan skall prövas.
          </note>
          <note type="speaker">
            Anf. 98 GUDRUN SCHYMAN (v):
          </note>
          <note>
            Herr talman! Jag skall be att få tacka för svaret. Det finns
            mycket i förslaget till ny krigsmaterielexportlag som inte är
            bra, men det som är bra i den är att man skärper kravet på respekt
            för de mänskliga rättigheterna. Jag tycker att det är mycket välkommet.
          </note>
          <note>
            Att jag har ställt denna fråga om Tunisien beror på att det där
            är ganska illa ställt med de mänskliga rättigheterna. Jag anser
            att situationen i Tunisien, just med hänvisning till kravet på
            respekt för mänskliga rättigheter, är sådan att det inte borde
            vara möjligt att exportera vapen dit.
          </note>
          <note>
            Tunisien har, enligt uppgifter som jag har fått, under årets
            första sju månader köpt vapen och ammunition för 11 miljarder
            kronor från Sverige.
          </note>
          <note>
            Därmed är Tunisien hittills i år den tionde största köparen av
            svenska vapen.
          </note>
          <note>
            Samtidigt som det här pågår har Amnesty
          </note>
          <note>
            International rapporterat om att 245 människor dömts i mycket
            summariska rättegångar, anklagade för att hota rikets säkerhet.
            Av dem har 45 dömts till livstids fängelse och de övriga till
            fängelsestraff på upp till 24 år. Dessutom rapporteras om tortyr
            av fångar i de tunisiska fängelserna. I dessa rättegångar har
            bekännelser framtvingats under tortyr.
          </note>
          <note>
            Vi har tidigare tagit upp denna fråga i den allmänpolitiska debatten.
            Då ställde Bertil
          </note>
          <note>
            Måbrink frågan till Margaretha af Ugglas, men fick aldrig något
            svar. Jag vill nu ställa frågan igen. Hur går dessa uppgifter
            ihop med en bedömning att det inte föreligger några hinder för
            tillstånd enligt riktlinjerna? Jag undrar vilka rapporter man
            stödjer sig på. Anser man inte att de rapporter som
          </note>
          <note>
            Amnesty International har kommit med är trovärdiga?
          </note>
          <note>
            Anf. 99 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Får jag först säga att de rapporter som vi stödjer
            oss på inte begränsar sig till dem som kommer från Amnesty International,
            men att vi fäster mycket stort avseende också vid dessa rapporter.
          </note>
          <note>
            Jag vill också säga att även jag anser att det finns anledning
            att rikta kritik mot MR-situationen i
          </note>
          <note>
            Tunisien. Det finns återkommande uppgifter om brott mot de mänskliga
            rättigheterna, och den rapport som också jag själv har tagit del
            av och som avser rättegången mot 245 tunisier för hot mot rikets
            säkerhet lämnar naturligtvis utrymme för en hel del kritik.
          </note>
          <note>
            Det här måste avvägas mot andra hänsyn och bedömningsgrunder.
            Det finns också positiva tecken i den tunisiska utvecklingen vilka
            måste uppmuntras. Man har inlett en demokratiseringsprocess, men
            den måste naturligtvis fördjupas och påskyndas. Liksom på andra
            håll i arabvärlden brottas man med religiös extremism.
          </note>
          <note>
            Men svårigheten att hantera den typen av kriser ursäktar naturligtvis
            inte på något sätt brott mot de mänskliga rättigheterna. Det är
            mot denna bakgrund av avgörande vikt för den fortsatta bedömningen
            att den tunisiska regeringen lever upp till de löften om politiska
            reformer som den har ställt i utsikt.
          </note>
          <note>
            När allt detta är sagt måste jag säga att jag förstår att Gudrun
            Schyman förvånades om hon har läst att vapenexporten till Tunisien
            uppgick till 11
          </note>
          <note>
            miljarder kronor. Jag tror att hon avsåg 11 miljoner kronor.
            Frågan är ändå av principiellt intresse, och avvägningen mellan
            mänskliga rättigheter och annat har lett till det resultat som
            jag här har pekat på.
          </note>
          <note type="speaker">
            Anf. 100 GUDRUN SCHYMAN (v):
          </note>
          <note>
            Herr talman! Det är alldeles riktigt att jag menade miljoner
            och inte miljarder. Men även om det gäller miljoner är Tunisien
            ett stort köparland.
          </note>
          <note>
            Jag tycker att det är anmärkningsvärt att man tar så lätt på
            dessa uppgifter och förhållanden. Det är, som statsrådet säger,
            en avvägningsfråga, men vad är det som väger tyngst i denna avvägning?
            Vilka intressen är så mycket starkare att man utifrån de här faktiska
            rapporterna och omständigheterna ändå kan säga att det inte föreligger
            några hinder för tillstånd enligt de riktlinjer som just säger
            att man skall skärpa synen på de mänskliga rättigheterna?
          </note>
          <note>
            Jag tycker att det finns en klar motsättning på denna punkt,
            och jag undrar vilka skäl som väger över åt det andra hållet.
          </note>
          <note>
            Anf. 101 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Först förmodar jag att de statistikuppgifter som
            Gudrun Schyman redovisar bygger på SCB:s statistik, men vi har
            inte fått redovisningar av exporten från företagen.
          </note>
          <note>
            Dock kan jag säga, bara för att belysa svårigheterna att identifiera
            det hela, att de tillstånd som har beviljats under den nuvarande
            regeringens tid inte tillnärmelsevis uppgår till det belopp som
            Gudrun
          </note>
          <note>
            Schyman redovisar. Det betyder, såvitt inte något fel begåtts
            i sammanhanget, att utförseltillstånden ligger längre tillbaka
            i tiden. Därför kan också tillstånden återspegla då rådande omständigheter.
          </note>
          <note>
            Dessutom vill jag säga att man rent principiellt skiljer mellan
            olika typer av åtgärder, mellan olika instrument och materiel
            som försäljs. I det här fallet rör det sig om materiel som inte
            kan användas mot kampen internt för stöd av mänskliga rättigheter.
          </note>
          <note type="speaker">
            Anf. 102 GUDRUN SCHYMAN (v):
          </note>
          <note>
            Herr talman! Vi kommer väl inte så mycket längre i denna diskussion.
            Vad jag skulle vilja veta är om man bl.a. vid regeringsbesök i
            Tunisien under sommaren från utrikesdepartementets sida har tagit
            upp denna kritik med företrädare för den tunisiska regeringen
            och gjort klart att man har utvecklingen under uppsikt och att
            det i framtiden blir svårigheter med tillstånd för vapenexport.
          </note>
          <note>
            Anf. 103 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag vill bara säga att jag senast här i dag har
            givit uttryck just för att det finns anledning att rikta kritik
            mot vissa förhållanden i Tunisien.
          </note>
          <note>
            Får jag också säga att alla beslut av denna karaktär i fråga
            om Tunisien har fattats efter noggrann prövning av alla relevanta
            fakta och dessutom att de beslut som har fattats har en mycket
            bred parlamentarisk förankring.
          </note>
          <note type="speaker">
            Anf. 104 GUDRUN SCHYMAN (v):
          </note>
          <note>
            Herr talman! Får jag då bara konstatera att denna breda parlamentariska
            förankring i varje fall inte omfattar samtliga partier.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:150 om Svenska
          </note>
          <note>
            Rymdaktiebolaget
          </note>
          <note type="speaker">
            Anf. 105 Näringsminister PER WESTERBERG (m):
          </note>
          <note>
            Herr talman! Bruno Poromaa har frågat mig om jag är beredd att
            medverka till att Rymdbolaget får en sådan organisation som tillmötesgår
            de anställdas uppfattning med bl.a. egen ledning lokaliserad på
          </note>
          <note>
            Esrange i Kiruna och att de arbetsuppgifter som tillhör verksamheten
            också utförs på rymdbasen.
          </note>
          <note>
            Frågan har ställts med anledning av att företagsledningen aktualiserat
            förändringar i företagets organisation.
          </note>
          <note>
            Bruno Poromaa torde vid det här laget vara bekant med min uppfattning
            i denna typ av frågor. Jag har nämligen i november förra året
            och i mars i år svarat honom på likartade frågor.
          </note>
          <note>
            Jag anser alltså att det ankommer på företagens styrelser och
            ledningar att besluta om inriktning, utveckling och organisation
            av verksamheten.
          </note>
          <note>
            Detta gäller för såväl privat ägda som statligt ägda företag.
            Jag ser därför ingen anledning att ingripa i denna beslutsordning,
            som också gäller för det nu aktuella företaget.
          </note>
          <note>
            Avslutningsvis förstår jag inte grunden för Bruno
          </note>
          <note>
            Poromaas oro för att ''inflytandet i Rymdbolaget skall förskjutas
            söderöver mot Solna''. Enligt vad jag erfarit tar förändringarna
            sikte på att få fram en plattare organisation med fem à sex självständiga
            enheter direkt under verkställande ledningen.
          </note>
          <note>
            Några av dessa enheter skall ha chefer placerade i
          </note>
          <note>
            Kiruna. Motsvarande finns inte i dag. Bl.a.
          </note>
          <note>
            kommer det största och snabbast växande affärsområdet -- jordobservationstjänster
            -- att ledas från Kiruna.
          </note>
          <note type="speaker">
            Anf. 106 BRUNO POROMAA (s):
          </note>
          <note>
            Herr talman! Jag skall be att få tacka statsrådet för svaret,
            om det nu kan betraktas som ett svar. Jag hade verkligen hoppats
            att statsrådet hade haft något annat att komma med än det som
            han hittills har mässat om, att det är företagsledningarna som
            skall fatta beslut i sådana här frågor.
          </note>
          <note>
            Alltsedan 1962 har Sverige aktivt deltagit i det internationella
            rymdsamarbetet och även satsat på ett stort nationellt program.
            Vi har i min landsdel i stor utsträckning fått skörda effekterna
            av detta arbete. Antalet sysselsatta i verksamheten har kontinuerligt
            ökat och vi betraktar det arbete som
          </note>
          <note>
            Rymdbolaget bedriver som ett flaggskepp i kommunens näringsliv.
            Vi är verkligen stolta över det och vill gärna peka på att det
            är ett exemplariskt arbete som utförs där.
          </note>
          <note>
            Den omorganisation som nu pågår inom
          </note>
          <note>
            Rymdbolaget får till följd att arbetsuppgifter kommer att överföras
            från Kiruna till huvudkontoret i Solna. Detta vänder vi oss starkt
            emot. Vi har inte råd att förlora ett enda arbetstillfälle i det
            hårt ansträngda läge som vi befinner oss i.
          </note>
          <note>
            Nu gör statsrådet gällande att det bara är jag som känner oro.
            Men de anställda känner oro. Jag kan tala om för statsrådet att
            även hans partivänner i min hemkommun känner en stor oro. De har
            bl.a.
          </note>
          <note>
            i kommunfullmäktige aktualiserat att kommunen skall agera på
            något vis i den här frågan. Jag tycker att statsrådet inte har
            någon som helst föståelse för den oro som vi känner för utvecklingen
            inom
          </note>
          <note>
            Rymdbolagets verksamhet i Kiruna.
          </note>
          <note type="speaker">
            Anf. 107 Näringsminister PER WESTERBERG (m):
          </note>
          <note>
            Herr talman! Jag har förståelse för oro som uppstår i samband
            med olika typer av förändringar. Såvitt jag har informerats om
            de förändringar man planerar inom Rymdbolaget gäller de framför
            allt en plattare organisation, som bl.a. skulle leda till att
            verksamheten i vidare omfattning skulle komma att ledas från Kiruna.
          </note>
          <note>
            Jag vill också markera mycket tydligt, att på det senaste europeiska
            rymdministermötet, i Granada, prioriterade den svenska regeringen
            utomordentligt entydigt sina satsningar på rymdfrågorna avseende
            jordobservationstjänster, som särskilt berör Kiruna och därmed
            också
          </note>
          <note>
            Kirunas sysselsättning.
          </note>
          <note type="speaker">
            Anf. 108 BRUNO POROMAA (s):
          </note>
          <note>
            Herr talman! Det var så statsministern också sade vid ett tillfälle,
            att den nuvarande regeringen prioriterar rymdverksamheten och
            att sysselsättning därmed skapas i Kiruna kommun.
          </note>
          <note>
            Men sådana omorganisationer som den nu aktuella skapar inga nya
            arbetsuppgifter. Om det är sådana satsningar som den nuvarande
            regeringen har för avsikt att medverka till, betackar vi oss för
            de satsningarna.
          </note>
          <note>
            Statsrådets partivän föreslår helt enkelt i en motion i kommunfullmäktige
            att kommunledningen aktivt och skyndsamt skall ta kontakt med
            ägaren, näringsdepartementet och regeringen, om utlokalisering
            av Rymdbolaget från Stockholm till
          </note>
          <note>
            Kiruna. Han vädjar också om att kommunledningen aktivt och skyndsamt
            skall verka för att beslutet gällande omorganisationen av
          </note>
          <note>
            Rymdbolaget senareläggs.
          </note>
          <note>
            Vad tycker statsrådet om sina partivänners aktiviteter i denna
            fråga?
          </note>
          <note type="speaker">
            Anf. 109 Näringsminister PER WESTERBERG (m):
          </note>
          <note>
            Herr talman! Jag recenserar av förklarliga skäl inte personer
            som icke är närvarande i denna kammare.
          </note>
          <note>
            Jag svarar på ställda frågor.
          </note>
          <note>
            För enskilda aktiebolag är ordningen den att styrelsen får svara
            för organisationen och ledningen av bolaget så länge ägaren har
            förtroende för styrelsen och ledningen. Det är i enlighet med
            gällande svensk lag, aktiebolagslagen. Saknar ägaren, i detta
            fall regeringen och slutligen riksdagen, förtroende för styrelsen
            och ledningen skall man enligt den svenska modellen byta dessa.
          </note>
          <note>
            Vi har förtroende för styrelsen. Jag kan försäkra att vår satsning
            inte är en fråga om någon omorganisation, utan vi gör betydande
            ekonomiska satsningar för ökande engagemang i jordobservationstjänster,
            som kommer att påverka
          </note>
          <note>
            Kiruna positivt.
          </note>
          <note type="speaker">
            Anf. 110 BRUNO POROMAA (s):
          </note>
          <note>
            Herr talman! Bland de anställda inom
          </note>
          <note>
            Rymdbolaget ute på Esrange har det alltid rått ett gott förhållande
            mellan de anställda och mellan de anställda och den lokala ledningen.
            Effekterna av detta goda samarbete kan man också avläsa i det
            goda resultat som man har uppnått. Jag är rädd för att detta goda
            förhållande kommer att raseras med det som nu pågår.
          </note>
          <note>
            Statsrådet säger i Svenska Dagbladet den 6
          </note>
          <note>
            november förra året att nu lämnar den nuvarande regeringen åt
            industriledare och företagare att sköta sina företag och fatta
            alla de beslut, även obehagliga sådana, som krävs för att uppfylla
            ägarens och företagarnas mål.
          </note>
          <note>
            Fortfarande är statsrådet den främste representanten för ägaren.
            Jag vill fråga: Ligger det inte i statsrådets intresse att det
            goda förhållande som rått och fortfarande råder på Esrange även
            fortsättningsvis skall behållas?
          </note>
          <note type="speaker">
            Anf. 111 Näringsminister PER WESTERBERG (m):
          </note>
          <note>
            Herr talman! Självfallet. Men det är knappast så att ägaren,
            vare sig regeringen eller riksdagen, är den som i första hand
            vårdar personalförhållandena vid
          </note>
          <note>
            Esrange. Det ankommer på företagsledningen och styrelsen i Rymdbolaget.
          </note>
          <note>
            Vi har förtroende för styrelsen och företagsledningen i Rymdbolaget.
            Jag är fullständigt övertygad om att de kommer att finna lösningar
            som väl tar till vara resurser och möjligheter på bl.a. Esrange
            i Kiruna.
          </note>
          <note>
            Jag betonar ånyo: Med det europeiska rymdministermötet i Granada,
            som avslutades förra veckan, har vi mycket starkt profilerat svensk
            rymdforskning och svensk rymdpolitik genom satsningar på jordobservation
            och miljöfrågor som i högsta grad berör Kiruna.
          </note>
          <note type="speaker">
            Anf. 112 BRUNO POROMAA (s):
          </note>
          <note>
            Herr talman! Avslutningsvis vill jag säga att som politiker från
            den nordligaste delen av vårt land saknar man faktiskt ett sådant
            statsråd som vi hade under 80-talet. Han deklarerade vid alla
            tillfällen att man inom alla politikområden måste ta sitt regionalpolitiska
            ansvar.
          </note>
          <note>
            Jag vill fråga: Med den roll, som något slags ickeminister, som
            statsrådet har i den här regeringen, tar statsrådet något som
            helst regionalpolitiskt ansvar?
          </note>
          <note type="speaker">
            Anf. 113 Näringsminister PER WESTERBERG (m):
          </note>
          <note>
            Herr talman! Visst tar vi vår del av det regionalpolitiska ansvaret.
            I likhet med Bruno
          </note>
          <note>
            Poromaas partikamrater, som företrädare på posten, har jag överlämnat
            åt styrelse och ledning att fatta erforderliga beslut enligt gällande
            instruktioner från ägaren.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:195 om utredning om salmonellaprover
            på kött
          </note>
          <note type="speaker">
            Anf. 114 Näringsminister PER WESTERBERG (m):
          </note>
          <note>
            Herr talman! Lennart Brunander har frågat mig om
          </note>
          <note>
            Konkurrensverkets utredning om kostnader för kontroll av importerat
            kött tillkommmit på mitt initiativ.
          </note>
          <note>
            Det är Konkurrensverkets uppgift att med stöd av konkurrenslagen
            (1982:729) självständigt, efter anmälan eller på eget initiativ,
            ta upp och pröva enskilda ärenden.
          </note>
          <note>
            Regeringen eller en enskild minister får således inte påverka
            vilka ärenden Konkurrensverket skall ta upp.
          </note>
          <note>
            Svaret på frågan är följaktligen nej.
          </note>
          <note type="speaker">
            Anf. 115 LENNART BRUNANDER (c):
          </note>
          <note>
            Herr talman! Jag tackar näringsministern för svaret. Det var
            bra att det inte var på näringsministerns initiativ som denna
            utredning kom till.
          </note>
          <note>
            Skall man tolka Konkurrensverkets senaste tilltag kan man tro
            att det är acceptabelt att ett antal människor får salmonella,
            om vi bara kan få möjlighet att äta importerat kött, som kan säljas
            till lägre priser.
          </note>
          <note>
            Det är klart att en provtagning kommer att kosta pengar. Men
            en svensk kvalitetsvara produceras inte heller utan kostnader.
          </note>
          <note>
            Jag frågade Karl Erik Olsson, jordbruksministern, om detta häromdagen.
            Han sade att
          </note>
          <note>
            Livsmedelsverket kommer att skärpa sina bestämmelser, eftersom
            vi har fått en ökad frekvens av importerat kött med salmonella.
            Det är en folkhälsorisk. Vi har en mycket fin situation i
          </note>
          <note>
            Sverige när det gäller detta. Vi har hårda krav.
          </note>
          <note>
            Därför är det angeläget att upprätthålla den beredskap som vi
            har.
          </note>
          <note>
            Livsmedelsverket har också kommit med skärpta krav. Då går Konkurrensverket
            in och gör en undersökning för att se om detta möjligtvis kan
            försvåra konkurrensen gentemot det svenska köttet.
          </note>
          <note>
            Jag skulle vilja fråga näringsministern: Är det viktigare att
            ha konkurrens på det här området, att kunna sälja billigt kött,
            än att ha en god folkhälsa?
          </note>
          <note type="speaker">
            Anf. 116 Näringsminister PER WESTERBERG (m):
          </note>
          <note>
            Herr talman! Konkurrensverket gör självständigt sina bedömningar.
            Vi skall ha en konkurrensneutral situation som gynnar konsumenten.
            Även livsmedelsverket skall göra sina bedömningar. Sedan får en
            sammanvägning ske enligt gällande lagstiftning, som icke enskilt
            statsråd skall blanda sig i.
          </note>
          <note type="speaker">
            Anf. 117 LENNART BRUNANDER (c):
          </note>
          <note>
            Herr talman! Näringsministern säger att
          </note>
          <note>
            Konkurrensverket skall fatta sina beslut utifrån vad som kan
            gynna konsumenten. Det kan knappast gynna konsumenten att inte
            kunna vara säker på att de varor som köps är bra och att de är
            fria från salmonella.
          </note>
          <note>
            Vi har fått den kvalitet som det svenska köttet har därför att
            vi inte använder mediciner i uppfödningen. Vi har god hygien.
            Vi har en god skötsel av djuren. Om man i exportländer avstår
            från denna goda hygien, använder mediciner och på det sättet skapar
            förutsättningar för en vara som är infekterad, får man en sämre
            vara. Då måste det vara rimligt att ha en kontroll som ser till
            att denna vara inte saluförs till de svenska konsumenterna.
          </note>
          <note>
            Naturligtvis begriper jag det näringsministern säger, att Konkurrensverket
            fattar sina beslut självständigt. Det är så det skall vara. Det
            jag vill veta är om näringsministern tycker att det är rimligt
            att man sätter konkurrensfrågorna i förgrunden och folkhälsofrågorna
            i andra hand.
          </note>
          <note type="speaker">
            Anf. 118 Näringsminister PER WESTERBERG (m):
          </note>
          <note>
            Herr talman! Konkurrensfrågorna skall självfallet
          </note>
          <note>
            Konkurrensverket sätta i förgrunden i och med att man är satt
            att vaka över de frågorna.
          </note>
          <note>
            Folkhälsofrågorna behandlas i sitt eget verk.
          </note>
          <note type="speaker">
            Anf. 119 LENNART BRUNANDER (c):
          </note>
          <note>
            Herr talman! Då tycker jag att det också är rimligt att Konkurrensverket
            i sin bedömning tar med de kostnader som en god kvalitet på svenskproducerad
            vara innebär. Vill man konkurrera med den svenska varan, får man
            naturligtvis finna sig i att de krav som vi har i de här sammanhangen
            också tillgodoses. För att vi skall kunna veta detta, måste vi
            ha en kontrollverksamhet. Speciellt viktigt är detta eftersom
            vi nu har upplevt att ganska stora kvantiteter salmonellasmittat
            kött har kommit in i
          </note>
          <note>
            Sverige.
          </note>
          <note>
            Det är mot den bakgrunden jag vill veta näringsministerns uppfattning
            i den här frågan.
          </note>
          <note>
            Måste inte hälsoeffekterna ändå vara viktigare?
          </note>
          <note type="speaker">
            Anf. 120 Näringsminister PER WESTERBERG (m):
          </note>
          <note>
            Herr talman! Som jag redan tidigare har sagt har varje verk,
            enligt vår gällande konstitution, att göra bedömningar utifrån
            de lagar och förordningar som gäller. Jag skall icke som enskilt
            statsråd blanda mig i deras utövning av verksamheten.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1992/93:199 om verksamheten vid Cityvarvet
          </note>
          <note type="speaker">
            Anf. 121 Näringsminister PER WESTERBERG (m):
          </note>
          <note>
            Herr talman! Sten Östlund har frågat mig om jag är beredd att
            pröva förslagen från de anställda om fortsatt verksamhet vid Cityvarvet.
          </note>
          <note>
            Jag har vid flera tillfällen här i riksdagen besvarat frågor
            om huruvida jag är beredd att vidta några åtgärder som berör de
            statliga företagens verksamhet. Jag har då sagt att det ankommer
            på företagens styrelser och ledningar att besluta om den framtida
            inriktningen och utvecklingen av verksamheten. Detta gäller såväl
            privat ägda som statligt ägda företag. Jag ser därför ingen anledning
            att ingripa i denna beslutsordning, som också gäller för det nu
            aktuella företaget.
          </note>
          <note type="speaker">
            Anf. 122 STEN ÖSTLUND (s):
          </note>
          <note>
            Herr talman! Jag ber att få tacka för svaret. Jag kan bara konstatera
            att det verkar vara ett standardformulär för Per Westerbergs del.
          </note>
          <note>
            Anledningen till att jag ställde den här frågan nu var att Göteborgs
            kommunstyrelse under förra veckan fattade beslut om att på nytt
            granska det förslag som de anställda hade utarbetat för att förhoppningsvis
            kunna fortsätta driften på
          </note>
          <note>
            Cityvarvet. Förslaget hade tidigare avslagits av
          </note>
          <note>
            Celsius ledning. Jag har ingen anledning att göra någon bedömning
            av detta.
          </note>
          <note>
            Anledningen till att kommunstyrelsen tar upp detta på nytt är
            att länsstyrelsen i Göteborgs och Bohus län har bedömt att arbetslösheten
            i länet kommer att vara 9 % nästa sommar. När den bedömningen
            gjordes var inte bilindustrins prekära läge känt. Det är tusentals
            bilarbetare som dessutom kommer att räknas in i de tidigare siffrorna.
            På vilken nivå arbetslösheten i Göteborg, som ligger högst i länet,
            stannar nästa sommar kan man bara spekulera i.
          </note>
          <note>
            Man skall inte måla en viss potentat på väggen, men nog blir
            arbetslösheten högre än de beräknade nio procenten. Siffran blir
            nog betydligt över 10 %.
          </note>
          <note>
            Därför hade det, som kommunstyrelsen bedömer det, varit av värde
            att kunna bärga åtminstone en del av de jobb som nu finns på Cityvarvet.
          </note>
          <note>
            Som bekant är sysselsättningssituationen mycket allvarlig, inte
            minst för metallarbetarna. Man räknar med att en fjärdedel av
            landets metallarbetare kommer att gå arbetslösa någon gång under
            nästa sommar. Här har man en möjlighet, utan att påverka konkurrenssituationer
            och annat i landet, att stimulera och kanske också positivt verka
            för att en del metallarbetsplatser får finnas kvar under en längre
            tid än man från början hade tänkt sig.
          </note>
          <note type="speaker">
            Anf. 123 Näringsminister PER WESTERBERG (m):
          </note>
          <note>
            Herr talman! Jag vet att diskussionerna nere i
          </note>
          <note>
            Göteborg har varit både långa och mycket omfattande. Såvitt jag
            har erfarit har man icke funnit förutsättningar och möjligheter
            att hitta någon alternativ lösning. Det är ingen tvekan om att
            det hade varit mycket bra om en lösning hade stått att finna som
            hade kunnat ge varaktiga arbetstillfällen. Men såvitt jag har
            förstått har man icke kunnat finna sådana lösningar. Jag är helt
            övertygad om att Celsius ledning är mycket öppen för konstruktiva
            förslag som kan ge fortsatt kommersiell verksamhet i hela eller
            delar av
          </note>
          <note>
            Cityvarvet.
          </note>
          <note type="speaker">
            Anf. 124 STEN ÖSTLUND (s):
          </note>
          <note>
            Herr talman! Någon alternativ produktion eller alternativ lösning
            när det gäller sysselsättningen för de 420 direkt anställda och
            de 300 entreprenörerna på Cityvarvet lär det inte vara möjligt
            att åstadkomma.
          </note>
          <note>
            Vill man bevara sysselsättningen under kanske några år framåt
            bara, men ändå fram till dess att det blir ett bättre läge på
            arbetsmarknaden, är fortsatt reparationsverksamhet det enda möjliga
            alternativet.
          </note>
          <note>
            Jag vet att Celsius ledning har gjort en seriös bedömning här
            av de marknadsmässiga villkoren.
          </note>
          <note>
            Men jag för min del anser att också näringsministern, som ju
            företräder regeringen, skulle kunna ha en samhällsekonomisk syn
            på detta. Vi vet att arbetslösheten kommer att kosta ungefär 100
            miljarder det här året. Men det finns en del att diskutera i fråga
            om hur pengarna från statskassan skall användas, dvs. om de skall
            användas till arbetslöshetsunderstöd eller kanske till att stödja
            en verksamhet som i sig inte är särskilt lönsam.
          </note>
          <note type="speaker">
            Anf. 125 Näringsminister PER WESTERBERG (m):
          </note>
          <note>
            Herr talman! Jag skall inte närmare gå in på arbetsmarknadspolitiken.
            Jag bara noterar att
          </note>
          <note>
            Celsius ledning vid prövande av ett antal olika förslag icke
            har kunnat finna några kommersiella lösningar när det gäller att
            åstadkomma varaktiga arbetstillfällen på Cityvarvet. Man hade
            annars helt klart varit intresserad av att försöka finna sådana
            lösningar.
          </note>
          <note>
            Några möjligheter att gå in och vidta kortsiktiga industristödsåtgärder
            genom statliga subventioner till enskilda företag för att bevara
            sysselsättning är icke för handen enligt gällande internationella
            avtal. Vi har inte heller funnit att den typen av politik varit
            framgångsrik. Vi har sett resultaten alltför tydligt under 70-
            och 80-talen. I stället får vi försöka skapa och förnya svenskt
            näringsliv så snart det är möjligt att åstadkomma en återkomst
            och en förstärkning av svensk industriell bas. Men erfarenheter
            visar att det är bättre att stödja nytillkommande kapacitet än
            att stödja sådan som är på väg ut.
          </note>
          <note>
            Jag beklagar att det ännu inte gått att finna en bra lösning
            på Cityvarvet.
          </note>
          <note type="speaker">
            Anf. 126 STEN ÖSTLUND (s):
          </note>
          <note>
            Herr talman! Näringsministern har fel när det gäller hans första
            påstående. Är det någon bransch där man kan ge statligt stöd om
            så önskas, lär det vara varvsindustrin. Om vi studerar Europa,
            och då inte minst EG-länderna, finner vi att man där stödjer sin
            varvsindustri med ordentliga subventioner så att det, skulle jag
            vilja säga, bara smäller i väggarna.
          </note>
          <note>
            Men det var inte det som jag var ute efter. Inte heller jag tror
            att ett direkt statligt subventionsstöd exempelvis via Celsius
            skulle förbättra situationen.
          </note>
          <note>
            Däremot har det funnits förslag från de anställdas sida, som
            -- sett från ägarens, statens, sida -- kanske skulle göra att
            man kunde gå in och titta ordentligt på förhållandena och med
            öppna ögon föra diskussioner med t.ex. Celsius. Celsius är ju
            inte precis ett förlustföretag. Tvärtom går det mycket bra för
            Celsius -- liksom det gör för många andra statliga företag. Kanske
            kunde det ha funnits en möjlighet att från arbetsmarknadssynpunkt
            diskutera det läget att Celsius får lägga ner varvet i fråga.
            I gengäld skulle Näringsdepartementet, som väl förväntar sig en
            viss utdelning beträffande det resultat som Celsius kommer att
            uppvisa för innevarande år, exempelvis ha kunnat föra diskussioner
            på basis av omfattningen. Alternativt kunde man ha diskuterat
            färdigt med de anställda när det gäller deras alternativ.
          </note>
          <note type="speaker">
            Anf. 127 Näringsminister PER WESTERBERG (m):
          </note>
          <note>
            Herr talman! I olika sammanhang kan man medge generella stödåtgärder
            för vissa branscher. Det har förekommit, och förekommer fortfarande
            -- det är helt riktigt -- ute i Europa. Däremot skall man inte
            gå in i enskilda företag.
          </note>
          <note>
            När det gäller Celsius industrier och Cityvarvet vill jag säga
            att det måste vara företagsledningen som gör en värdering av var
            dess investeringskapital gör största nyttan samt tryggar framtiden
            och sysselsättningen inom Celsiuskoncernen. Dess bedömning är
            alldeles uppenbar: Man tror icke att fortsatt förlusttäckning
            inom Cityvarvet är en bra lösning, utan pengarna kan användas
            framgångsrikt inom andra delar av verksamheten som skapar mera
            framtidsinriktade och beständiga arbeten.
          </note>
          <note>
            Jag beklagar att det inte har gått att finna en bra lösning på
            Cityvarvet, så att det hade gått att rädda någon del av verksamheten.
            Men det måste vara någonting som ger lönsamhet och som gör att
            arbetstillfällen kan bevaras under en längre tid. Det får inte
            vara någonting som kortsiktigt bara ger ett intryck av illusioner.
          </note>
          <note type="speaker">
            Anf. 128 STEN ÖSTLUND (s):
          </note>
          <note>
            Herr talman! Jag har en känsla av att en fortsatt debatt mellan
            näringsministern och mig i den här frågan skulle vara tämligen
            resultatlös.
          </note>
          <note>
            Jag bara konstaterar att även om det finns spelregler för hur
            det skall vara när det gäller förhållandet mellan departement
            och företag, är det aldrig förbjudet för exempelvis näringsministern
            att tala med de företagsledningar som han ytterst är ansvarig
            för.
          </note>
          <note>
            Jag har en känsla av att det i det här fallet inte har förts
            några särskilda samtal, och jag är helt på det klara med vilket
            uppdrag Celsius ledning har när det gäller bl.a. ekonomin. Det
            har dock funnits förslag från de anställdas sida som jag förstår
            att
          </note>
          <note>
            Celsius inte har kunnat acceptera. Men kanske skulle staten som
            ägare ha kunnat gå in. Man kunde ha sagt: Vi är beredda att ändå
            acceptera en lösning under några år framöver. Därmed skulle man
            undvika att de här 400, indirekt 700, anställda blir arbetslösa
            i ett läge där 25 % av metallarbetarna går utan jobb.
          </note>
          <note type="speaker">
            Anf. 129 FÖRSTE VICE TALMANNEN:
          </note>
          <note>
            Jag kommer att ge er, ärade talare, endast ytterligare en replik
            var.
          </note>
          <note type="speaker">
            Anf. 130 Näringsminister PER WESTERBERG (m):
          </note>
          <note>
            Herr talman! Jag talar ständigt med företagsledningarna för resp.
            statligt företag. Men spelreglerna för dem måste vara mycket klara.
            De skall ju driva företagen så, att verksamheten på bästa möjliga
            sätt tas till vara och det kapital som finns i bolagen verkligen
            används till att utveckla företagen och skapa beständiga arbetstillfällen.
          </note>
          <note>
            Jag beklagar, som sagt, att det inte har gått att finna en lösning
            på Cityvarvet, vilket även, såvitt jag förstår, de fackliga organisationerna
            i Celsius konstaterat.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.41 på förslag av förste vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            25 § Svar på fråga 1992/93:81 om bedömningen av tillstånd till
            verksamhet med miljöfarligt avfall
          </note>
          <note>
            Anf. 131 Miljöminister OLOF JOHANSSON
          </note>
          <note>
            (c)
          </note>
          <note>
            Herr talman! Ingegerd Sahlström har frågat mig om jag mot bakgrund
            av ett visst beslut om tillstånd enligt miljöskyddslagen anser
            att allmänhetens oro skall ges betydelse vid bedömningen av tillståndsfrågan.
          </note>
          <note>
            Beslutet gäller Scanfuel AB i Halmstad.
          </note>
          <note>
            Koncessionsnämnden för miljöskydd lämnade i ett beslut den 21
            augusti 1992 företaget tillstånd att i
          </note>
          <note>
            Halmstad bedriva verksamhet vid en anläggning för behandling
            av miljöfarligt avfall. Tillståndet innebär rätt för företaget
            att ta emot och behandla oljeavfall, lösningsmedelsavfall m.m.
            för framställning av bränsle.
          </note>
          <note>
            Koncessionsnämndens beslut har överklagats till regeringen av
            Halmstads kommun och enskilda personer. Ärendet är för närvarande
            på remiss.
          </note>
          <note>
            Som Ingegerd Sahlström säkert vet får jag inte föregripa prövningen
            genom att nu uttala mig om hur jag ser på ärendet.
          </note>
          <note type="speaker">
            Anf. 132 INGEGERD SAHLSTRÖM (s):
          </note>
          <note>
            Herr talman! Jag tackar för svaret på frågan. Det är helt riktigt
            att den är föranledd av det beslut som koncessionsnämnden har
            fattat. Men man kanske kan se på frågan litet mer principiellt
            och inte enbart hänga upp den på Scanfuel i Halmstad. Vad jag
            tycker är viktigt är hur man väger in människors oro i sådana
            fall.
          </note>
          <note>
            Detta fall har oroat många människor, speciellt de människor
            som bor nära en sådan anläggning. I
          </note>
          <note>
            detta specifika fall gäller det bl.a. ett rekreationsområde med
            kolonistugor och sommarstugor. Människorna är naturligtvis ängsliga
            för hälso- och miljöeffekterna. Men de är också ängsliga för att
            deras hus skall falla i värde.
          </note>
          <note>
            Det är tunga instanser som har sagt ifrån att de anser att beslutet
            är felaktigt. Speciellt dåligt tycker jag att det är att man i
            ett redan känsligt område ger tillstånd till ytterligare behandling
            av miljöfarligt avfall.
          </note>
          <note>
            Om jag har förstått miljöskyddslagen rätt skall störningar dels
            förebyggas, dels inte tillåtas om de är onödiga, även om de inte
            medför några mer påtagliga olägenheter.
          </note>
          <note>
            Om vi bortser från detta specifika fall, undrar jag rent allmänt
            om sådana omgivningsstörningar som exempelvis oroar människor
            skall utgöra skäl att säga nej till en verksamhet, t.ex. av den
            typ som
          </note>
          <note>
            Scanfuel.
          </note>
          <note>
            Anf. 133 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! När vi prövar sådana ärenden lyssnar vi naturligtvis
            på alla remissinstanser. Det är därför som remissbehandling tillämpas.
            Det är klart att det som är lättast att ta på rent objektivt är
            oomtvistliga fakta som finns i ärendet och som kommer fram i själva
            remissbehandlingen.
          </note>
          <note>
            Man kan resonera om Sakab i stället. I sådana ärenden är det
            viktigt att man ser på ärendet i förhållande till omgivningen,
            dvs. hur man måste gardera sig mot vad som kan hända i all mänsklig
            verksamhet, i synnerhet när det gäller miljöfarligt avfall. Då
            väger man naturligtvis in vad som kan drabba omgivningen. I detta
            ligger också ett hänsynstagande, åtminstone indirekt, till de
            människor som bor i närheten och som känner oro.
          </note>
          <note>
            Det är på det sättet som jag rent formellt ser på behandlingen
            av ett sådant ärende.
          </note>
          <note>
            Sedan är det dessutom viktigt att konstatera att ju farligare
            materier man har att hantera, desto viktigare är det naturligtvis
            både att vara noggrann vid prövningen och att, som lagen säger,
            förebygga skada.
          </note>
          <note>
            Detta är ett grannlaga jobb, och jag tror att det är viktigt
            att avslutningsvis konstatera att det vore bäst om man kunde undvika
            att denna sorts problem uppkommer. Kretsloppshantering av olika
            farliga substanser kan naturligtivs gå åt rätt håll, och då får
            man undvara de ämnen som man inte kan hantera på något bra sätt.
          </note>
          <note type="speaker">
            Anf. 134 INGEGERD SAHLSTRÖM (s):
          </note>
          <note>
            Herr talman! Jag inser att verksamheten som sådan behövs. Den
            är en nödvändighet. Frågan är bara var den skall placeras. En
            viss sådan verksamhet finns redan i detta miljökänsliga område.
          </note>
          <note>
            När det gäller fakta tycker jag att man redan i den föregående
            remissrundan har pekat på att det finns luftföroreningar och luftpåverkan
            på bostadsområdena i närheten. Kommunen har talat om att man inte
            kan belasta reningsverket ytterligare, osv. Jag anser alltså att
            faktauppgifter som talar emot detta beslut finns. Dessutom finns
            denna mänskliga oro. Människor i närheten av anläggningen funderar
            ju på om de skall flytta eller om de skall stanna kvar och vara
            ängsliga för det som de odlar på sina kolonitäppor och liknande.
          </note>
          <note>
            När det gäller omgivningsstörningar har jag förstått att man
            enligt miljöskyddslagen kan ta hänsyn till insekter, råttor och
            annat. Är det trots allt inte viktigare att ta hänsyn till miljö-
            och luftföroreningar?
          </note>
          <note>
            Anf. 135 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Som jag sade inledingsvis har
          </note>
          <note>
            Ingegerd Sahlström något lättare än jag att resonera i det enskilda
            fallet. Jag skall inte lockas in i den diskussionen.
          </note>
          <note>
            Som jag också sade i mitt andra inlägg är det klart att det är
            beroende på hur farligt det miljöfarliga avfallet är som avgör
            hur högt man måste lägga ribban när man verkställer prövningen.
            Det är därför som vi har miljöskyddslagens bestämmelser, och det
            är därför som vi har en särskilt noggrann prövning av denna sorts
            material och dess hantering, vilket tyvärr är en följd av det
            moderna samhällets verksamhet i övrigt.
          </note>
          <note>
            Jag vill återigen anknyta till att det är än viktigare att vi
            tänker på detta när vi diskuterar hur vi skall organisera samhället
            framöver och att vi försöker få kretsloppet att fungera, så att
            vi slipper mesta möjliga destruktion.
          </note>
          <note type="speaker">
            Anf. 136 ANDRE VICE TALMANNNEN:
          </note>
          <note>
            Jag medger ett ytterligare inlägg från vardera talare.
          </note>
          <note type="speaker">
            Anf. 137 INGEGERD SAHLSTRÖM (s):
          </note>
          <note>
            Herr talman! Jag förstår att miljöministern inte kan uttala sig
            i den enskilda frågan, det enskilda fallet.
          </note>
          <note>
            Men jag har ändå fått ett svar från miljöministern.
          </note>
          <note>
            Nu hoppas jag att regeringen, när frågan kommer upp på dess bord,
            skall väga in all klokskap och ta hänsyn till alla konsekvenser
            som finns, dels när det gäller miljö- och hälsoeffekterna, som
            jag hoppas att man får fram tidigare än i den förra remissomgången,
            dels när det gäller de människor som bor i omgivningen. Jag hoppas
            på ett avslag när ärendet så småningom skall prövas av regeringen.
          </note>
          <note>
            Och jag är inte ensam om att hoppas på det.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:83 om freonutsläppen vid skrotning
            av kylfartyg
          </note>
          <note>
            Anf. 138 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Sten-Ove Sundström har frågat mig vilka åtgärder
            jag är beredd att vidta för att snabbt få till stånd internationella
            överenskommelser som stoppar stora och farliga freonutsläpp vid
            skrotning av kylfartyg i utvecklingsländer.
          </note>
          <note>
            Utsläppen av ozonnedbrytande ämnen vid skrotning av kylfartyg
            är allvarliga, speciellt från fiskefartyg med stora isanläggningar.
          </note>
          <note>
            Skrotningsutsläppen är emellertid betydligt mindre än de utsläpp
            som orsakas av det kontinuerliga läckage som sker under fartygens
            livstid.
          </note>
          <note>
            För att nedbringa utsläppen av ozonnedbrytande ämnen från kylfartyg
            krävs därför både åtgärder riktade mot fartyg i drift och åtgärder
            i samband med skrotning.
          </note>
          <note>
            Inom den Internationella sjöfartsorganisationen,
          </note>
          <note>
            IMO, pågår för närvarande ett arbete som syftar till att minska
            utsläppen till luften från sjöfarten, inkluderande utsläpp av
            ozonnedbrytande ämnen.
          </note>
          <note>
            IMO förväntas nästa år anta nya regler mot den här typen av förorening.
          </note>
          <note>
            En betydande andel av utsläppen i samband med kylfartygsskrotning
            kommer från u-länderna.
          </note>
          <note>
            Finansiellt och tekniskt stöd från i-länderna är en av förutsättningarna
            för att u-länderna skall kunna delta i arbetet för att minska
            de ozonnedbrytande utsläppen.
          </note>
          <note>
            Därför är det angeläget att den fond för resursöverföringar till
            u-länderna som har etablerats inom ramen för Montrealprotokollet
            tillförs tillräckliga medel och att dessa används på ett effektivt
            sätt.
          </note>
          <note>
            Frågan om fondens ställning kommer att behandlas vid det kommande
            mötet inom
          </note>
          <note>
            Montrealprotokollet i slutet av denna månad.
          </note>
          <note>
            Under detta möte avser Sverige att verka för att också ytterligare
            åtgärder vidtas på en rad områden för att minska förstörelsen
            av det stratosfäriska ozonskiktet.
          </note>
          <note type="speaker">
            Anf. 139 STEN-OVE SUNDSTRÖM (s):
          </note>
          <note>
            Herr talman! Jag ber att få tacka statsrådet för svaret på min
            fråga. Låt mig först och främst säga att jag tycker att det är
            viktigt att det rör på sig på det här området.
          </note>
          <note>
            Medan vi i vårt land i större utsträckning försöker att undvika
            farliga utsläpp från kylskåp och andra kylanläggningar, pågår
            en stor övervältring från mindre nogräknade redare vid skrotning
            av fartygen. De kör över dessa begagnade skrotningsfärdiga kylfartyg
            till länder som Indien,
          </note>
          <note>
            Pakistan och Kina. Där kan de komma undan enkelt och billigt
            och slipper ta hand om dessa farliga utsläpp. Man släpper alltså
            ut hundratals ton i luften vid skrotning av kylfartyg. Detta bidrar
            till att försämra vår atmosfär och det skydd vi har för att vi
            skall klara oss på vår jord.
          </note>
          <note>
            Det är bra att statsrådet i sitt svar säger att Sverige skall
            verka för förbättringar på en rad områden.
          </note>
          <note>
            Det är viktigt att så sker på ett aktivt sätt. Vi får inte bara
            nöja oss med formuleringen att vi skall verka för detta. Det är
            en mycket vanlig formulering. Vi måste mycket aktivt delta i processen
            och se till att vi får en uppföljning även i u-länderna. Det finns
            en tendens hos vissa redare att försöka komma undan billigt. De
            söker sig till dessa länder där man inte har möjlighet att ha
            den miljöbevakning vid skrotning av dessa fartyg som vi har i
            Europa. Jag ser fram emot att vi aktivt ser till att man efterlever
            de regler som finns och de som förväntas antas inom IMO, så att
            vi får ordning på detta även i uländerna. Då kan man leva upp
            till den miljöbevakning som vi är beroende av.
          </note>
          <note>
            Anf. 140 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är riktigt att det finns frestelser på det här
            området dels för de rika länderna att stjälpa av sitt skrot i
            fattiga länder, dels för de fattiga länderna att skaffa sig inkomster
            genom att ta emot avfall av olika slag.
          </note>
          <note>
            Vi försöker att hantera detta genom internationella överenskommelser
            och konventioner. De mest kända på detta område är Wienkonventionen,
          </note>
          <note>
            Montrealprotokollet och tillägget till
          </note>
          <note>
            Montrealprotokollet.
          </note>
          <note>
            I början på nästa vecka är det samling i Köpenhamn kring Montrealprotokollet
            för att utveckla det. Det var därför jag nämnde den fond som finns.
            Den skall vi i det här sammanhanget försöka att fördubbla. Det
            finns alltså 250 miljoner amerikanska dollar i fonden, och vi
            försöker att få en majoritet för att den skall dubblas till 500
          </note>
          <note>
            miljoner dollar.
          </note>
          <note>
            Därifrån kan man alltså ta resurser för att u-länder skall kunna
            hantera detta. Det handlar om länder som Pakistan, Kina och Turkiet
            som ligger på gränsen mellan i-land och u-land. Sedan finns det
            industrialiserade länder som också ägnar sig åt detta, t.ex. Taiwan
            och Korea. Det är det arbete som vi konkret försöker att driva
            på, utöver de åtgärder som vi riktar mot CFC, haloner, HCFC
          </note>
          <note>
            och för att bl.a. klara hanteringen av kylanläggningar.
          </note>
          <note type="speaker">
            Anf. 141 STEN-OVE SUNDSTRÖM (s):
          </note>
          <note>
            Herr talman! Det är positivt med de aktiviteter som nu sker.
            Låt mig till slut uttrycka förhoppningen att vi också ser till
            att vi får en efterlevnad av de överenskommelser som görs nu.
            Det är ju lätt för u-länderna att falla för frestelsen att skrota
            dessa kylfartyg för att tjäna en extra hacka när det inte finns
            någon miljöbevakning.
          </note>
          <note>
            Dessutom går vi nu in i en period när det blir aktuellt att skrota
            en stor del av världens kylfartyg.
          </note>
          <note>
            De faller helt enkelt för åldersstrecket. De är inte speciellt
            rationella och effektiva efter nutidens mått. Därför är det angeläget
            att bevakningen skärps under de närmaste åren.
          </note>
          <note>
            Överläggningen var härmed avslutad.
          </note>
          <note>
            27 § Svar på frågorna 1992/93:85 och 88 om överlåtelse av utsläppskvoter
          </note>
          <note>
            Anf. 142 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Karin Pilsäter har frågat mig på vilket sätt jag
            avser verka för att användningen av överlåtbara utsläppsrätter
            ökar i Sverige.
          </note>
          <note>
            Patrik Norinder har frågat mig om vilka åtgärder jag avser att
            aktivt medverka till för att överlåtelsebara utsläppskvoter prövas
            i Sverige de närmaste åren.
          </note>
          <note>
            Jag har valt att besvara frågorna i ett sammanhang.
          </note>
          <note>
            I kompletteringspropositionen våren 1992
          </note>
          <note>
            redovisade regeringen vissa riktlinjer för användning av ekonomiska
            styrmedel i miljöpolitiken och framhöll också att en introduktion
            av överlåtbara utsläppskvoter bör övervägas inom några väl valda
            områden.
          </note>
          <note>
            Kväveläckaget till kustnära områden utpekades som ett område
            för en närmare utredning av överlåtbara utsläppskvoter.
          </note>
          <note>
            Regeringen uppdrog i augusti 1992 åt Statens naturvårdsverk att
            utreda möjligheten att tillämpa ett system med utsläppsramar och
            kvoter för att minska närsaltutsläppen av i första hand kväve
            till kustområdena. En väsentlig del av uppdraget är att utreda
            om ett system med överlåtbara utsläppskvoter kan tillämpas inom
            ramen för gällande regelsystem eller om kompletterande åtgärder
            behövs.
          </note>
          <note>
            Uppdraget skall redovisas senast den 1 mars 1993
          </note>
          <note>
            och innehålla ett principiellt ställningstagande till möjligheten
            att tillämpa utsläppsramar för närsalter. Vidare skall verket
            bedöma behovet av fortsatt lagstiftnings- och utredningsarbete
            på området liksom om det finns skäl att genomföra någon form av
            försöksverksamhet för att pröva nya styrmedel.
          </note>
          <note>
            Regeringen kommer under år 1993 att kunna göra ett mer preciserat
            ställningstagande till det fortsatta arbetet med överlåtbara utsläppskvoter
            baserat på
          </note>
          <note>
            Naturvårdsverkets uppdrag samt övervägandena om den framtida
            miljölagstiftningen i
          </note>
          <note>
            Miljöskyddskommitténs slutbetänkande, som kommer att överlämnas
            den 1 april 1993.
          </note>
          <note type="speaker">
            Anf. 143 KARIN PILSÄTER (fp):
          </note>
          <note>
            Herr talman! Jag skall be att få tacka statsrådet för svaret
            och redovisningen av de utlämnade uppdragen.
          </note>
          <note>
            Den tolkning som jag kan göra efter att ha tagit del av detta,
            är att det egentligen fortfarande saknas ett principiellt positivt
            ställningstagande. Frågan omnämns i kompletteringspropositionen
            i en bilaga, men utan att man direkt säger att det verkligen skall
            införas.
          </note>
          <note>
            Marknadsekonomin saknar ju egna mekanismer för att lösa dessa
            problem. Det vore bra om man då kunde jobba med marknaden, i stället
            för mot den.
          </note>
          <note>
            Det är trots allt viktigare att det renas mycket än att var och
            en renar efter sig. Egentligen, herr talman, kvarstår på något
            sätt själva frågan, nämligen på vilket sätt och hur miljöministern
            kommer att verka för att detta verkligen blir infört.
          </note>
          <note type="speaker">
            Anf. 144 PATRIK NORINDER (m):
          </note>
          <note>
            Herr talman! Jag tackar miljöministern för svaret på frågan.
          </note>
          <note>
            Jag tycker att tekniken med en bubbla som ett tak för ett utsläpp
            i en region är en mycket intressant väg att gå i miljöarbetet.
            Genom den här tekniken minskar man utsläppen där de bildas och
            riktar kapitalflödet till duktiga företag. I USA har de redan
            i höst startat med överlåtelsebara utsläppsrättigheter.
          </note>
          <note>
            Jag läste i en tidningsartikel att miljöministern ämnar ta upp
            bubbelmetoden över Stockholmsoch Mälarregionen. I frågesvaret
            hänvisar miljöministern till att en utredning skall tillsättas.
          </note>
          <note>
            Kommer miljöministern att aktivt medverka till att överlåtelsebara
            utsläppskvoter prövas om den kommer fram till att det är en framkomlig
            metod för att få ett nytt styrmedel för en renare miljö?
          </note>
          <note>
            Anf. 145 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag förstod av den ena av frågorna att den föranleddes
            av en artikel i Veckans Affärer, och det var väl inte något större
            fel på den artikeln.
          </note>
          <note>
            De som skrev den har emellertid aldrig varit i kontakt med mig
            eller någon av mina medarbetare.
          </note>
          <note>
            Att så är fallet har jag kontrollerat; så långt får man ju ändå
            kontrollera. Sådant här händer ändå.
          </note>
          <note>
            Jag kan dessutom instämma i ingressen till artikeln.
          </note>
          <note>
            Där står: Allt fler anser att ekonomiska styrmedel är bästa sättet
            att väga in miljökostnaderna i priset.
          </note>
          <note>
            Sedan följer: Utsläppsrätten skall nu prövas i
          </note>
          <note>
            Sverige. Det är denna andra mening som jag inte kan stå för lika
            definitivt som Veckans Affärers rapportör.
          </note>
          <note>
            Varför kan jag då inte det? Jo, det ena är en förutsättning för
            det andra. Om man ställer upp helt och fullt på principen att
            förorenaren skall betala, finns det naturligtvis goda möjligheter
            att använda bubbelmetoden. Men det är inte alltid så enkelt att
            få igenom detta, och jag är därför litet garderad på den här punkten.
            Det är nämligen ofta fråga om förhandlingar som skall äga rum
            först --
          </note>
          <note>
            med Finansdepartement och andra berörda intressenter. Detta är
            bakgrunden till att jag inte skriver mig fast i ett principiellt
            ställningstagande.
          </note>
          <note>
            Jag kan ändå gå så långt att jag säger att jag principiellt är
            för bubbelmetoden om den kombineras med principen att förorenaren
            skall betala och inte används som en nationell metod för att sänka
            ambitionsnivån i miljöpolitiken i förhållande till andra länder.
            Det är också ett omtyckt sätt att hantera sådana här frågor. Därav
            mina garderingar.
          </note>
          <note type="speaker">
            Anf. 146 KARIN PILSÄTER (fp):
          </note>
          <note>
            Herr talman! I den artikel som vi har tagit del av får man intrycket
            att ett genomförande av ett bubbelsystem skulle ligga mycket närmare
            i tiden och att det finns mer konkreta planer. Men vi förstår
            då att det som sägs om detta inte bygger på information från departementet
            utan det är hämtat någon annanstans.
          </note>
          <note>
            Det behövs ju för detta en hel del förändringar i lagstiftingen.
            Om utredningarna kommer med positiva resultat, hur snabbt kan
            då en sådan förändring av lagstiftningen genomföras? Är 1994
          </note>
          <note>
            realistiskt med nuvarande arbetstakt?
          </note>
          <note type="speaker">
            Anf. 147 PATRIK NORINDER (m):
          </note>
          <note>
            Herr talman! Jag måste säga att miljöministern i sitt svar gav
            en hel del förbehåll till metoden. Men jag tolkar ändå svaret
            positivt. Det är bra att miljöministern klargör att han i alla
            fall inte är negativ till metoden utan att han ser dess värde.
          </note>
          <note>
            Det viktigaste är att vi får testa den och att man är öppen för
            nya metoder.
          </note>
          <note>
            Det här är ju en metod som passar mycket bra också för internationell
            samverkan. Man kan tänka sig samverkan i Östersjöregionen och
            sedan också i större regioner, men det blir i så fall en vidareutveckling.
            Man bör nog först testa metoden i mindre sammanhang, exempelvis
            i de regioner som har tagits upp i artikeln, såsom Stockholmsoch
            Mälarregionen. Sedan kan man utveckla metoden vidare.
          </note>
          <note>
            Jag är tacksam över att miljöministern i sitt svar i alla fall
            har varit så pass positiv till metoden.
          </note>
          <note>
            Anf. 148 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Självfallet arbetar vi för att utredningarna skall
            ge resultat så snabbt som möjligt. Jag erkänner att det är litet
            svårt att bedöma när utredningarna kan vara färdiga, men
          </note>
          <note>
            1994 borde kunna vara ett möjligt startår.
          </note>
          <note>
            Jag har uppriktigt sagt alls ingen anledning att korrigera Veckans
            Affärers rapportering. Det finns i artikeln många korrekta upplysningar.
            Det är möjligt att informationen kommer från
          </note>
          <note>
            Miljödepartementet, men inte från mig personligen eller från
            någon av mina närmaste medarbetare.
          </note>
          <note>
            Jag vill gärna klargöra detta.
          </note>
          <note>
            Det är också viktigt att man inte drar snabba slutsatser utan
            att ange en och annan av de viktiga förutsättningarna. Det är
            ofta en klok metod. Om man inte gör på det sättet händer det lätt
            att man redovisar slutsatser och sedan får backa.
          </note>
          <note type="speaker">
            Anf. 149 KARIN PILSÄTER (fp):
          </note>
          <note>
            Herr talman! Självfallet kan det när man sitter och jobbar med
            en metod och propagerar för den vara svårt att på förhand veta
            exakt hur olika saker skall utformas i praktiken. Det är därför
            helt rimligt att utredningarna får jobba färdigt. Vi kommer emellertid
            att se till att jaga på, så att idéerna också verkställs i praktiken.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1992/93:91 om kärnkraftens säkerhetsproblem
          </note>
          <note>
            Anf. 150 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Annika Åhnberg har frågat mig om regeringen avser
            att ta initiativ till en offentlig hearing kring kärnkraftens
            säkerhetsproblem.
          </note>
          <note>
            Som ansvarig för kärnsäkerhetsfrågor inom regeringen har jag
            med anledning av de säkerhetsproblem som uppdagats efter en incident
            i Barsebäck i somras givit Miljövårdsberedningen i uppdrag att
            anordna en utfrågning om säkerheten och sårbarheten i det svenska
            energisystemet.
          </note>
          <note>
            Miljövårdsberedningen är regeringens råd i miljöfrågor och har
            bl.a. till uppgift att identifiera och belysa nya miljöfrågor
            samt att tillföra nya arbetsformer till miljöarbetet.
          </note>
          <note>
            Utfrågningen kommer att äga rum fredagen den 4
          </note>
          <note>
            december 1992. Avsikten är att, företrädesvis genom särskilt
            utsedda utfrågare, ställa frågor till ansvariga för kraftföretag
            och myndigheter med syftet att genomlysa kärnkraftens säkerhetsfrågor
            och dess roll i det svenska energisystemet.
          </note>
          <note>
            Anf. 151 ANNIKA ÅHNBERG (-):
          </note>
          <note>
            Herr talman! Det är nu en tid sedan jag ställde min fråga, och
            den har i verkligheten besvarats långt innan den här frågedebatten
            äger rum. Jag är naturligtvis mycket glad över det besked som
            kom för flera veckor sedan om att det skall ordnas en offentlig
            hearing.
          </note>
          <note>
            Den oro som jag trots allt fortfarande i dag känner har mer att
            göra med vad som kan komma att hända efter denna offentliga hearing
            eller vad som eventuellt inte kommer att hända efter denna offentliga
            hearing.
          </note>
          <note>
            Det har ju också sedan frågan ställdes hållits en debatt i riksdagen
            med anledning av det inträffade.
          </note>
          <note>
            Det har också i en frågedebatt, där näringsministern besvarade
            en fråga från en partikollega till miljöministern, framkommit
            att det i regeringen råder delade meningar om kärnkraften, om
            den skall avvecklas eller om den även i framtiden skall utgöra
            en del i vår energiförsörjning.
          </note>
          <note>
            Min oro gäller till en del att denna offentliga hearing inte,
            som jag hade föreställt mig, är resultatet av ett gemensamt fattat
            regeringsbeslut, där hela regeringen har tagit sig en funderare
            kring det allvarliga i de inträffade tillbuden och beslutat sig
            för att ordna den här hearingen, att användas som underlag för
            det fortsatta agerandet. I stället är detta ett initiativ -- och
            ett mycket bra sådant -- som sker via Miljövårdsberedningen.
          </note>
          <note>
            Jag undrar därför: Till vad kommer resultatet från den offentliga
            hearingen att användas? Finns det i hela regeringen en beredskap
            för att, om det framkommer allvarliga problem med säkerheten,
            gå vidare och komma tillbaka till riksdagen med konkreta förslag,
            grundade på denna offentliga hearing, eller är den en avledande
            manöver?
          </note>
          <note>
            Anf. 152 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag beklagar att mitt svar har avlämnats så sent,
            men precis som Annika Åhnberg säger fattades beslutet om en offentlig
            hearing relativt snabbt.
          </note>
          <note>
            Det som för mig har varit vägledande är att det finns många frågor
            som är oklara, inte bara frågor av teknisk karaktär och frågor
            på säkerhetsområdet utan också frågor som rör sårbarheten i samhället,
            som en följd av vårt beroende av kärnkraften.
          </note>
          <note>
            Dessa två frågor är därför tyngdpunkten i hearingen. Jag tycker
            att det är ganska naturligt.
          </note>
          <note>
            Sedan finns det inte plats för så mycket mer om det skall bli
            fråga om en fördjupning.
          </note>
          <note>
            En annan fråga är vilka som skall inbjudas. Vi har alltså inbjudit
            hela riksdagen och många andra därtill. Vi får väl se hur många
            som kommer. De viktigaste personerna i sammanhanget är naturligtvis
            de ansvariga i samband med den aktuella händelseutvecklingen,
            med olyckan i
          </note>
          <note>
            Barsebäck den 28 juli som utgångspunkt och med den därefter följande
            avstängningen av reaktorer.
          </note>
          <note>
            När jag bestämde mig för att använda
          </note>
          <note>
            Miljövårdsberedningen, där jag är ordförande, på det här sättet,
            förankrade jag naturligtvis detta i hela regeringen på en lunchberedning.
            I så måtto är det självklart att vi gemensamt står för det här
            initiativet. I sådana här sammanhang kan man dock aldrig bortse
            ifrån -- det vore oärligt och detsamma som att hyckla -- att man
            har olika värderingar. Men det tror jag inte avgör slutresultatet
            i det här fallet.
          </note>
          <note>
            Jag har i alla fall utgått från det. Här finns det en genuin
            känsla för att vi bör söka sanningen och dra slutsatser av sådana
            här allvarliga händelser.
          </note>
          <note>
            Anf. 153 ANNIKA ÅHNBERG (-):
          </note>
          <note>
            Herr talman! Jag delar verkligen miljöministerns uppfattning
            om att det här är allvarliga händelser. I
          </note>
          <note>
            den diskussion som har förts sedan det här hände och sedan fem
            reaktorer stängdes av har det från flera håll framförts att det
            här måhända bara är början på de problem vi kan komma att få på
            grund av att det handlar om gamla reaktorer. Det utgör en mycket
            viktig del av säkerhetsdiskussionen, som jag hoppas kommer att
            beröras på hearingen.
          </note>
          <note>
            En annan fråga som har diskuterats gäller om det är lämpligt
            att man återstartar reaktorer innan den offentliga hearingen har
            hållits. I den tidigare diskussionen har jag fått klart för mig
            att det inte är möjligt för regeringen -- med den fördelning mellan
            regering och myndigheter som vi har i dag -- att göra ett sådant
            ingripande.
          </note>
          <note>
            Av aktuella mediauppgifter framgår att det kommer att dröja ytterligare
            en tid innan man kan tänka sig att starta reaktorerna. Det finns
            därför ytterligare andrum. Det gör att det kanske trots allt finns
            en möjlighet att vidta åtgärder efter hearingen.
          </note>
          <note>
            Anf. 154 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Regeringen har som sagt att hålla sig till den delegation
            som är gjord till myndigheterna.
          </note>
          <note>
            Alla andra sätt skulle innebära ett brott mot lag, i det här
            fallet i första hand mot kärntekniklagen.
          </note>
          <note>
            Det innebär inte att regeringen aldrig kan göra något, men det
            finns en klar uppdelning inom ramen för lagstiftningen.
          </note>
          <note>
            Ibland blir jag kritiserad för att jag inte säger rent ut vad
            man skall göra. Jag har dock inte ägnat mig åt försök till ministerstyre
            på det här området. Jag vet sedan gammalt att det är speciellt
            känsligt just på kärnkraftsområdet.
          </note>
          <note>
            Jag tror att det är viktigt att vi får den här fördjupade debatten
            mot bakgrund av hur myndigheterna har upplevt situationen och
            hur företagen har hanterat sitt ansvar. Det är också viktigt att
            vi därefter är beredda att dra slutsatser beträffande samhällsutvecklingen
            framöver i dess vidaste mening.
          </note>
          <note>
            Anf. 155 ANNIKA ÅHNBERG (-):
          </note>
          <note>
            Herr talman! Avslutningsvis vill jag bara säga att jag tror också
            att det är oerhört viktigt att man går vidare med att förverkliga
            de upprepade riksdagsbesluten om en avveckling. I det sammanhanget
            är det att beklaga att uppfattningen om hur brådskande det här
            är inte delas av hela regeringen. Det är min förhoppning att detta
            arbete kommer till start ganska omgående.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1992/93:117 om avveckling av kärnkraften
          </note>
          <note>
            Anf. 156 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Lena Klevenås har frågat mig om jag avser att föreslå
            en lagstiftning för att tvinga kraftindustrin att följa riksdagens
            beslut att kärnkraften skall vara avvecklad till år 2010.
          </note>
          <note>
            I regeringsförklaringen fastslås att energiöverenskommelsen från
            år 1991 ligger fast.
          </note>
          <note>
            Det innebär att de utgångspunkter för omställningen av energisystemet
            som överenskommits mellan Centerpartiet, Folkpartiet och Socialdemokraterna
            utgör basen för regeringens energipolitik.
          </note>
          <note>
            I överenskommelsen sägs bl.a. att landets elförsörjning skall
            tryggas genom ett energisystem som i största möjliga utsräckning
            grundas på varaktiga, helst inhemska och förnybara, energikällor
            samt en effektiv energihushållning.
          </note>
          <note>
            Stränga krav skall ställas på säkerhet och omsorg om miljön vid
            användning och utveckling av all energiteknik.
          </note>
          <note>
            Vidare sägs att omställningen av energisystemet måste, vid sidan
            av säkerhetskraven, ske med hänsyn till behovet av elektrisk kraft
            för upprätthållande av sysselsättning och välfärd. När kärnkraftsavvecklingen
            kan inledas och i vilken takt den kan ske avgörs av resultaten
            av hushållningen med el, tillförseln av el från miljöacceptabel
            kraftproduktion och möjligheterna att bibehålla konkurrenskraftiga
            elpriser.
          </note>
          <note>
            Statsmakterna har beslutat om betydande insatser för att utveckla
            alternativ till kärnkraften. För närvarande satsas mer än 500
            miljoner kronor per år som stöd för utveckling av förnybara energikällor,
            biobränsleeldad kraftvärme, vindkraft och solvärme samt energihushållning.
          </note>
          <note>
            De resultat som uppnåtts genom de pågående energipolitiska programmen
            redovisas årligen för riksdagen i budgetpropositionen bl.a. baserat
            på det underlag som på regeringens uppdrag tas fram av NUTEK.
            Enligt energiöverenskommelsen skall regeringen därvid förelägga
            riksdagen förslag om de ytterligare åtgärder som är motiverade.
            Årets budgetproposition förbereds för närvarande inom regeringen.
            Jag är därför inte beredd att nu närmare gå in på regeringens
            överväganden i dessa frågor.
          </note>
          <note type="speaker">
            Anf. 157 LENA KLEVENÅS (s):
          </note>
          <note>
            Herr talman! Jag tackar miljöministern för svaret.
          </note>
          <note>
            Vi är ganska många som är oroliga för att riksdagens beslut om
            att avveckla kärnkraften till år
          </note>
          <note>
            2010 inte kommer att förverkligas. Denna oro grundar vi ofta
            på moderata ministrars och moderata riksdagsledamöters uttalanden.
          </note>
          <note>
            Näringsminister Per Westerberg har bl.a. ifrågasatt om kärnkraften
            kan avvecklas till år 2010. När kärnkraftsindustrin menar att
            man inte behöver rätta sig efter riksdagens beslut eftersom det
            inte har formen av en lag, undrar jag om man inte måste överväga
            en lagstiftning.
          </note>
          <note>
            Jag är glad att kunna konstatera att regeringen tydligen överväger
            någonting på det här området.
          </note>
          <note>
            Jag skulle vilja hänvisa till debatten den 12
          </note>
          <note>
            november. På en fråga från Annika Åhnberg sade miljöministern:
            ''På en energimarknad som är överfull -- precis den situation
            vi har i dag i
          </note>
          <note>
            Sverige -- har alltid alternativen svårt att ta sig in utan hjälp.''
            Det är sant att det har varit svårt för alternativen att ta sig
            in.
          </note>
          <note>
            Vi kommer aldrig att kunna avveckla kärnkraften om alternativen
            inte har fått utvecklas. Det är inte så att tiden har varit för
            kort när det gäller att ta fram alternativ, utan den goda viljan
            har saknats.
          </note>
          <note>
            Det har fattats en hel del bra beslut som syftar till att få
            fram alternativ. Ett exempel är dessa 500
          </note>
          <note>
            miljoner som stöd. Jag är inte kritisk mot det, men jag ifrågasätter
            delvis regeringens goda vilja att förverkliga det här beslutet.
            Därför skulle jag verkligen vilja uppmana miljöministern att driva
            på för att få i gång en lagstiftning. Jag tror att det är nödvändigt
            för att beslutet skall kunna förverkligas.
          </note>
          <note>
            Anf. 158 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag vet att det är frestande att inleda en debatt
            om olika inställningar inom regeringen.
          </note>
          <note>
            Jag har ingen anledning att göra det till en huvudfråga. Jag
            tar min del av ansvaret och för det som jag uppfattar som viktigt
            på det här området.
          </note>
          <note>
            Det gäller bl.a. att skapa en positiv möjlighet. Vi skall med
            andra ord skaffa oss den handlingsfrihet som vi behöver. Ett viktigt
            led i detta är att främja alternativen. Det gäller principiellt
            inte bara på elområdet utan på energiområdet i sin helhet.
          </note>
          <note>
            Jag tycker att man kan göra en ganska enkel analys.
          </note>
          <note>
            Den baseras bl.a. på det som Lena Klevenås citerade -- man måste
            se till att skapa en marknad.
          </note>
          <note>
            Ett sätt att göra det är naturligtvis att främja det som skall
            in på marknaden. Det har vi gjort i den här regeringen i total
            enighet. Jag hoppas att riksdagen kommer att fatta sina beslut
            i enlighet därmed så att vi får 10 000 miljoner kronor i ökad
            belastning på det som skall ut.
          </note>
          <note>
            Vi har ett problem. Omvärlden gör nämligen inte alltid vad den
            skall så att det blir lättare ur konkurrenssynpunkt. vi väntar
            egentligen på ett positivt EG-beslut när det gäller kondensproducerad
            el av olika slag.
          </note>
          <note>
            Vi har stimulerat de alternativ som skall in på marknaden med
            1 000 miljoner. Det är återigen en förutsättning att riksdagen
            fullföljer de förslag som regeringen har lagt fram. Jag tycker
            att det är en mycket bra början. Observera att detta har gjorts
            på ett enda år. Det här är ett sätt att skapa marknadsincitament
            som är en absolut förutsättning för att saker och ting skall kunna
            ställas om.
          </note>
          <note type="speaker">
            Anf. 159 LENA KLEVENÅS (s):
          </note>
          <note>
            Herr talman! Jag vill inte spekulera i olika inställningar i
            regeringen. Det är känt för allmänheten och för oss alla att Moderaterna
            har en mycket mer positiv inställning till kärnkraften än övriga
            partier. Nu har vi fått in ytterligare ett kärnkraftsvänligt parti
            i riksdagen, nämligen Ny demokrati.
          </note>
          <note>
            Jag vill bara önska miljöministern all lycka med att driva frågan
            om avvecklingen av kärnkraften i regeringen. Jag hoppas att det
            kommer att leda till att beslutet verkligen infrias.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1992/93:137 om PET-lagen och miljövinsterna
          </note>
          <note>
            Anf. 160 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Patrik Norinder har frågat mig vilka belägg jag
            har för att PET-lagen ger miljövinster jämfört med alla andra
            alternativ.
          </note>
          <note>
            Riksdagen har vid flera tillfällen understrukit att det i ett
            långsiktigt arbete med att förbättra miljön är nödvändigt att
            minska avfallsmängderna. Detta fastslogs senast i 1990 års budgetproposition
            (prop.
          </note>
          <note>
            1989/90:100 bil. 16, 1989/90:JoU16). Sparsamhet, hushållning
            och återanvändning bör vara grundläggande principer för utnyttjandet
            av naturresurser och inriktningen av varuproduktionen. Återanvändning
            måste därför vara en ledande princip. Att använda engångsflaskor
            strider mot de mål samhället satt upp.
          </note>
          <note>
            För att tillgodose önskemålet att i ökad utsträckning använda
            returförpackningar föreslog bryggeribranschen våren 1989 ett system
            med returflaskor av polyetylentereftalat, PET, avsedda för återfyllnad.
            Förslaget remitterades till Statens naturvårdsverk, som gjorde
            bedömningen att ett sådant system ligger väl i linje med de mål
            som riksdagen givit uttryck för när det gäller retur- resp.
          </note>
          <note>
            engångsförpackningar och att det borde införas.
          </note>
          <note>
            Förslaget föranledde regeringen att i december
          </note>
          <note>
            1990 föreslå riksdagen att anta lagen (1991:336) om dryckesförpackningar.
            Efter en omfattande utskottsberedning med bl.a. tillfälle för
            berörda parter inom näringslivet att yttra sig inför utskottet,
            antog riksdagen förslaget.
          </note>
          <note>
            Någon särskild statlig utvärdering av miljöeffekterna har ännu
            inte varit aktuell.
          </note>
          <note type="speaker">
            Anf. 161 PATRIK NORINDER (m):
          </note>
          <note>
            Herr talman! Jag tackar miljöministern för svaret.
          </note>
          <note>
            Miljöministern tar upp det långsiktiga arbetet med att förbättra
            miljön. Man kommer då in i en måloch medel diskussion. Målet är
            att man skall minska avfallsmängderna och hushålla med resurser.
            Medel för det kan vara sparsamhet, återanvändning, återvinning
            eller energiutvinning.
          </note>
          <note>
            Jag blir litet konfunderad över att miljöministern i svaret säger
            att det strider mot de mål som samhället satt upp att använda
            engångsflaskor. Det har i olika utredningar visats att det inte
            är någon större skillnad på återanvändning och återvinning vad
            gäller PET-flaskor. Den utredning som låg till grund för PET-lagen
            gjordes av Gustav Sundström
          </note>
          <note>
            AB Miljöbalans. Där sägs att skillnaden i energiförbrukning inte
            är av sådan storleksordning att åtskillnad kan göras. Professor
            Ann Christine
          </note>
          <note>
            Albertsson på KTH säger att sett ur transport- och energisynpunkt
            är retur-PET ett felaktigt system. I
          </note>
          <note>
            Svenska folkets miljölexikon sägs: ''Därför är det bättre att
            ta till vara PET-flaskan, sönderdela den och återanvända den renade
            monomeren vid ny tillverkning av PET.''
          </note>
          <note>
            Om nu återvinning är lika effektivt som återanvändning ur miljöhänseende,
            hur kan då miljöministern påstå att användande av engångsflaskor
            strider mot de mål som samhället har satt upp?
          </note>
          <note>
            Anf. 162 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Detta är den absolut övergripande frågan. Ingen
            av oss vill väl att flaskor skall hamna i naturen. Det skall finnas
            en fungerande cirkulation. Ju mindre värdefull man upplever en
            sak, desto större är risken att man bara lämpar den över bord.
            Detta har att göra med vilka ekonomiska styrmedel och stimulanser
            vi är beredda att använda för att skapa ett värde utöver det som
            går att beräkna i pengar. Miljövärdet, naturvärdet är svårt att
            beräkna i pengar, liksom värdet av att man lämnar tillbaka någonting.
            Det är svårt att göra kalkyler av detta slag. Man skall heller
            inte göra dem så snäva att man bara ser till själva objektet.
            Jag tyckte att det fanns en benägenhet hos Patrik Norinder att
            göra det.
          </note>
          <note>
            Det handlar om att undvika miljöskador, miljöproblem, och att
            se till att saker och ting fungerar, helst i ett kretslopp. Man
            måste vara medveten om att det då gäller att göra s.k.
          </note>
          <note>
            livscykelanalyser. Man måste försöka ta in alla omständigheter
            i sin bedöming. Det har vi tack och lov börjat göra mer och mer,
            och inte bara stirra oss blinda på en detalj eller en enda del
            i processen, antingen det gäller energi eller att försöka samla
            in mesta möjliga av det vi använder som förpackningar.
          </note>
          <note type="speaker">
            Anf. 163 PATRIK NORINDER (m):
          </note>
          <note>
            Herr talman! Miljöministern tar upp livscykelanalyser. Det är
            ett hjälpmedel som går att använda. Men miljöministern vet också
            att det inte är något fullödigt medel. Det finns många brister
            i det resonemanget.
          </note>
          <note>
            Det viktigaste är att vi skall försöka lämna tillbaka, och det
            tar också miljöministern upp. Vi skall inte förorena naturen med
            dessa plaster. Men man kan göra det på olika vis. PET är ett utmärkt
            exempel på det. När mar ser det ur transport- och energisynpunkt
            kan man återanvända, återvinna och t.o.m. utvinna energi ur materialet.
            Jag har litet svårt att förstå varför man inte skall kunna få
            använda de andra metoderna, utan bara metoden återanvändning.
            Den metoden ger inte några vinster i miljöhänseende. Miljöministern
            kanske kan utveckla sina synpunkter på det.
          </note>
          <note>
            Anf. 164 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag vill gärna utveckla mina synpunkter. Egentligen
            lämpar sig inte denna fråga för en debatt av detta slag, med så
            korta inlägg.
          </note>
          <note>
            Vi håller för närvarande på att pröva dessa frågor i samband
            med att vi tar fram den s.k.
          </note>
          <note>
            kretsloppspropositionen. Jag tycker att frågan hör hemma där.
            Det handlar mycket om de olika alternativ som finns för olika
            typer av förpackningar och för olika varor som vi förbrukar, skrotar
            och sedan helst skall återföra. Detta synsätt öppnar för olika
            alternativ. Samtidigt kan man inte bortse från historien, från
            det förflutna. Gjorda investeringar åberopas ibland för att man
            skall behålla ett system. Det kan t.ex. gälla kärnkraften, där
            säkerheten ändå talar övervägande emot ett behållande.
          </note>
          <note type="speaker">
            Anf. 165 PATRIK NORINDER (m):
          </note>
          <note>
            Herr talman! Det finns också andra aspekter, som miljöministern
            själv tog upp. Enligt en artikel i
          </note>
          <note>
            ICA-Nyheter skall man inte ge några ytterligare dispenser från
            lagen. Då blir det svårt med kretsloppspropositionen, som inte
            kommer att behandlas i vår. Om jag förstår miljöministern rätt
            kanske det ändå finns anledning att ge dispenser.
          </note>
          <note>
            PET-lagen tillkom efter överläggningar med
          </note>
          <note>
            Svenska bryggareföreningen och dåvarande miljöministern Birgitta
            Dahl. Pripps är dominerande och har marknadsandelar på över
          </note>
          <note>
            60 % när det gäller PET. I behandlingen sades att
          </note>
          <note>
            PET-lagen inte fick leda till ökad koncentration inom bryggeriindustrin.
            Konkurrensverket har nu konstaterat att lagen medför en allvarlig
            snedvridning.
          </note>
          <note>
            Om man nu stoppar ytterligare dispenser från PET-
          </note>
          <note>
            lagen kommer de små bryggerierna, framför allt i glesbygd, att
            vara hotade. Det känner miljöministern till. Man talar om att
            100--150
          </note>
          <note>
            människor kommer att mista sina arbeten.
          </note>
          <note>
            Om nu återvinning är lika effektivt som återanvändning ur miljösynpunkt,
            är miljöministern beredd att ändra PET-
          </note>
          <note>
            lagstiftningen?
          </note>
          <note>
            Anf. 166 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det har kommit fram nya metoder under den här korta
            tiden. I bl.a. Nederländerna finns det exempel på hur man kan
            återvinna material ur PET-flaskor.
          </note>
          <note>
            För mig är detta inte någon prestigefråga, utan en miljöfråga
            där olika helheter skall vägas in. Sedan får man göra det bästa
            av situationen. Om man dessutom har haft möjlighet att lära av
            erfarenheter, skall man naturligtvis ta till vara den möjligheten.
          </note>
          <note>
            Och för att vara litet ironisk: Jag har också noterat att många
            fler är i dag mycket mer positivt inställda till små bryggerier
            än under hela den strukturrationaliseringsprocess som dessförinnan
            har ägt rum. Det är positivt.
          </note>
          <note type="speaker">
            Anf. 167 PATRIK NORINDER (m):
          </note>
          <note>
            Herr talman! Det är bra. Vi har tillsammans sagt att vi skall
            värna om de små företagen, och det hoppas jag att vi skall kämpa
            för.
          </note>
          <note>
            Miljöministerns inlägg var positivt. Jag gläder mig över att
            detta inte är någon prestigefråga, utan att det är miljöfrågorna
            som står i främsta rummet.
          </note>
          <note>
            Det är riktigt att det finns system i både Holland och andra
            länder, såsom Schweiz och
          </note>
          <note>
            Storbritannien, vilka har parallella system. Jag tolkar miljöministerns
            svar så, att det finns anledning att genomföra förändringar av
            PET-
          </note>
          <note>
            lagen. Har jag tolkat det hela på rätt sätt? Är miljöministern
            positivt inställd åtminstone till min tolkning?
          </note>
          <note>
            Anf. 168 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Vi skall avrunda debatten. Svar kommer inom kort
            i samband med att förslaget till kretsloppsproposition remitteras
            till lagrådet, i själva propositionen och i samband med behandlingen
            av de ärenden som finns på regeringens bord. Jag kan inte här
            och just nu föregripa besluten i dessa ärenden.
          </note>
          <note type="speaker">
            Anf. 169 PATRIK NORINDER (m):
          </note>
          <note>
            Herr talman! Tack så mycket, miljöministern. Jag hoppas att vi
            kan återkomma till den här frågan.
          </note>
          <note>
            Det kommer i vilket fall som helst jag att göra.
          </note>
          <note>
            Dispensförfarandet går ju ut nu till nyår, och det är många som
            berörs. Jag har tolkat det så, att miljöministern är mycket positivt
            inställd. Tack för svaret.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1992/93:160 om förpackningsskatten
          </note>
          <note>
            Anf. 170 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Olle Schmidt har frågat statsrådet Bo
          </note>
          <note>
            Lundgren vad regeringen har för avsikt att göra för att underlätta
            fortsatt god återvinning av returburken.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Förpackningsutredningen föreslog i sitt slutbetänkande (SOU 1991:76)
            Förpackningarna och miljön bl.a. att dryckesförpackningsskatten
            enligt lagen (1984:355) om skatt på vissa dryckesförpackningar
            skall tas bort. Skattens utformning strider dessutom mot Sveriges
            åtaganden inom ramen för EES-avtalet. Mot den bakgrunden övervägs
            frågan om en avveckling av denna skatt för närvarande i regeringskansliet.
          </note>
          <note type="speaker">
            Anf. 171 OLLE SCHMIDT (fp):
          </note>
          <note>
            Herr talman! Jag tackar miljöministern för svaret.
          </note>
          <note>
            Jag ställde frågan till skatteministern och inriktade mig på
            förpackningsskatten. Jag blev glad när jag fann att miljöministern
            skulle lämna svaret och trodde då att jag skulle få ett helt positivt
            svar.
          </note>
          <note>
            Måhända blev jag något besviken över att frågan
          </note>
          <note>
            ''övervägs'', som det står i svaret.
          </note>
          <note>
            Jag hoppas att miljöministern kan hålla med om att det är paradoxalt
            att ju bättre det går att samla in burkar, desto sämre blir ekonomin,
            när vi nu har blivit så duktiga på att samla in burkar här i vårt
            land genom Returpack, som sköter hanteringen med återvinning.
            Denna omöjliga ekvation kan naturligtvis inte fortsätta att hålla
            i längden.
          </note>
          <note>
            Returpack har gjort uppvaktningar och ansökt om att man skall
            bli befriad från burkskatten. Hittills har varken Riksskatteverket
            eller skatteministern kunnat bifalla denna ansökan.
          </note>
          <note>
            Jag är inte helt okunnig om att det är en kretsloppsproposition
            på gång, och det var därför som jag ställde min fråga. Dessutom
            har jag följt diskussioner som har förts i media. Jag ville ge
            miljöministern chansen att här i kammaren lätta på förlåten och
            medge att också han är orolig och att detta är en felaktig och
            nästan vansinnig beskattning, som i det här läget borde avskaffas
            så fort som möjligt.
          </note>
          <note>
            Jag ger miljöministern ånyo en chans att ändra uttrycket ''överväga''
            till att litet mer precist säga när denna skatt kommer att avskaffas.
            Det är ju en proposition på gång. När kommer den på riksdagens
            bord? När kan denna lagstiftning bli gällande?
          </note>
          <note>
            Anf. 172 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Arbetet i regeringen är inte så fördelat att en
            del delar ut gåvor medan andra står för obehagligheter. Det går
            mer sofisitikerat till än så. Det kan jag lova.
          </note>
          <note>
            När jag så att säga i andra varvet fick frågan om
          </note>
          <note>
            Returpacks ekonomiska problem, var min hållbara motivering för
            att inte besvara frågan konkret att ägarna har ett förstahandsansvar.
            Det är klart att en förändring av dryckesförpackningsskatten skulle
            kunna ändra Returpacks förutsättningar. När man nu har lyckats
            komma upp i så hög återvinningsgrad bidrar skatten -- precis som
            Olle Schmidt säger -- till att något öka kostnaderna. Det är i
            avvaktan på att regeringen finner den så att säga riktiga syntesen
            av önskemålen från Returpack och finansieringsmöjligheter för
            att täcka den intäkt som dryckesförpackningsskatten svarar för
            som jag uttryckte mig så principiellt som jag gjorde i mitt frågesvar.
          </note>
          <note type="speaker">
            Anf. 173 OLLE SCHMIDT (fp):
          </note>
          <note>
            Herr talman! Det är riktigt som miljöministern säger, att det
            är ägaren som har ansvaret. Men de spelregler som ägaren har att
            arbeta efter är alldeles orimliga. Vi som lagstiftare och även
            regeringen har anledning att mycket snabbt agera.
          </note>
          <note>
            Balansen för Returpack ligger vid 85 %, men nu är man uppe vid
            87 %. Riksdagen har uttalat att återvinningen skall vara 90 %.
            Det kan inte fortsätta så här. Det har blivit litet grand av en
            livsfilosofi att man samlar in burkar, och det skall vi vara glada
            över. Så snart man står vid en korvkiosk och dricker någonting
            kommer en ung man eller en ung flicka framrusande och rycker den
            tomma burken ifrån en för att -- precis som miljöministern så
            vältaligt utvecklade under den föregående frågedebatten -- se
            till att burken kommer in i den här cykeln. Förpackningen hamnar
            alltså i ett kretslopp. Jag tycker att vi borde se till att bestämmelserna
            uppmanar till fortsatt återvinning.
          </note>
          <note>
            Återvinningen får inte riskeras.
          </note>
          <note>
            Anf. 174 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag kan försäkra Olle Schmidt att regeringen kommer
            att vidta de åtgärder som krävs för att sätta press, så att det
            blir en allt högre återtagningsgrad när det gäller burkar. Det
            råder inga som helst tvivel om regeringens ambitioner i det fallet.
          </note>
          <note>
            Det är i och för sig bra att det finns en viss press i systemet.
            Det är ingen nackdel. Men det får inte gå till överdrift. Dryckesförpackningsskatten
            har inte varit odelat positiv för att främja rätt effekter rent
            miljömässigt. Därför är inte denna skatt någonting som jag från
            miljösynpunkt vill slå vakt om, utan det handlar om pengar och
            finansieringskrav.
          </note>
          <note>
            Jag tror att det finns goda förutsättningar för att få en avveckling
            av skatten till stånd. Detta har dessutom med Europasamarbetet
            att göra.
          </note>
          <note type="speaker">
            Anf. 175 OLLE SCHMIDT (fp):
          </note>
          <note>
            Herr talman! Mycket kort: Jag är glad över att miljöministern
            ändå håller med mig i det här stycket. Systemet har verkligen
            en press inbyggt.
          </note>
          <note>
            Det finns också en snedvridande konkurrenseffekt, om man jämför
            med aluminiumburkens förutsättningar med returglasets, som vi
            givetvis måste rätta till. Miljöministern var själv inne på
          </note>
          <note>
            EES-avtalet. Sedan återstår det att se vad EG
          </note>
          <note>
            planerar. Jämfört med EG har vi i Sverige kommit mycket längre
            än vad de direktiv som man där skissar på anger.
          </note>
          <note>
            Jag tycker att vi har anledning att vara glada över utvecklingen.
            Jag tolkar slutligen miljöministern så att även regeringen delar
            min uppfattning och att ett förslag kommer snart.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1992/93:174 om sänkta statsbidrag till landstingen
          </note>
          <note type="speaker">
            Anf. 176 Statsrådet BO KÖNBERG (fp):
          </note>
          <note>
            Herr talman! Arne Jansson har frågat mig om jag är beredd att
            medverka till en sänkning av statsbidragen så att förutsättningar
            för en bättre lönemoral kan skapas i landstingen.
          </note>
          <note>
            Svaret på frågan är nej.
          </note>
          <note type="speaker">
            Anf. 177 ARNE JANSSON (nyd):
          </note>
          <note>
            Herr talman! Jag tackar statsrådet för svaret.
          </note>
          <note>
            Landstingens verksamhet finansieras huvudsakligen med skattemedel
            och statsbidrag.
          </note>
          <note>
            Av ett färskt exempel i Kopparbergs läns landsting framgår att
            landstingets höga chefer och administratörer får oproportionerligt
            höga löner.
          </note>
          <note>
            Att stat och skattebetalare skall belastas dessa överlöner kan
            ej accepteras. Staten kan naturligtvis inte direkt bestämma lönerna
            i landstinget.
          </note>
          <note>
            Däremot har staten möjlighet att sänka statsbidraget.
          </note>
          <note>
            Av svaret kan man tyvärr utläsa att regeringen, på skattebetalarnas
            bekostnad och trots att den förfogar över erforderliga styrmedel
            att motverka dessa överlöner i landstingen, i stället sanktionerar
            dessa -- detta trots att det kan gå ut över vården av sjuka.
          </note>
          <note type="speaker">
            Anf. 178 Statsrådet BO KÖNBERG (fp):
          </note>
          <note>
            Herr talman! Arne Jansson har missuppfattat mitt svar. Det bottnar
            i att jag för min del har en mycket stor respekt för den kommunala
            och landstingskommunala självstyrelse som vi har haft i vårt land
            sedan 1860-talet. Att man från riksdagens eller regeringens sida
            skulle gå in och sänka statsbidragen med motiveringen att lönesättningen
            i ett enskilt landsting inte är sådan som en eventuell majoritet
            i riksdagen eller regeringen tycker vore att ge sig in i en detaljreglering
            av kommuners och landstings verksamhet, något som jag tror att
            det sällan har väckts förslag om i riksdagen från något håll.
          </note>
          <note>
            Men jag noterar att Arne Jansson tydligen är en anhängare av
            att regeringen eller riksdagen noga skall följa pressklippen om
            lönesättningen ute i kommuner och landsting, som svarar för utgifter
            i vårt land på 350 miljarder kronor för att drastiskt kunna ingripa
            och sänka statsbidragen. Jag tycker med förlov sagt att det är
            en något märklig uppfattning.
          </note>
          <note type="speaker">
            Anf. 179 ARNE JANSSON (nyd):
          </note>
          <note>
            Herr talman! Jag påpekade att det gällde överlöner, inte normal
            lönesättning, att det var överlöner som det har reagerats emot.
          </note>
          <note>
            Under 1991 betalades ut 23 miljarder kronor som ersättning till
            sjukvårdshuvudmännen och som skatteutjämningsbidrag. Det är de
            två största bidragen. Det är ganska mycket pengar. Avsätts stora
            delar av dessa medel till vissa överlöner, är målet kanske litet
            förfelat.
          </note>
          <note type="speaker">
            Anf. 180 Statsrådet BO KÖNBERG (fp):
          </note>
          <note>
            Herr talman! Jag börjar förstå bakgrunden till Arne
          </note>
          <note>
            Janssons fråga efter det senaste inlägget. Om Arne
          </note>
          <note>
            Jansson tror att en stor del av beloppet på 23
          </note>
          <note>
            miljarder kronor används till löner för landstingens direktörer
            kan man möjligen förstå frågan, även om åtgärden verkar litet
            drastisk. Nu är det glädjande nog inte så. Det är bara att konstatera
            att
          </note>
          <note>
            Arne Janssons fråga bottnar i en ren missuppfattning om hur det
            ser ut i landsting och kommuner.
          </note>
          <note type="speaker">
            Anf. 181 ARNE JANSSON (nyd):
          </note>
          <note>
            Herr talman! I så fall har väldigt många skattebetalare missuppfattat
            det hela som följt tidningarna och reagerat på dessa överlöner.
            Det är synd att det skall lysa så markant -- speciellt som det
            i den ekonomiska situationen i dag krävs uppoffringar från olika
            håll -- att ni fortsätter att sanktionera dessa överlöner genom
            att inte använda de medel som står till buds. Det är bara att
            konstatera det.
          </note>
          <note type="speaker">
            Anf. 182 Statsrådet BO KÖNBERG (fp):
          </note>
          <note>
            Herr talman! Nej, Arne Jansson, det är inte bara att konstatera.
            Det är inte så att om regering eller riksdag inte rycker bort
            statsbidraget så har man sanktionerat varje beslut som har fattats
            av kommuner och landsting, utan det är ett uttryck för en övertygelse
            om att vårt land styrs bäst om besluten fattas så nära medborgarna
            som möjligt och att det finns möjlighet att utkräva ansvar för
            det. Om medborgarna tycker att man i en kommun eller ett landsting
            tillämpar en orimlig politik i något avseende, exempelvis genom
            att ge för höga löner till vissa tjänstemän, är den bästa och
            effektivaste åtgärden att byta ut dessa politiker vid nästa val.
            De politikerna är precis lika mycket folkvalda som Arne Jansson,
            och de är lika lätta att återkalla, om man inte vill ha dem kvar.
          </note>
          <note type="speaker">
            Anf. 183 ARNE JANSSON (nyd):
          </note>
          <note>
            Herr talman! Det går väldigt lätt ändå att, oavsett vad statsrådet
            säger, specialdestinera de två största bidragen på ett annorlunda
            sätt. Det är inga större svårigheter med det, såvitt jag förstår.
          </note>
          <note type="speaker">
            Anf. 184 Statsrådet BO KÖNBERG (fp):
          </note>
          <note>
            Herr talman! Det är två frågor. Den ena är om man skall specialdestinera,
            och den har vi diskuterat.
          </note>
          <note>
            Den andra är hur man skulle specialdestinera bidrag som i landstingens
            fall tidigare utgjorde 15--
          </note>
          <note>
            20 % av de totala utgifterna, numera avsevärt mindre och som
            i framtiden kommer att utgöra bara en mycket liten summa.
          </note>
          <note>
            Frågan är om bidragen skall utformas för en specialdestinering,
            som innebär att de inte får användas till en viss typ av löner.
            Jag noterar att
          </note>
          <note>
            Arne Jansson är ute efter att detaljreglera enskilda beslut i
            landsting och kommuner, därför att han förmodligen inte litar
            på att medborgarna kan vidta åtgärder själva.
          </note>
          <note type="speaker">
            Anf. 185 ARNE JANSSON (nyd):
          </note>
          <note>
            Herr talman! Jag är fortfarande inte ute efter detaljreglering
            utan reagerar mot överlönerna, som jag också från början ställde
            min fråga om.
          </note>
          <note>
            Överläggningen var härmed avslutad.
          </note>
          <note>
            33 § Svar på frågorna 1992/93:181 och 189 om husläkare
          </note>
          <note type="speaker">
            Anf. 186 Statsrådet BO KÖNBERG (fp):
          </note>
          <note>
            Herr talman! Hans Karlsson har frågat mig vad meningen är med
            att förelägga riksdagen en proposition om en husläkarlag, om landstingen
            ändå går sin egen väg utan att invänta riksdagens behandling och
            beslut. Anita Johansson har frågat mig om regeringen avser att
            lägga fram en proposition om husläkarsystemet trots att det är
            möjligt att införa systemet med nuvarande lagstiftning. Jag besvarar
            båda frågorna i ett sammanhang.
          </note>
          <note>
            Gällande hälso- och sjukvårdslag från 1982 är en målinriktad
            ramlag som ger sjukvårdshuvudmännen, landstingen och de landstingsfria
            kommunerna, stor frihet att planera och organisera hälso- och
            sjukvården efter de behov och förutsättningar som råder i resp.
          </note>
          <note>
            sjukvårdsområde. Det finns inget som hindrar sjukvårdshuvudmännen
            att införa t.ex. olika former av husläkarsystem inom ramen för
            nuvarande lagstiftning med beaktande av målet för hälso- och sjukvården
            enligt 2 § hälso- och sjukvårdslagen, nämligen en god hälsa och
            en vård på lika villkor för hela befolkningen. Förutom
          </note>
          <note>
            Stockholms läns landsting har också ytterligare 16
          </note>
          <note>
            sjukvårdshuvudmän fattat beslut om att införa ett husläkarsystem.
            Dessa system kan utformas på olika sätt. Vad en husläkarverksamhet
            i praktiken innebär kan därför variera mellan de olika sjukvårdshuvudmännen.
          </note>
          <note>
            Regeringens avsikt med att föreslå riksdagen en lag om husläkare
            är i första hand att ge hela befolkningen rätt att fritt välja
            sin egen husläkare.
          </note>
          <note>
            Dessutom bör det i en sådan lag regleras vad som minst måste
            ingå i en verksamhet för att den skall kunna betecknas som en
            husläkarverksamhet. Det bör också ställas krav på kompetensen
            hos de läkare som skall vara verksamma som husläkare.
          </note>
          <note>
            Dessa krav skall vara lika över hela landet. Skälen för detta
            är främst att uppnå målet enligt hälso- och sjukvårdslagen om
            en vård på lika villkor för hela befolkningen. Den enskilda människan,
            oavsett var i landet hon är bosatt, bör veta vad hon kan förvänta
            sig och vilka krav hon kan ställa på husläkare. Utöver dessa grundläggande
            krav på en husläkarverksamhet bör ytterligare delar av den nuvarande
            primärvårdsverksamheten kunna inkluderas i en husläkarverksamhet,
            om detta är önskvärt med hänsyn till lokala behov och förutsättningar.
            Syftet med en husläkarreform enligt vissa nationella regler är
            naturligtvis att vidareutveckla primärvården och inte att rasera
            den.
          </note>
          <note>
            I regeringsförklaringen har regeringen uttalat sin avsikt att
            införa ett husläkarsystem som säkerställer alla medborgares rätt
            att välja en egen husläkare och som innebär att etableringsfrihet
            stegvis införs.
          </note>
          <note>
            Detta medför behov av lagreglering, som bör ske genom en särskild
            lag om husläkare.
          </note>
          <note>
            Jag vill därför svara Hans Karlsson att -- inte minst med tanke
            på att många sjukvårdshuvudmän redan har beslutat eller planerar
            för att inrätta ett husläkarsystem -- vissa grundförutsättningar
            för ett sådant system bör fastställas av riksdagen och regleras
            i lag att gälla lika över hela landet. Till
          </note>
          <note>
            Anita Johansson vill jag säga att en proposition om husläkare
            för närvarande bereds inom regeringskansliet. Den kommer att föreläggas
            riksdagen snarast möjligt.
          </note>
          <note type="speaker">
            Anf. 187 HANS KARLSSON (s):
          </note>
          <note>
            Herr talman! Jag ber att få tacka statsrådet för svaret. Jag
            är naturligtvis inte fullt nöjd med det, men jag noterar med tacksamhet
            ett avsnitt i svaret, nämligen: ''Utöver dessa grundläggande krav
            på en husläkarverksamhet bör ytterligare delar av den nuvarande
            primärvårdsverksamheten kunna inkluderas i en husläkarverksamhet,
            om detta är önskvärt med hänsyn till lokala behov och förutsättningar.''
          </note>
          <note>
            Det glädjer mig särskilt att detta med lokala behov och förutsättningar
            finns med i svaret. Vi kan titta litet i backspegeln och då konstatera
            att debatten om primärvården har förts under en ganska lång tid
            och att den skruvades upp för några år sedan därför att den inte
            fungerade så bra överallt.
          </note>
          <note>
            Man skall väl inte sticka under stol med att den debatten har
            medverkat till att tempot i omvandlingen i landstingen har höjts.
            Jag tycker därför att det är litet av att slå in öppna dörrar,
            om man i det här läget stiftar en särskild lag om husläkare, när
            vi ser att huvudmännen för sjukvården är på mycket god väg att
            ändå åstadkomma detta. Man kan ju agera utifrån de lokala förutsättningar
            som finns i varje landsting och i varje kommun, och därför borde
            vi avvakta och se om det inte räcker med det som görs, för att
            uppfylla det som statsrådet menar med husläkare.
          </note>
          <note>
            Vi från socialdemokratin vill inte ha etableringsfrihet. Jag
            har även noterat att flertalet av de landsting som jag har varit
            i kontakt med inte heller vill ha etableringsfrihet.
          </note>
          <note type="speaker">
            Anf. 188 ANITA JOHANSSON (s):
          </note>
          <note>
            Herr talman! Jag tackar för svaret på min fråga. Vid åtskilliga
            tillfällen detta år har jag i Stockholms läns landsting fått frågan
            hur man i praktiken kan genomföra husläkarsystemet innan riksdagen
            har fattat sitt beslut. Det är en ofta förekommande fråga.
          </note>
          <note>
            Husläkarna blir fler och fler i Stockholms län, trots att något
            formellt beslut inte fattats här i riksdagen.
          </note>
          <note>
            Jag vill ge statsrådet några exempel från förra veckan: Nordöstra
            sjukvårdsstyrelsen har nu skrivit kontrakt med tre privatpraktiserande
            läkare på
          </note>
          <note>
            Östermalm. De skall fungera som husläkare för
          </note>
          <note>
            2 500 patienter vardera. För ett par veckor sedan skrevs avtal
            med två privatläkare i Vallentuna.
          </note>
          <note>
            Nordöstra sjukvårdsstyrelsen tänker gå vidare och skriva fler
            entreprenadavtal.
          </note>
          <note>
            Jag tycker detta är litet upprörande med tanke på att vi väntar
            på proposition från statsrådet Bo
          </note>
          <note>
            Könberg i den här frågan. Hur tänker statsrådet argumentera gentemot
            Stockholms läns landsting om riksdagen helt enkelt avfärdar förslaget
            om det s.k. husläkarsystemet? Det finns en del tecken som faktiskt
            tyder på den utgången. Jag förutsätter att
          </note>
          <note>
            Bo Könberg har tagit del av den enorma kritik som framkommit
            i remissvaren på husläkarsystemet.
          </note>
          <note>
            Det går tyvärr inte konstatera att de borgeliga ledamöterna i
            mitt och tidigare Bo Könbergs landsting har tagit notis om den
            här kritiken. Den har man fullkomligt struntat i.
          </note>
          <note>
            Jag skulle vilja få svar på några frågor av Bo
          </note>
          <note>
            Könberg: Vad är det för fel på mödravårds- och barnavårdscentraler,
            eftersom de måste modereras för att kunna ingå i det här husläkarsystemet?
            Hur skall man på mödravårds- och barnavårdscentralerna kunna arbeta
            med det s.k.
          </note>
          <note>
            områdesansvaret, om primärvårdsområdena upphör? Många väntar
            svar på dessa frågor, inte minst i detta landsting, Bo Könberg.
          </note>
          <note type="speaker">
            Anf. 189 Statsrådet BO KÖNBERG (fp):
          </note>
          <note>
            Herr talman! Jag skulle med största nöje diskutera husläkarsystemet
            i stort. Det gäller även en mängd av de delar av husläkarsystemet
            som vi skall återkomma till här i riksdagen. Det är emellertid
            litet svårt nu, med hänsyn till de tidsgränser som gäller i frågedebatter.
            Om Anita Johansson eller någon annan vill att vi för den diskussionen,
            får den föras på andra villkor.
          </note>
          <note>
            Hans Karlsson tycker -- till skillnad mot Anita
          </note>
          <note>
            Johansson, som verkar ha motsatt utgångspunkt för sin fråga,
            nämligen att landstingen inte borde få göra någonting under resans
            gång -- att man bör vänta och se, och att man under tiden bör
            låta landstingen göra som de vill. Till Hans Karlsson vill jag
            säga att bakgrunden är att riksdagen i sin vishet har fattat beslut
            om att sjukvården i Sverige i huvudsak skall utformas av landstingen.
            I den mån riksdagen inte har gjort några inskränkningar, är det
            naturligtvis huvudmännens uppgift att utforma sjukvården efter
            de lagar som finns. Det gör man i dagsläget i Stockholms läns
            landsting, i
          </note>
          <note>
            Östergötlands landsting och i alla andra landsting.
          </note>
          <note>
            I många landsting har man även blivit övertygad om att ett husläkarsystem
            skulle vara till stort värde för alla som bor i berört område.
            Det är därför det genomförs.
          </note>
          <note>
            Svaret till Anita Johansson är: Landstingen har liksom tidigare
            full möjlighet att fatta beslut om husläkarsystem. Det beslutet
            skulle de ha kunnat fatta för 10, 15 eller 20 år sedan. Det har
            tyvärr dröjt ända till nu, men det är bra att det över huvud taget
            händer något.
          </note>
          <note>
            Anita Johansson och jag har uppenbarligen tolkat remissvaren
            litet olika. Jag har nämligen uppfattat det som att en klar majoritet
            av remissinstanserna ställer sig bakom husläkartanken, vilket
            också framgår av remissammanställningen. Det finns i och för sig
            synpunkter på delar av de olika sätten att utforma husläkarsystemet,
            men endast på en punkt är en majoritet av remissinstanserna negativ,
            nämligen när det gäller frågan om etableringsfrihet.
          </note>
          <note>
            Som svar till Hans Karlsson vill jag säga att regeringen är för
            etableringsfrihet, men inte i första hand för landstingens skull,
            utan för patienternas skull. Flera landsting är säkert skeptiska
            eller negativa till detta. Vi hade en lång diskussion om det på
            Landstingsförbundets kongress i maj.
          </note>
          <note type="speaker">
            Anf. 190 HANS KARLSSON (s):
          </note>
          <note>
            Herr talman! Med tanke på att statsrådet uppfattade att det finns
            skillnader i Anita
          </note>
          <note>
            Johanssons och min frågeställning vill jag säga att vi har frågat
            utifrån olika utgångspunkter. Min fråga handlar mer om vilken
            tågordning som gäller principiellt.
          </note>
          <note>
            Vore det inte bättre, Bo Könberg, att riksdag och regering gjorde
            en kraftsamling och utredde var bristerna finns för att kunna
            avhjälpa dem? Det finns naturligtvis brister här och var, det
            vet vi. Det sker många drastiska förändringar -- det kan nästan
            kallas för systemskifte -- som innebär att personal blir orolig,
            och det ger effekt på det som man gemensamt åstadkommer. Jag skulle
            därför vilja fråga om det inte vore bättre att statsrådet lade
            förslaget om husläkarsystem åt sidan och i stället diskuterade
            med oss socialdemokrater om hur hälso- och sjukvårdslagen skulle
            kunna förstärkas, för att kunna skapa rättvisa, trygghet och möjlighet
            till lika sjukvård.
          </note>
          <note type="speaker">
            Anf. 191 ANITA JOHANSSON (s):
          </note>
          <note>
            Herr talman! Jag har ställt min fråga utifrån den oro som råder
            i det här landstinget. Jag har besökt väldigt många arbetsplatser
            denna höst, och jag kan verkligen tala om att det råder stor oro.
          </note>
          <note>
            Det närs också ett stort hopp att förslaget om husläkarsystem
            skall fällas i riksdagen, så att det elände som man i det här
            landstinget håller på att ställa till med inte blir av.
          </note>
          <note>
            Det kvarstår några frågetecken. Vilka fördelar i vården räknar
            man med att vinna, med det här nya systemet? Jag är helt på det
            klara med att läkarna får ekonomiska fördelar. Men hur förhåller
            det sig när det gäller övriga personalkategorier och patienter?
            Väldigt många är oroade av det som i dag sker.
          </note>
          <note>
            Jag är också väl medveten om att Folkpartiet drivit den här frågan
            i 20 år, precis som Bo Könberg sade.
          </note>
          <note>
            Moderaterna hakar väl också på nu, därför att de i detta ser
            ett steg till privatisering av vårt fina sjukvårdssystem. Jag
            tycker det är oroande och hoppas att förslaget som kommer att
            framläggas för riksdagen är modifierat efter remissvaren.
          </note>
          <note type="speaker">
            Anf. 192 Statsrådet BO KÖNBERG (fp):
          </note>
          <note>
            Herr talman! Först vill jag besvara Hans Karlssons propå om att
            jag borde diskutera med
          </note>
          <note>
            Socialdemokraterna om hur man skulle kunna förbättra vården.
            Jag diskuterar gärna. Jag tror att det vid viktiga förändringar
            av sjukvården är bra med ett så brett stöd som möjligt. Det är
            en viktig förändring om alla medborgare i vårt land skulle få
            möjlighet att välja en egen läkare och därigenom få en fast läkarkontakt.
            Vi diskuterar alltså gärna med
          </note>
          <note>
            Socialdemokraterna.
          </note>
          <note>
            Däremot vore det synd att under någon längre tid avstå från lagstiftning
            på det här området, just med tanke på att det förekommer diskussioner
            i många olika landsting. Anita Johansson, som har motsatt utgångspunkt
            för sin fråga, vill ju att ett förslag om lag för husläkarsystemet
            skall läggas fram --
          </note>
          <note>
            möjligen för att kunna fälla förslaget.
          </note>
          <note>
            Nu baseras väl detta önskemål, med all respekt, på en missuppfattning.
            Om regeringen lägger fram ett förslag om husläkarsystem med ett
            antal grundprinciper till riksdagen och Anita Johansson och andra
            lyckas fälla det förslaget, är det ju inte så att landstingen
            därmed inte får utforma vården på ett sådant sätt att patienterna
            får en fast läkarkontakt. I så fall tvingas Anita Johansson och
            en eventuell majoritet av riksdagsledamöterna att skriva in i
            lagen att det är förbjudet med system med en fast läkarkontakt.
            Jag tror knappast att det är vad Anita Johansson menar. Om Anita
          </note>
          <note>
            Johansson menar det, har hon en helt annan uppfattning än sina
            partivänner i
          </note>
          <note>
            Landstingsförbundet.
          </note>
          <note type="speaker">
            Anf. 193 ANITA JOHANSSON (s):
          </note>
          <note>
            Herr talman! Jag undrar vad som kommer att hända med den valfrihet
            som vi har i dag. Vi har bra läkarkontakter. Vi har väl fungerande
            vårdcentraler, som vi socialdemokrater tillsammans med Folkpartiet
            har varit med om att under många år bygga upp. Det finns nu en
            oro över vad som kommer att hända med vår unika och fina sjukvård,
            när den rivs sönder av det här husläkarsystemet. Det är frågan,
            Bo Könberg!
          </note>
          <note type="speaker">
            Anf. 194 Statsrådet BO KÖNBERG (fp):
          </note>
          <note>
            Herr talman! Vår sjukvård kommer att förbättras med hjälp av
            husläkarsystemet. Både inhemska och utländska observatörer som
            har sett över den svenska sjukvården, sett dess fördelar och nackdelar,
            är mycket överens om att primärvården är för svagt utbyggd i vårt
            land, det finns för litet allmänläkarvård och för litet kontinuitet
            i sjukvården. Jag har litet svårt att förstå Anita
          </note>
          <note>
            Johanssons engagemang för att motarbeta tanken på att man skall
            kunna få en fast läkarkontakt i framtiden. Det kanske ligger några
            missuppfattningar i botten.
          </note>
          <note>
            Jag missade tidigare att svara på en fråga från Anita
          </note>
          <note>
            Johanssom om MVC och BVC. De verksamheterna är väl utvecklade
            i vårt land, och på nästan alla håll fungerar de utmärkt.
          </note>
          <note>
            Medborgarna är mycket nöjda med dem, och de har haft goda resultat.
            Men i det förslag till husläkarsystem som sändes ut över sommaren
            fanns inte några regleringar av dessa verksamheter, utan landstingen
            skall även i fortsättningen få göra en bedömning lokalt av hur
            relationerna skall se ut.
          </note>
          <note>
            Det låter litet grand på Anita Johanssons inlägg som om hon skulle
            vilja ha en en sjukvård som i detalj regleras från detta hus.
            Jag är inte säker på att det vore en förbättring.
          </note>
          <note type="speaker">
            Anf. 195 ANDRE VICE TALMANNEN:
          </note>
          <note>
            Jag medger ytterligare ett inlägg från vardera sidan.
          </note>
          <note type="speaker">
            Anf. 196 ANITA JOHANSSON (s):
          </note>
          <note>
            Herr talman! Nej, jag vill inte alls ha en detaljreglering från
            detta hus. Men jag råder Bo
          </note>
          <note>
            Könberg att åka ut till några av vårdcentralerna i länet. Prata
            med de anställda och patienterna, så får statsrådet ta del av
            den oro som råder.
          </note>
          <note type="speaker">
            Anf. 197 Statsrådet BO KÖNBERG (fp):
          </note>
          <note>
            Herr talman! Låt mig säga att jag i våras, och nu under hösten,
            reste runt i vårt land och besökte vårdcentraler av olika slag
            -- inte minst sådana som har infört husläkarliknande modeller.
            Att göra dessa resor är en av de roligaste sakerna i mitt arbete.
          </note>
          <note>
            Jag har inte gjort några besök i
          </note>
          <note>
            Stockholmsområdet, eftersom jag har haft känslan av att jag har
            haft större brister i mitt kunnande i fråga om övriga landet.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1992/93:192 om arbetsskador
          </note>
          <note type="speaker">
            Anf. 198 Statsrådet BO KÖNBERG (fp):
          </note>
          <note>
            Herr talman! Monica Öhman har frågat mig om jag avser att verka
            för att förändringen av arbetsskadebegreppet inte skall diskriminera
            kvinnor i arbetslivet.
          </note>
          <note>
            Monica Öhman anser bl.a. att det ur rättvisesynpunkt är viktigt
            att en insnävning av arbetsskadebegreppet inte medför att de förslitningsskador
            som särskilt drabbar kvinnor ej anses vara en arbetsskada.
          </note>
          <note>
            Regeringen har i proposition 1992/93:30 om ändring av begreppet
            arbetsskada, som för närvarande behandlas av riksdagen, föreslagit
            bl.a.
          </note>
          <note>
            att lagen om arbetsskadeförsäkring ändras så att kravet på skadlighet
            hos en arbetsmiljöfaktor höjs från sannolikhet till hög grad av
            sannolikhet samt att kravet när det gäller orsakssamband mellan
            skadlig inverkan i arbetet och den försäkrades skada skärps så
            att samband skall anses föreligga om övervägande skäl talar för
            det.
          </note>
          <note>
            Propositionen bygger till stora delar på
          </note>
          <note>
            Arbetsskadeförsäkringsutredningens betänkande
          </note>
          <note>
            (SOU 1992:39) Begreppet arbetsskada. Vid remissbehandlingen av
            detta betänkande invände flera av remissinstanserna att utredningens
            förslag om en skärpt bevisregel för flertalet arbetssjukdomar
            skulle komma att drabba kvinnor i första hand.
          </note>
          <note>
            I propositionen (s. 25) anförs bl.a. att förslaget om en enhetlig
            bevisregel innebär att kvinnors och mäns arbetssjukdomar kommer
            att bedömas utifrån samma regler.
          </note>
          <note>
            Vidare anförs att man vid tillämpningen av den i det föregående
            nämnda principen om försäkring i befintligt skick bl.a. har att
            beakta att kvinnors förmåga i vissa avseenden är annorlunda än
            mäns.
          </note>
          <note>
            Detta gäller t.ex. förmågan att tåla fysisk belastning.
          </note>
          <note>
            Frågan om en arbetsmiljöfaktor är skadlig eller inte bedöms enligt
            praxis inte enbart utifrån vad som normalt är skadligt. Prövningen
            relateras i stället till den enskilde försäkrade och sker med
            beaktande av dennes förutsättningar. Ålder, kön och kroppskonstitution
            gör t.ex. att en viss fysisk belastning kan vara ofarlig för en
            person men inte för en annan. Detta uttrycks som att man är försäkrad
            i befintligt skick.
          </note>
          <note>
            Jag är, liksom Monica Öhman, angelägen om att lagförslag skall
            vara rättvisa bl.a. i den meningen att de skall gälla lika för
            alla oavsett kön. Jag inser emellertid att förutsättningarna inte
            alltid är lika för alla. Principen om befintligt skick ger emellertid
            utrymme för att ta hänsyn till att kvinnors förutsättningar för
            arbete i vissa avseenden är annorlunda än mäns. Eftersom denna
            princip kommer att tillämpas även i fortsättningen finns det således
            ingen anledning att vidta någon särskild åtgärd i det här avseendet.
          </note>
          <note>
            Vad jag nu sagt rör frågan om en arbetsmiljöfaktors eventuella
            skadlighet. Om det i det enskilda fallet föreligger tillräckligt
            stöd för orsakssamband mellan inverkan av en skadlig faktor och
            den försäkrades sjukdomsbesvär är en annan fråga.
          </note>
          <note>
            Den skärpning regeringen har föreslagit i denna del syftar till
            att förhindra att skador godkänns som arbetsskador utan att det
            någorlunda säkert kan sägas att skadan har sin grund i arbetet.
            Behovet av en sådan skärpning är enligt min och regeringens uppfattning
            obestridligt, och jag förställer mig att det är många som delar
            denna uppfattning.
          </note>
          <note type="speaker">
            Anf. 199 MONICA ÖHMAN (s):
          </note>
          <note>
            Herr talman! Jag tackar statsrådet för svaret, även om jag inte
            kan påstå att jag känner mig speciellt mycket tryggare.
          </note>
          <note>
            Det är just för att jag har tagit del av denna proposition som
            oron har vuxit hos mig. Jag ser att jag är i gott sällskap. Majoriteten
            av remissinstanserna är också tveksamma till frågan om orsakssamband,
            och de avstyrker alltså utredningens förslag. Det här visar på
            att det finns en osäkerhet kring vad förslaget kommer att innebära
            i praktiken.
          </note>
          <note>
            Med den lilla medicinska kunskap som jag ändå besitter vägrar
            jag att acceptera att unga kvinnor under 25 år ibland får veta
            av läkare att den skada de har ådragit sig beror på åldersfaktorn.
            En kvinna under 25 år skall ha full kapacitet att utföra ett arbete.
          </note>
          <note>
            Jag kan ta mig själv som exempel. Jag har jobbat inom långvården
            i många år, och jag har fått nedslitna diskar i min halskotpelare.
            Det säger man nu beror på åldern. Jag är övertygad om att det
            sätt på vilket vi lyfte patienter när jag jobbade i långvården
            -- ''panna mot panna'', och som i dag är förbjudet -- är orsaken
            till min skada.
          </note>
          <note>
            Min oro beror på följande. Eftersom det föreslås en skärpning
            och att högre krav skall ställas på att det är möjligt att se
            en koppling mellan det jobb som har utförts och den skada som
            har uppkommit, är jag rädd för att de kvinnor som får en förslitningsskada
            som inte syns utanpå kroppen kommer att få stryka på foten och
            straffas.
          </note>
          <note type="speaker">
            Anf. 200 Statsrådet BO KÖNBERG (fp):
          </note>
          <note>
            Herr talman! Först några ord om bakgrunden till förslaget. En
            del av denna bakgrund har att göra med att praxis har förändrats
            och blivit annorlunda än man tänkt sig tidigare. Det har t.o.m.
            påpekats i den rapport från Socialdemokraterna som kom i början
            av sommaren. Socialdemokraterna polemiserade mot detta och ville
            ha en insnävning av begreppet. Så långt har vi väl varit överens.
          </note>
          <note>
            En annan del av bakgrunden, som borde ha lett till att den tidigare
            regeringen hade vidtagit åtgärder, är det faktum att kostnaderna
            för arbetsskadeförsäkringen, antalet anmälda och godkända fall,
            har ökat mycket dramatiskt sedan lagstiftningen och praxis kom
            att ändras i mitten av
          </note>
          <note>
            1980-talet.
          </note>
          <note>
            Vi talar om en försäkringsform där underskottet, skillnaderna
            mellan utgifter och inkomster, varje månad har ökat med en halv
            miljard kronor. Några åtgärder behöver sannolikt vidtas.
          </note>
          <note>
            Frågan gäller i huvudsak det ökade kravet på orsakssamband. Jag
            tycker inte att Monica Öhman ger en rättvisande redovisning av
            vad som har hänt i ärendet. Det stämmer att en majoritet av remissinstanserna
            har avstyrkt ett visst förslag som fanns med i utredningen, nämligen
            det om s.k.
          </note>
          <note>
            dubbla bevisregler. Jag har tagit intryck av vad remissinstanserna
            har tyckt på den punkten. Det vet Monica Öhman, eftersom hon har
            läst propositionen. Jag föreslår inte något som en majoritet har
            avstyrkt. Det var ett förslag som fanns med i utredningen och
            som jag inte har följt upp.
          </note>
          <note type="speaker">
            Anf. 201 MONICA ÖHMAN (s):
          </note>
          <note>
            Herr talman! När jag läser propositionen saknar jag kopplingen
            till diskussionen om det gäller saker och ting som jag har gjort
            på min fritid och i mitt hem eller enbart saker jag har gjort
            på jobbet.
          </note>
          <note>
            Ta t.ex. de unga kvinnor som jobbar i hemtjänsten -- som jag
            också pekade på i min fråga.
          </note>
          <note>
            De utför i princip samma saker där som i sina hem.
          </note>
          <note>
            De städar osv. i vårdtagarnas hem. Jag tycker att den kopplingen
            är svår. Hur skall man avgöra om det är i mitt eget hem eller
            i vårdtagarens hem som skadan har uppstått?
          </note>
          <note type="speaker">
            Anf. 202 Statsrådet BO KÖNBERG (fp):
          </note>
          <note>
            Herr talman! Det råder inget tvivel om att det är svårt att göra
            en hel del av dessa bedömningar. De är svåra att göra redan i
            det nuvarande systemet, och de kommer också i de enskilda fallen
            att vara svåra att göra.
          </note>
          <note>
            Det regeringen och jag har försökt att göra när vi föreslår en
            lagändring angående orsakssamband, är att gå från ett system där
            det står i lagen att skador skall godkännas ''om ej betydligt
            starkare skäl talar emot'' till en text i lagen som lyder ''att
            skador skall godkännas om övervägande skäl talar för''.
          </note>
          <note>
            Det råder väl inget tvivel om att den senare bevisregeln är avsevärt
            mycket mera i harmoni med den tillämpning som brukar finnas i
            den svenska rättskipningen jämfört med den gamla regeln som nu
            föreslås avskaffas.
          </note>
          <note>
            Att regler kan vara svåra att tillämpa i praktiken gäller mycket
            av det lagstiftningsarbete riksdagen bedriver. Vi har nu försökt
            att skapa en lagstiftning som i vissa avseenden är bättre och
            klarare.
          </note>
          <note>
            Dessutom kommer en hel del pengar att sparas på försäkringen
            och därmed indirekt för staten, och det är ingen nackdel.
          </note>
          <note type="speaker">
            Anf. 203 MONICA ÖHMAN (s):
          </note>
          <note>
            Herr talman! Jag delar uppfattningen att utvecklingen när det
            gäller kostnaderna för arbetsskadorna har rusat iväg. Där måste
            något göras. Det känns fel att förslaget slår så hårt.
          </note>
          <note>
            Jag hoppas att jag har fel, men jag uppfattar att det slår hårt
            mot en speciell grupp, nämligen kvinnor.
          </note>
          <note>
            Låt oss i stället satsa på rehabilitering, på utveckling av arbetet
            och på inflytande över den egna arbetsorganisationen. Det har
            vi gjort under ett par års tid, bl.a. i Arbetslivsfonden, i försäkringskassorna
            osv. Jag tror att det i framtiden kommer att ge de verkligt goda
            resultaten när det gäller arbetsskador och arbetsplatser.
          </note>
          <note type="speaker">
            Anf. 204 Statsrådet BO KÖNBERG (fp):
          </note>
          <note>
            Herr talman! Vad gäller behovet av att satsa på rehabilitering
            av olika slag tror jag att vi är överens.
          </note>
          <note>
            Våra uppfattningar skiljer sig möjligen på en punkt.
          </note>
          <note>
            Jag tror att vi både bör göra detta och genomföra förändringen
            av arbetsskadebegreppet inkl.
          </note>
          <note>
            bestämmelsen om orsakssamband.
          </note>
          <note type="speaker">
            Anf. 205 MONICA ÖHMAN (s):
          </note>
          <note>
            Herr talman! Helt kort: Låt oss då ta det i rätt ordning och
            först satsa på rehabilitering och utveckling av arbetet. Sedan
            kan vi ändra lagen.
          </note>
          <note type="speaker">
            Anf. 206 Statsrådet BO KÖNBERG (fp):
          </note>
          <note>
            Herr talman! Vi gör bäggedera. Vi har på senare år satsat avsevärt
            mer på rehabilitering. Ett exempel på detta är försäkringskassornas
            möjlighet sedan några år tillbaka att lägga ut pengar på att köpa
            in resurser för exempelvis yrkesinriktad rehabilitering. Beloppet
            härför ökade ganska kraftigt i årets budget.
          </note>
          <note>
            Vi har alltså på flera punkter vidtagit åtgärder. Det går att
            göra mer, men vi kan inte under lång tid avvakta med förändringar
            i arbetsskadelagen, en lag som enligt min mening borde ha ändrats
            för länge sedan. Jag tycker att vi gör det snarare för sent än
            för tidigt.
          </note>
          <note>
            Överläggningen var härmed avslutad.
          </note>
          <note>
            35 § Svar på fråga 1992/93:139 om
          </note>
          <note>
            Sjöfolksförbundets rätt till fackliga konfliktåtgärder
          </note>
          <note>
            Anf. 207 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Ingela Thalén har frågat mig om jag avser att fullfölja
            kraven på att Sjöfolksförbundet avstår från lagliga rättigheter
            för att permanenta sjöfartsstödet efter den 1 juli 1993.
          </note>
          <note>
            I regeringens nyligen framlagda proposition om vissa sjöfartspolitiska
            åtgärder finns det inga villkor om att Sjöfolksförbundet skall
            avstå från lagliga rättigheter.
          </note>
          <note>
            Av propositionen framgår vidare att sjöarbetsmarknadens parter
            har träffat en överenskommelse om rationaliseringar och andra
            kostnadssänkande åtgärder med syfte att bibehålla och utveckla
            svensk fjärrsjöfart. En utvärdering av resultatet av parternas
            beslutade utgärder bör ske före halvårsskiftet 1993. Det är följaktligen
            parternas åtgärder och resultatet av dessa som blir avgörande
            för ett förslag om en mer permanent sjöfartspolitik efter den
            1 juli 1993.
          </note>
          <note type="speaker">
            Anf. 208 INGELA THALÉN (s):
          </note>
          <note>
            Herr talman! Jag ber att få tacka statsrådet för svaret. Bakgrunden
            till min fråga är dels en beskrivning gjord av Sjöfolksförbundets
            ordförande i förbundets egen tidning, dels ett antal intervjuer
            som har lämnats både av statsrådet och av Sjöfolksförbundets ordförande.
          </note>
          <note>
            Det är alltså nu parternas åtgärder och resultat som skall bli
            avgörande för en permanent sjöfartspolitik. Efter att ha läst
            uttalandena både av statsrådet och av andra tycker jag att det
            finns skäl att fråga: Anser statsrådet att inskränkningar i lagstadgade
            rättigheter hör till sådana åtgärder som skall vidtas för att
            få till stånd en permanent sjöfartspolitik? Jag tycker att frågan
            är relevant efter det att jag har läst igenom hur det har gått
            till fram till dess att det tillfälliga förslaget nu är framlagt.
          </note>
          <note>
            Anf. 209 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tycker att det egentligen inte finns någon anledning
            att här i kammaren diskutera innehållet i de informella samtal
            mellan departementet och sjöarbetsmarknadens parter som tidigare
            förts. Vad som är offentligt och publikt är ju regeringens proposition.
            I den finns, som jag har nämnt, inga som helst villkor att sjöfacken
            skall avstå från sina lagliga rättigheter.
          </note>
          <note type="speaker">
            Anf. 210 INGELA THALÉN (s):
          </note>
          <note>
            Herr talman! Skall jag uppfatta statsrådet så att det som förevarit
            före det preliminära förslaget är av den karaktären att det bara
            kan avfärdas?
          </note>
          <note>
            Anf. 211 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tror att Ingela Thalén finner det ganska naturligt
            att när man till ett kollektiv av mellan 5 000 och 6 000 arbetstagare
            skall av skattemedel betala ut ett stöd i storleksordningen en
            halv miljard -- inte minst mot bakgrunden av de uppsägningar som
            sker inom andra delar av svensk industri, där de anställda inte
            får några som helst statliga bidrag -- diskutera under vilka villkor
            man kan vidta förtroendeskapande åtgärder som syftar till att
            flagga in fartyg under svensk flagg.
          </note>
          <note>
            Den diskussionen fördes, och det fanns ett antal diskussionspunkter
            i det sammanhanget. Men det finns ju ingenting av detta i propositionen,
            och det är propositionen som redovisar regeringens politik.
          </note>
          <note type="speaker">
            Anf. 212 INGELA THALÉN (s):
          </note>
          <note>
            Herr talman! Statsrådet hänvisar till behovet av förtroendeskapande
            åtgärder för de 6 000 som är berörda inom sjöfartsnäringen. Jag
            kan skriva under på att det är viktigt, men det är utomordentligt
            märkligt att statsrådet, som är ytterst ansvarig för detta område,
            hanterar frågan på det sätt som har beskrivits mycket ordentligt,
            delvis också verifierat av statsrådet själv i intervjuer.
          </note>
          <note>
            Det är inte fråga om den proposition som nu är framlagd. Min
            fråga handlar framför allt om hur åtgärderna i den proposition
            som skall behandla den permanenta sjöfartspolitiken skall se ut,
            dvs.
          </note>
          <note>
            den proposition som kommer efter den 1 juli 1993.
          </note>
          <note>
            Anf. 213 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Som jag sade uppgår regeringens förslag till sjöfartsstöd
            för innevarande budgetår till ungefär 450 miljoner kronor. Det
            är ett mycket stort branschstöd, som naturligtvis inte kan ses
            som helt självklart i ett arbetsmarknadspolitiskt läge där de
            allra flesta andra arbetstagare i Sverige inte har något motsvarande
            stöd från staten för sina anställningar. Därför fördes dessa diskussioner.
          </note>
          <note>
            Regeringen har emellertid nu lagt fram förslaget om en kontrollstation
            under våren nästa år, när vi skall göra en utvärdering av resultatet
            av de åtgärder som sjöarbetsmarknadens parter har beslutat om.
            Den utvärderingen skall sedan få ligga till grund för ett förslag
            om mer permanenta statliga insatser efter den 1 juli 1993.
          </note>
          <note type="speaker">
            Anf. 214 INGELA THALÉN (s):
          </note>
          <note>
            Herr talman! Ja, det är precis det som det handlar om. Min ursprungliga
            fråga, som jag inte fick något svar på, var då: Hör till dessa
            åtgärder att man från regeringen utgår från att man skall göra
            inskränkningar i lagstadgade fri- och rättigheter?
          </note>
          <note>
            Det har jag alltså inte fått svar på.
          </note>
          <note>
            Jag vill avslutningsvis anlägga ett något annorlunda perspektiv
            på denna fråga.
          </note>
          <note>
            Först ställer regeringen krav på att parterna skall komma överens
            -- och jag tycker att det verkar vara en bra ordning. Sedan kommer
            parterna tillbaks med en överenskommelse, men då ingriper ministern
            och säger till den ena parten: Jag är inte nöjd med det som ni
            har överenskommit. Jag vill nu att ni avstår från era lagfästa
            rättigheter och bryter mot de stadgar som ni som organisationen
            har bundit er för att följa.
          </note>
          <note>
            Anser statsrådet att detta är ett uttryck för den nya etik och
            moral som statsrådet vill föra in i politiken?
          </note>
          <note>
            Anf. 215 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Man kan naturligtvis ha olika synpunkter på vad
            som är lämpligt, moraliskt och etiskt i en förhandling. Men när
            det handlar om att till ett kollektiv på 5 000 -- 6 000 personer
            betala ut stöd i storleksordningen en halv miljard måste skattebetalarna
            ändå kunna begära att myndigheterna, regeringen och riksdagen,
            ställer sådana krav att näringen kan överleva långsiktigt.
          </note>
          <note>
            På Ingela Thaléns fråga vill jag säga att regeringen skall återkomma
            till frågan om en mer permanent sjöfartpolitik när resultatet
            av tidigare nämnda åtgärder har utvärderats. Jag finner därför
            ingen anledning att här i dag närmare gå in i den diskussionen,
            inte heller i en diskussion om svensk arbetsrätt.
          </note>
          <note type="speaker">
            Anf. 216 INGELA THALÉN (s):
          </note>
          <note>
            Herr talman! Låt mig mycket kort säga till statsrådet att också
            de 6 000 som är berörda inom näringen är skattebetalare. Jag anser
            inte att 6 000
          </note>
          <note>
            skattebetalares lagstadgade rättigheter skall åsidosättas, rättigheter
            som man är så beroende av inom sin egen näring.
          </note>
          <note>
            Anf. 217 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det råkar vara så att just dessa personer är ganska
            ordentligt skattebefriade och att regeringens förslag innebär
            ytterligare skattebefrielse. Men visst är de skattebetalare i
            den meningen att de betalar moms osv. Jag ringaktar inte detta
            på något sätt.
          </note>
          <note>
            Dessa 6 000 har en utpräglad särställning. Inget annat löntagarkollektiv
            får en så stor andel av statliga subventioner till sina anställningar.
            Inga andra kan påräkna den typ av anställningstrygghet som staten
            satsar på att ge just dessa. Därför finns det anledning att också
            knyta villkor till denna typ av bidrag.
          </note>
          <note type="speaker">
            Anf. 218 ANDRE VICE TALMANNEN:
          </note>
          <note>
            Jag medger ytterligare ett inlägg från vardera talaren.
          </note>
          <note type="speaker">
            Anf. 219 INGELA THALÉN (s):
          </note>
          <note>
            Herr talman! Jag vill understryka det jag sade i ett av mina
            inlägg, att jag tycker att det är rimligt att en regering förhandlar
            med parterna om hur man skall uppnå resultat och att åtgärderna
            skall vara gemensamma. Jag tycker inte att den delen av regeringens
            agerande var något felaktigt.
          </note>
          <note>
            Det jag mycket bestämt reagerar mot är det mycket taffliga sätt
            som jag anser att statsrådet har gått in på, efter det att parterna
            har kommit med sina förslag och man har nått en överenskommelse,
            och försökt korrigera överenskommelsen. Det är detta som jag reagerar
            mot.
          </note>
          <note>
            Anf. 220 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Ingela Thalén kan vara lugn. Den modell som vi har
            utformat innebär att vi har en kontrollstation 1993. Det är det
            som gäller.
          </note>
          <note>
            Ingela Thalén hänvisar till en förhandling. Jag tror att de förhandlingar
            som vi förde under krisnätterna, förhandlingar som har förts i
            fackliga sammanhang osv. kan innehålla en mängd intressanta detaljer
            som i efterhand skulle kunna föranleda många frågor i denna riksdag.
          </note>
          <note>
            36 § Svar på fråga 1992/93:143 om
          </note>
          <note>
            Malmöhusförhandlingarna
          </note>
          <note>
            Anf. 221 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Anita Jönsson har frågat mig när regeringen kommer
            att ta ställning till resultatet av
          </note>
          <note>
            Malmöhusförhandlingarna. Bakgrunden till frågan är att resultatet
            av förhandlingarna, som bedrivits av Sven Hulterström, överlämnades
            till regeringen i juni månad i år, och att frågeställaren anser
            att överenskommelsen innehåller flera infrastrukturella projekt
            som snabbt bör kunna komma i gång och ge arbetstillfällen i Skåne.
          </note>
          <note>
            För att regeringen skall kunna ta ställning till resultatet av
            Malmöhusförhandlingarna krävs en tidsplan för genomförandet av
            de olika projekten.
          </note>
          <note>
            Denna tidsplan måste matchas med tillgängliga resurser för de
            olika projektens genomförande, dvs. hur det statliga extrabidraget
            bäst skall utnyttjas i kombination med medel ur de ordinarie investeringsplanerna
            och med de medel som regionen ställer till förfogande.
          </note>
          <note>
            En sådan tidsplan utarbetas för närvarande av berörda parter
            i regionen och beräknas vara färdig under denna månad. Tidigast
            efter att tidsplanen färdigställts och presenterats för regeringen
            är jag beredd att ta ställning tilll resultatet av
          </note>
          <note>
            Malmöhusförhandlingarna.
          </note>
          <note type="speaker">
            Anf. 222 ANITA JÖNSSON (s):
          </note>
          <note>
            Herr talman! Jag vill tacka kommunikationsministern för svaret.
            Anledningen till att jag ställer frågan är, som kommunikationsministern
            sade, att Sven
          </note>
          <note>
            Hulterström överlämnade resultatet av de färdigförhandlade infrastruktursatsningarna
            i
          </note>
          <note>
            Malmöhusregionen till regeringen redan den 1 juni.
          </note>
          <note>
            Jag har inte sett några signaler eller fått några besked om när
            regeringen tänker fatta beslut i ärendet. Tyvärr har det inte
            framkommit någonting, i den här frågan heller, kan jag nästan
            tillägga, som visar att regeringen har visat någon handlingskraft.
          </note>
          <note>
            Jag blir både väldigt konfunderad och förvånad över det svar
            jag har fått. Till grund för överenskommelsen ligger en bedömning
            av det behov som finns av investeringar i regionens trafiksystem.
            Denna har gjorts gemensamt med
          </note>
          <note>
            Malmöhus trafik, Banverket, Vägverket och länsstyrelsen i Malmöhus
            län. Man har också talat om hur detta skall finansieras.
          </note>
          <note>
            Regionen har talat om att man sätter till 300
          </note>
          <note>
            miljoner, såvida de 800 miljoner som den tidigare regeringen
            beslutade om till den här storstadsuppgörelsen skjuts till. Därför
            är jag mycket förvånad över att man från regeringens sida skall
            behöva ha drygt ett halvt år på sig för att göra denna tidsplan.
            Alla berörda parter är överens om hur man skall finansiera och
            sätta i gång de här projekten.
          </note>
          <note>
            Anf. 223 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Anita Jönsson kan naturligtvis vara konfunderad.
            Men så här är det faktiskt. Man håller på att göra en sammanställning.
            Vi räknar med att få in den till regeringen under den här månaden.
          </note>
          <note>
            En del av de här projekten kan komma i gång redan under andra
            kvartalet nästa år. Det är alldeles riktigt. Det finns alltså
            ingenting i den här processen som hittills har försenat igångsättningen
            av projekten.
          </note>
          <note type="speaker">
            Anf. 224 ANITA JÖNSSON (s):
          </note>
          <note>
            Herr talman! De signaler som jag har fått visar att det finns
            projekt som kan komma i gång i det närmaste ''på stubinen''. Jag
            tänker på elektrifieringen av järnvägen mellan Malmö och
          </note>
          <note>
            Ystad. Jag tänker på de förbättringar av bussar som bl.a. innebär
            att vi får ett miljövänligare drivmedel.
          </note>
          <note>
            På något sätt stämmer inte den verklighet som jag har fått beskriven
            för mig med det som Mats Odell vill ge sken av.
          </note>
          <note>
            Jag tycker att det här svaret litet grand visar på att man har
            svårt att komma överens i regeringen.
          </note>
          <note>
            Därför behöver man den här tiden på sig. Tyvär är det olyckligt
            för den region som jag representerar, eftersom vi har en mycket
            hög arbetslöshet, framför allt i Malmö och Helsingborg. Där kan
            vi samtidigt se att de prognoser som länsarbetsnämnden lämnade
            förra veckan visar ännu dystrare siffror än tidigare. Minst 19
            000
          </note>
          <note>
            arbetstillfällen kommer att försvinna till december
          </note>
          <note>
            1993.
          </note>
          <note>
            Därför vill jag fråga kommunikationsministern:
          </note>
          <note>
            Kan man kalla det att prioritera infrastrukturinvesteringar,
            när vi skall behöva vänta mer än ett halvt år på en tidsplan,
            trots att alla berörda parter är överens om hur man skall finansiera
            och sätta i gång?
          </note>
          <note>
            Anf. 225 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag skulle rekommendera Anita
          </note>
          <note>
            Jönsson att titta litet grand på vad riksdagen har beslutat om
            hanteringen av storstadsöverenskommelserna. Hon kommer då att
            finna att hennes verklighetsbild kanske inte stämmer riktigt.
          </note>
          <note>
            Jag vill gärna upprepa det jag sade, att tidsplanen utarbetas.
            Vi räknar med att den skall vara färdig under denna månad. Tidigast
            efter det att tidsplanen har färdigställts och presenterats för
            regeringen kommer vi att ta ställning till den.
          </note>
          <note>
            Jag har fått uppgift om att det går att komma i gång under andra
            kvartalet 1993 vad gäller Ystadbanan.
          </note>
          <note>
            Det finns projekt under Övrig tågtrafik som också kan komma i
            gång under 1993. Där är DELFIN-
          </note>
          <note>
            anslagen över huvud taget inte inblandade. Det är
          </note>
          <note>
            LTA-anslag och Malmöhus trafik som skall stå för vardera 12,5
            miljoner.
          </note>
          <note type="speaker">
            Anf. 226 ANITA JÖNSSON (s):
          </note>
          <note>
            Herr talman! Ibland händer det att man får ompröva det man har
            sagt tidigare. Eftersom vi vet att den ekonomiska situationen
            ser ut som den gör och vi båda tror på att satsa på infrastrukturinvesteringar,
            tycker jag att det är viktigt att försöka flytta fram positionerna
            så mycket som möjligt för att snabbt komma i gång.
          </note>
          <note>
            Jag möts ibland när jag är ute på möten av frågor om hur mycket
            inflytande och makt jag har som politiker och hur mycket jag kan
            påverka som riksdagsledamot. Jag kan ställa frågor, som här t.ex.
            Men svaret är naturligtvis inte så enkelt, eftersom det finns
            olika utgångspunkter och svårigheter i den demokratiska beslutsprocessen.
          </note>
          <note>
            Dessutom har det betydelse om man sitter i majoritets- eller
            minoritetsställning. Jag hoppas nu att Mats Odell visar på politikens
            förmåga och påverkar situationen så att människor får jobb i stället
            för att hamna i arbetslöshetens gissel.
          </note>
          <note>
            Anf. 227 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tror att Anita Jönsson och jag är eniga om detta.
            Vi har ingen annan önskan på departementet än att de här projekten
            i Skåne, som vi ser som mycket angelägna, skall komma i gång så
            fort som möjligt. Så fort finansieringsbesluten och allt övrigt
            är färdigt bör man omedelbart trycka på startknappen.
          </note>
          <note type="speaker">
            Anf. 228 ANITA JÖNSSON (s):
          </note>
          <note>
            Herr talman! Jag tackar än en gång för svaret. Jag skall noga
            följa den här frågan vidare.
          </note>
          <note>
            Överläggningen var härmed avslutad.
          </note>
          <note>
            37 § Svar på fråga 1992/93:152 om
          </note>
          <note>
            Västkustbanan
          </note>
          <note>
            Anf. 229 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Carl Fredrik Graf har frågat mig vad som händer
            med utbyggnaden av Västkustbanan.
          </note>
          <note>
            Västkustbanan är en viktig transportlänk i regionen
          </note>
          <note>
            Oslo--Göteborg--Malmö/Köpenhamn. Den har också stor betydelse
            för utvecklingen i Göteborgsoch Malmöregionerna. Förutom att banan
            är viktig för både Sveriges och Norges transporter till kontinenten
            finns det ett stort lokalt och regionalt trafikunderlag.
          </note>
          <note>
            Förberedande arbete avseende tunneln genom
          </note>
          <note>
            Hallandsås pågår. Västkustbanans sträckning genom Laholm har
            utretts och remissbehandlats och i dagarna kommer Banverket in
            med ansökan om expropriationstillstånd. Vid Skummeslöv samordnas
            byggandet av E6-an med järnvägen såtillvida att Banverket bygger
            en viadukt i samband med E6-ans utbyggnad till motorväg.
          </note>
          <note>
            Banutredningarna för alternativen med sträckning genom Falkenbergs
            och Varbergs kommuner presenteras kring årsskiftet.
          </note>
          <note>
            Dragningen av sträckan mellan Tångaberg och
          </note>
          <note>
            Fjärås har utretts och utredningen har remissbehandlats. Banverket
            sammanställer för närvarande remissvaren och därefter tas beslut
            om definitiv sträckning av banan.
          </note>
          <note>
            Mellan Hamra och Breås pågår arbeten med nytt dubbelspår i ny
            sträckning väster om E6-an. Det är arbeten för 280 miljoner kronor
            som håller på att färdigställas. Sträckan invigs den 2 april 1993.
          </note>
          <note>
            Det nya dubbelspåret mellan Kungsbacka och
          </note>
          <note>
            Mölndal invigdes av mig den 16 augusti i år.
          </note>
          <note>
            Kostnaden för dubbelspåret inkl. sex pendeltågsstationer delas
            mellan staten,
          </note>
          <note>
            Göteborgsregionens lokaltrafik och de tre berörda kommunerna
            Göteborg, Mölndal och Kungsbacka.
          </note>
          <note>
            Som jag sade inledningsvis har Västkustbanan betydelse inte bara
            för den nationella och internationella trafiken utan också för
            lokaltrafik och regional tågtrafik. Ett uttryck för detta är att
            lokaltrafiken i Göteborgsregionen och berörda kommuner har medverkat
            i finansieringen.
          </note>
          <note>
            Regeringen anser det angeläget att även andra delar av Västkustbanan
            kan finansieras på motsvarande sätt. Detta kom till uttryck när
            regeringen den 12 mars i år beslutade att anslå 532
          </note>
          <note>
            miljoner kronor till tidigareläggning av sträckorna
          </note>
          <note>
            Heberg--Öringe, Tångaberg--Varberg och
          </note>
          <note>
            Kungsbacka--Fjärås samt till en vägport i Sätinge.
          </note>
          <note>
            Dessa medel betalas ut under förutsättning att överenskommelse
            träffas med berörda kommuner om medverkan i finansieringen.
          </note>
          <note type="speaker">
            Anf. 230 CARL FREDRIK GRAF (m):
          </note>
          <note>
            Herr talman! Jag ber att få tacka kommunikationsministern för
            svaret.
          </note>
          <note>
            Meningen med riksdagens frågeinstitut är ju att det skall vara
            korta frågor. Jag ställde också en kort fråga. Det gjorde emellertid
            att jag kanske inte riktigt fångade in det som jag önskade få
            besked om. Statsrådet har lämnat en beskrivning av vad som har
            hänt. Men jag var nog mera intresserad av att få höra vad som
            är på väg att hända.
          </note>
          <note>
            Jag vill därför fråga: Har det tillsatts någon förhandlingsman
            för att driva på i ärendet?
          </note>
          <note>
            Anf. 231 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Vi räknar med att tillsätta en förhandlingsman inom
            en mycket nära framtid.
          </note>
          <note type="speaker">
            Anf. 232 CARL FREDRIK GRAF (m):
          </note>
          <note>
            Herr talman! Inom en vecka?
          </note>
          <note>
            Anf. 233 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! En vecka är en bra prognos.
          </note>
          <note type="speaker">
            Anf. 234 CARL FREDRIK GRAF (m):
          </note>
          <note>
            Herr talman! Vilka direktiv kommer han att ha?
          </note>
          <note>
            Anf. 235 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Han kommer att ha direktiv att slutföra förhandlingarna.
          </note>
          <note type="speaker">
            Anf. 236 CARL FREDRIK GRAF (m):
          </note>
          <note>
            Herr talman! Vilka mandat har han att göra det?
          </note>
          <note>
            Anf. 237 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Direktiven till förhandlingsmannen är inte fastställda
            i detalj. Men mandatet är ju att slutföra förhandlingen med de
            pengar som regeringen och riksdagen har anslagit.
          </note>
          <note type="speaker">
            Anf. 238 CARL FREDRIK GRAF (m):
          </note>
          <note>
            Herr talman! Statsrådet har angivit här att 532
          </note>
          <note>
            miljoner kronor anslagits och att de pengarna betalas ut under
            förutsättning att en överenskommelse träffas.
          </note>
          <note>
            Hur mycket är det som fattas för att man skall nå upp till full
            finansiering av de aktuella bansträckorna?
          </note>
          <note>
            Anf. 239 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är svårt att säga, eftersom upphandlingen inte
            har skett. Men jag har nog uppfattningen att det som kan underlätta
            såväl genomförandet av detta projekt som förhandlingsmannens förhandling
            just är det faktum att entreprenadprisindex har sjunkit i förhållande
            till den prisnivå som gällde när de 532
          </note>
          <note>
            miljonerna fastställdes.
          </note>
          <note type="speaker">
            Anf. 240 CARL FREDRIK GRAF (m):
          </note>
          <note>
            Herr talman! Finns det någon koppling mellan trafikeringen på
            Västkustbanan och finansieringen?
          </note>
          <note>
            Anf. 241 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Om Carl Fredrik Graf menar att det finns en koppling
            till det sätt på vilket banan nyttjas, är det självfallet av nationellt
            -- och t.o.m.
          </note>
          <note>
            internationellt -- intresse att Västkustbanan byggs ut för intercitytåg,
            snabbtåg och internationell trafik.
          </note>
          <note>
            Sedan finns det ett regionalt intresse för att det byggs stationer
            där regionaltåg och lokaltåg kan stanna. Det är självfallet i
            den delen som kommunernas medverkan måste vara meningsfull, dvs.
            om det är ett mervärde för kommunen som uppstår.
          </note>
          <note type="speaker">
            Anf. 242 CARL FREDRIK GRAF (m):
          </note>
          <note>
            Herr talman! Vilka tidsramar kan man tänka sig kan komma att
            gälla för den här förhandlingsmannen? Förr eller senare måste
            ju statsrådet säga att vi måste komma fram till ett beslut.
          </note>
          <note>
            Anf. 243 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag kan inte ange någon tidsram här och nu. Men
            jag tror att alla parter känner att det är mycket angeläget att
            det här går snabbt. Pengar har ju anslagits. Det handlar om att
            få ett avtal till stånd här, så att spaden kan sättas i jorden.
          </note>
          <note type="speaker">
            Anf. 244 ANDRE VICE TALMANNEN:
          </note>
          <note>
            Jag medger ytterligare ett inlägg från vardera.
          </note>
          <note type="speaker">
            Anf. 245 CARL FREDRIK GRAF (m):
          </note>
          <note>
            Herr talman! Det passar mig precis, för därmed har jag fått ställa
            alla mina följdfrågor.
          </note>
          <note>
            Jag konstaterar att nyheten i svaret här är att statsrådet kommer
            att tillsätta en förhandlingsman inom en vecka. Det är naturligtvis
            glädjande. Men jag har inte riktigt klart för mig vad det är som
            skall få det här ärendet att i fortsättningen -- om uttrycket
            tillåts -- gå som på räls. Är det inte så, att kommunikationsministern
            måste släppa till något ytterligare för att positionerna inte
            skall vara så låsta? Detta ansluter till min tidigare fråga om
            vilket mandat den här förhandlingsmannen kommer att ha.
          </note>
          <note>
            Anf. 246 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tror inte att det är särskilt klok politik att
            Carl Fredrik Graf och jag står här som en part i en sådan här
            förhandling och talar om vilka kort vi eventuellt är beredda att
            släppa i en kommande förhandling.
          </note>
          <note>
            Rent generellt vill jag gärna upprepa vad jag tidigare sade,
            nämligen att det bästa smörjmedlet i denna förhandling är det
            faktum att prisnivån nu är lägre, i förhållande till den nivå
            som gällde när det statliga anslaget fastställdes.
          </note>
          <note>
            Överläggningen var härmed avslutad.
          </note>
          <note>
            38 § Svar på fråga 1992/93:155 om Bohusbanans utbyggnad
          </note>
          <note>
            Anf. 247 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Lars Bäckström har frågat mig vilka åtgärder jag
            avser att vidta med anledning av
          </note>
          <note>
            Volvos beslut att avveckla produktionen i
          </note>
          <note>
            Uddevalla 1993. I sin fråga har Lars Bäckström knutit Volvos
            beslut att avveckla produktionen till kravet på extrasatsningar
            i infrastruktur och
          </note>
          <note>
            Bohusbanans utbyggnad.
          </note>
          <note>
            Satsningar på infrastruktur är viktiga ur två synvinklar. Dels
            främjar satsningarna en ekonomisk tillväxt, dels skapas sysselsättning
            för bygg- och anläggningsarbetare. De satsningar i infrastruktur
            som i dag görs i landet betjänar båda dessa syften.
          </note>
          <note>
            Bohusbanan, som sträcker sig mellan Göteborg och
          </note>
          <note>
            Strömstad, är en länsjärnväg. I riksdagens trafikpolitiska beslut
            1988 sades det att ansvaret för investeringar i länsjärnvägar
            och länsvägar åvilar länsstyrelsen. Jag har inte för avsikt att
            verka för en förändring av den inriktningen.
          </note>
          <note>
            Bohusbanan har emellertid hanterats av Banverket i samband med
            utredningen av Nordlänken mellan
          </note>
          <note>
            Göteborg och Oslo. I arbetet med Nordlänken har
          </note>
          <note>
            Banverket studerat två huvudalternativ: en sträckning genom Bohuslän
            och en sträckning genom Dalsland. Banverket har valt att arbeta
            vidare med sträckningen genom Dalsland och hanterar Nordlänken,
            tillsammans med bl.a.
          </note>
          <note>
            Bothniabanan, i den pågående planeringsprocessen inför en ny
            tioårsplan för åren 1994--2003.
          </note>
          <note type="speaker">
            Anf. 248 LARS BÄCKSTRÖM (v):
          </note>
          <note>
            Herr talman! Jag ställer sällan frågor här i kammaren. Jag vet
            ju att det finns telefon.
          </note>
          <note>
            Jag vill inte anklaga andra för passivitet, om jag själv inte
            har några idéer. Men ibland är det viktigt att kräva besked. Näringsministern
            har ju fått mycket kritik för sin passivitet. Även kommunikationsministern
            fick adrenalinet att stiga så mycket hos mig att jag måste framställa
            min fråga.
          </note>
          <note>
            Enligt Text-TV har kommunikationsministern tillskrivits uttalandet
            att det inte behövs några särskilda åtgärder med anledning av
            sysselsättningskrisen i Västsverige.
          </note>
          <note>
            Jag vill därför som en kontroll explicit fråga:
          </note>
          <note>
            Behövs det särskilda åtgärder, och vilka åtgärder tänker ministern
            vidta?
          </note>
          <note>
            Jag förstår att det inte går att göra om hela systemet för länsjärnvägen.
            Men vill kommunikationsministern t.ex. medverka till att länsstyrelsen
            får resurser till en upprustning av
          </note>
          <note>
            Bohusbanan? Och kommer kommunikationsministern att driva på i
            frågan om bättre järnvägsförbindelser med Norge?
          </note>
          <note>
            Om Banverkets planering skall rulla vidare, kommer det inte att
            hända någonting förrän i slutet av detta sekel. Kommer ministern
            alltså att driva på här?
          </note>
          <note>
            Det bästa får inte bli det godas fiende. Jag tycker att det bästa
            är en Bohusbana till Norge. Något besked är bättre än denna ständiga
            långhalning.
          </note>
          <note>
            Alla kommuner i Bohuslän är överens om det. Här är det alltså
            viktigt att något händer. Det handlar också om andra områden.
          </note>
          <note>
            Så en konkret fråga: Skulle man inte när det gäller pengarna
            i krispaketet, dvs. 1.5 miljarder till skogslänen, kunna tänka
            sig att vika en del av dessa medel för satsningar på länsvägarna
            i den här oerhört utsatta regionen?
          </note>
          <note>
            Anf. 249 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag börjar med den sista frågan.
          </note>
          <note>
            Frågan om de 1,5 miljarderna i krispropositionen skall ju behandlas
            av riksdagen framöver.
          </note>
          <note>
            Regeringen har lagt fram sitt förslag. Det är således möjligt
            för riksdagen att ändra på inriktningen i den delen.
          </note>
          <note>
            När det gäller Bohusbanan vill jag säga att jag har tittat litet
            grand i planerna. I LTA-planen fanns det under 1991 åtgärder till
            en kostnad av 5 miljoner beträffande Bohusbanan. Det här avsåg
            rälsbyte på sträckan Oxtorp--Smedberg. Vidare finns i planen
          </note>
          <note>
            86 miljoner för bl.a. en fjärrblockering av banan framöver. Det
            blir mellan 1993 och 1998, med tyngdpunkten på de två sista åren.
          </note>
          <note>
            Här finns det naturligtvis möjligheter att diskutera tidigareläggningar.
          </note>
          <note>
            Vi har också projektet Västtåg, som finns med i storstadsförhandlingarna
            om Göteborg, där ett antal tågsträckor finns med. I den uppgörelsen
            sägs det att länstrafikbolagen skall ansvara för en hel del, bl.a.
            modernisering av fordonen, anpassning av turtätheten till efterfrågan,
            bankapacitet, osv.
          </note>
          <note>
            Dessa åtaganden, bl.a. att rusta upp Bohusbanan, finns med i
            Göteborgspaketet. När det gäller
          </note>
          <note>
            Göteborgspaketet är det mycket svårt att bryta ut enskilda projekt.
            Som namnet anger är det ju fråga om ett paket som man fattar beslut
            om i dess helhet.
          </note>
          <note>
            Vi hoppas att förslagen från dessa storstadsförhandlingar snabbt
            skall komma på riksdagens bord. Jag svarade nyligen på en fråga
            som gällde just Malmöhusförhandlingarna.
          </note>
          <note>
            När det gäller Nordlänken, har Banverket, SJ och
          </note>
          <note>
            Norska statsbanorna tillsammans gjort en utredning om alternativa
            bansträckningar mellan
          </note>
          <note>
            Göteborg och Oslo. Jag måste, herr talman, upprepa det som jag
            sade, nämligen att detta i dag är ett förvaltningsärende hos Banverket.
            Banverket avser att redovisa det för riksdagen i samband med tioårsplanen
            1994--2003. Jag beräknar att det sker någon gång under mars månad
            nästa år.
          </note>
          <note type="speaker">
            Anf. 250 LARS BÄCKSTRÖM (v):
          </note>
          <note>
            Herr talman! Jag tolkar andan i kommunikationsministerns svar
            -- det är måhända fritt tolkat -- som att ministern avser att
            försöka vidta extraåtgärder. Ministern nickar, och det är jag
            tacksam för. Det är tacksamt att höra att ministern kan tänka
            sig en tidigareläggning. Det är jag glad för. Men även om det
            är ett förvaltningsärende, kan en minister, utan att bedriva ministerstyre,
            påverka saker och ting. Det finns något mellan himmel och helvete,
            och där kan en aktiv minister göra något.
          </note>
          <note>
            En satsning måste komma till stånd. Det handlar inte bara om
            att den ger direkt arbete, utan den ger investeringar i infrastruktur.
            Den ger sysselsättning i och med att man lägger ut beställningar.
          </note>
          <note>
            Jag skall nämna ett konkret exempel. Vägverket har dragit ned
            på sina beställningar av väghyvlar, från 30--40 till mindre än
            10. Det påverkar verkstadsföretag i denna region. Det är sådana
            insatser som en aktiv kommunikationsminister kan se till att få
            till stånd. Det går att utveckla sjötransporter. Vägsatsningar
            är oerhört viktiga, t.ex. länsvägarna.
          </note>
          <note>
            Anf. 251 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill gärna till Lars Bäckström säga att denna
            regering och denna riksdag under detta budgetår har anslagit tre
            gånger så mycket pengar som anslogs under ett normalår på 80-talet
            och dubbelt så mycket som under förra året för investeringar i
            infrastruktur. En hel del av dessa investeringar har kommit i
            gång. Av 310 större projekt har ca 300 kommit i gång. Av de 950
            mindre projekt som fanns med i kompletteringspropositionen har
            ca 500 kommit i gång, varav 200 redan är avslutade. Ytterligare
            ca
          </note>
          <note>
            450 kommer att komma i gång under hösten. Jag hoppas att en hel
            del också kommer att finnas i denna region som har drabbats så
            hårt genom de nedläggningar som sker på både Volvo och Saab.
          </note>
          <note type="speaker">
            Anf. 252 LARS BÄCKSTRÖM (v):
          </note>
          <note>
            Herr talman! Jo visst har något kommit i gång, men
          </note>
          <note>
            Sverige är långt och har en stor yta. I denna region behövs nu
            länsväg 161 och riksväg 44. Ta med detta budskap, kommunikationsministern,
            och kom till
          </note>
          <note>
            Uddevalla för att diskutera dessa frågor med företrädare för
            regionen. Jag tror att kommunikationsministern kan avsluta denna
            runda med att säga att han kommer att besöka Uddevalla före jul.
            Det vore oerhört bra om ministern kunde göra det. Det skulle ge
            oss möjlighet att diskutera i lugnare former än under denna korta
            frågedebatt.
          </note>
          <note>
            Jag hoppas att kommunikationsministern tar denna inbjudan ad
            notam.
          </note>
          <note>
            Överläggningen var härmed avslutad.
          </note>
          <note>
            39 § Svar på fråga 1992/93:176 om godstransporterna på Bohusbanan
          </note>
          <note>
            Anf. 253 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Åke Carnerö har frågat mig vilka åtgärder som jag
            avser vidta för att bibehålla möjligheten för effektiva godstransporter
            på hela
          </note>
          <note>
            Bohusbanan.
          </note>
          <note>
            Bakgrunden till frågan är att det finns förslag att anlägga en
            bussterminal på det område som har järnvägsräls.
          </note>
          <note>
            Det är SJ som ansvarar för bangården och avgör om marken skall
            avstås till förmån för en bussterminal.
          </note>
          <note>
            Det är SJ som från kommersiell synpunkt skall avgöra hur godstransporter
            effektivt kan ske på
          </note>
          <note>
            Bohusbanan.
          </note>
          <note>
            SJ och Banverket ingår i den civila delen av totalförsvaret och
            har tillsammans med Banverket ansvaret för järnvägens beredskapsplanering.
          </note>
          <note>
            Ansvaret för planeringen av hur bangården i
          </note>
          <note>
            Strömstad skall utnyttjas åvilar SJ.
          </note>
          <note>
            Jag har således inte för avsikt att vidta några särskilda åtgärder
            på Bohusbanan mot bakgrund av
          </note>
          <note>
            Åke Carnerös fråga.
          </note>
          <note type="speaker">
            Anf. 254 ÅKE CARNERÖ (kds):
          </note>
          <note>
            Herr talman! Jag har lyssnat till frågeställaren före mig, Lars
            Bäckström, och de svar som statsrådet har lämnat. Jag är naturligtvis
            medveten om SJ:s ansvar för bangården i Strömstad. De satsningar
            som jag efterlyser från statsmakternas sida, och som man kan tolka
            in i min fråga, gäller miljövänliga transporter i Bohuslän. Risken
            är att en sträcka, eller en del av en sträcka, kan läggas ned
            om man börjar vidta sådana åtgärder, minskat underhåll osv.
          </note>
          <note>
            Rapporterar Banverket vidare till de politiska instanserna om
            det sker sådana neddragningar?
          </note>
          <note>
            Anf. 255 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vet inte vilka neddragningar som
          </note>
          <note>
            Åke Carnerö syftar på. Frågan om bangårdar och hur de används
            för olika ändamål åvilar i första hand SJ och naturligtvis Banverket.
          </note>
          <note type="speaker">
            Anf. 256 ÅKE CARNERÖ (kds):
          </note>
          <note>
            Herr talman! Som jag ser det kan man komma in i en ond cirkel.
            Man börjar minska underhållet, och minskar bangårdarnas längd,
            så att godsvagnar i tillräcklig omfattning inte kan tas emot.
            Detta kan leda till att underhållet så småningom blir så dyrt
            i förhållande till transporterna att det hela kan sluta med att
            en sträcka läggs ned. Som jag ser det är det mycket viktigt att
            de miljövänliga transporterna kan fortsätta.
          </note>
          <note>
            Hur kan behandlingen av frågan om Bohusbanans fortlevnad ske
            i ett sådant fall?
          </note>
          <note>
            Anf. 257 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Bohusbanan är en av de banor som håller på att rustas
            upp. Jag tycker därför inte att bilden av att detta skulle vara
            någon sorts nedläggningsprojekt stämmer. Tvärtom har jag i ett
            tidigare frågesvar redogjort för vilka åtgärder som vidtas när
            det gäller LTA-planen och när det gäller de ytterligare 86 miljonerna
            som satsas på banan, framför allt i fråga om fjärrblockering.
          </note>
          <note type="speaker">
            Anf. 258 ÅKE CARNERÖ (kds):
          </note>
          <note>
            Herr talman! Jag blir lugnare av detta svar från statsrådet.
            Jag har alltså fått rapporter om att det handlar om minskat underhåll
            och att man minskar bangården i Strömstad. Men det kan tänkas
            att detta inte blir aktuellt.
          </note>
          <note>
            Som jag ser det, är konsekvensen av det som nu sker att fler
            och fler bussar kommer att gå parallellt med Bohusbanan och att
            det fungerar mycket bra.
          </note>
          <note>
            Men jag tycker ändå att det med tanke på miljön och de investeringar
            som tidigare har gjorts i
          </note>
          <note>
            Bohusbanan vore värdefullt om den fick leva vidare.
          </note>
          <note>
            Jag förmodar att det i så fall kommer att finnas goda förhoppningar
            om en framtid för Bohusbanan.
          </note>
          <note>
            Anf. 259 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill i detta sammanhang upprepa det som jag
            har sagt om projektet Västtåg, som finns med i Göteborgsöverenskommelsen.
            Det berör i allra högsta grad Bohusbanan, sträckorna
          </note>
          <note>
            Göteborg--Uddevalla, Göteborg--Trollhättan--
          </note>
          <note>
            Vänersborg, Göteborg--Borås och Göteborg--
          </note>
          <note>
            Varberg är de aktuella sträckorna i
          </note>
          <note>
            Västtågsprojektet.
          </note>
          <note>
            Överläggningen var härmed avslutad.
          </note>
          <note>
            40 § Svar på fråga 1992/93:157 om ett frivilligt båtregister
          </note>
          <note>
            Anf. 260 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Kjell Eldensjö har frågat mig om jag har tagit reda
            på möjligheten för att ett frivilligt fritidsbåtsregister som
            polis och andra myndigheter kan utnyttja kommer till stånd.
          </note>
          <note>
            Regeringens proposition om upphävande av lagen om fritidsbåtsregister
            grundar sig på ställningstagandet att nyttan av det nuvarande
            obligatoriska registret inte står i rimlig proportion till det
            integritetsintrång som följer av ett sådant register.
          </note>
          <note>
            I propositionen behandlas också frågan om ett frivilligt fritidsbåtsregister.
            Om det skulle finnas intresse för ett frivilligt register kan
            staten underlätta ett inrättande genom att ställa registeruppgifter
            ur det upphävda registret till förfogande. Denna uppgift har regeringen
            föreslagit att Sjöfartsverket skall ansvara för. Ett databaserat
            frivilligt register är dock enligt datalagen ett personregister
            och styrs därigenom av datalagens regler. Frågor om registeransvar,
            registerändamål, tillgång till registret och andra förutsättningar
            för ett frivilligt register prövas av
          </note>
          <note>
            Datainspektionen på ansökan av den som vill föra registret.
          </note>
          <note type="speaker">
            Anf. 261 KJELL ELDENSJÖ (kds):
          </note>
          <note>
            Herr talman! Jag vill först tacka kommunikationsministern för
            svaret.
          </note>
          <note>
            Min fråga är föranledd av att inte minst polisen på olika håll
            i landet ser med oro på att fritidsbåtsregistret skall upphöra.
            Detta register har enligt de uppgifter jag fått varit till mycket
            stor nytta för polisens verksamhet, t.ex. vid spaningar i olika
            sammanhang, stölder, personeftersökningar och liknande. Om nu
            polisens och andra myndigheters möjlighet att använda båtregister
            i sin verksamhet försvinner i och med att det statliga registret
            kommer att upphöra är det naturligtvis till mycket stor nackdel
            för myndigheterna i deras arbete.
          </note>
          <note>
            Det talas i propositionen om att det finns ett antal problem
            vid tillämpningen av lagen om fritidsbåtsregister. Jag har svårt
            att tänka mig att problemen skulle vara av sådan art att de inte
            går att lösa utan alltför långtgående utökning av regleringen.
            Inte heller kostnaden för registret kan avskräcka. Det är fråga
            om en måttlig höjning från
          </note>
          <note>
            30 till 50 kronor i avgift för att man skall täcka kostnaderna.
          </note>
          <note>
            Flera remissinstanser har uttalat att de är mycket positiva till
            registret. Visserligen finns det yttranden med förslag om ändringar
            och förbättringar i olika avseenden, så att registret skulle bli
            mer komplett och vattentätt, vilket ju kan vara bra i båtsammanhang.
          </note>
          <note>
            Kommunikationsministern har här talat om att integritetsintrånget
            blir för stort i förhållande till den nytta man har av båtregistret.
            Detta synes för mig vara litet underligt med tanke på den nytta
            som polisen, tullen, Räddningsverket m.fl. säger sig ha av registret.
            Vi har ju t.ex. bilregistret och fler andra register som används
            av myndigheter. Man hör ganska sällan protester mot dessa eller
            tycker att det är ett integritetsintrång som man inte kan stå
            ut med.
          </note>
          <note>
            Anf. 262 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Om vi tittar på vad remissinstanserna sade, har
            ett stort antal -- jag kan nämna exempelvis Försäkringsbranschens
            service AB;
          </note>
          <note>
            FSAB, Larmtjänst och Svenska stöldskyddsföreningen -- framfört
            tanken på ett frivilligt register om det nuvarande avvecklas.
          </note>
          <note>
            Andra, såsom t.ex. fritidsbåtsägarnas organisationer, Båtbranschens
            riksförbund,
          </note>
          <note>
            Svenska seglarförbundet och Svenska båtunionen, är positiva till
            att denna lag upphör och att ett frivilligt register i stället
            inrättas.
          </note>
          <note>
            Jag tycker också att man skall komma ihåg, att när beslutet om
            ett fritidsbåtsregister fattades 1987
          </note>
          <note>
            uppskattades antalet registreringspliktiga båtar till ungefär
            400 000. Vid en beräkning sommaren 1991
          </note>
          <note>
            fanns det bara 275 000 båtar registrerade. Det vittnar om att
            det fanns och finns ett starkt motstånd mot denna registrering.
            Tanken är att ett frivilligt register skall kunna attrahera de
            båtägare som hittills inte har velat ingå i det obligatoriska
            registret.
          </note>
          <note type="speaker">
            Anf. 263 KJELL ELDENSJÖ (kds):
          </note>
          <note>
            Herr talman! Jag hoppas att det är rätt som kommunikationsministern
            tror och att man får en större uppslutning med ett frivilligt
            register.
          </note>
          <note>
            Det har i massmedia stått att läsa att ett upphävande av det
            statliga registret skulle innebära att försäkringspremier för
            fritidsbåtar skulle komma att höjas. Detta är i så fall en följd
            av att polisen inte längre har samma möjligheter att spåra båtar
            när man inte har ett statligt register att tillgå.
          </note>
          <note>
            Min fråga är då: Vad säger kommunikationsministern om dessa påståenden?
          </note>
          <note>
            Anf. 264 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är inget tvivel om att försäkringsbolagen är
            en grupp som tillsammans med polisen, Kustbevakningen, Räddningsverket
            osv., har ett intresse av ett sådant register. De intressenter
            som kan komma att bli aktuella för att handha registret inkluderar
            också försäkringsbolagen. En av tankarna bakom detta är naturligtvis,
            att om det är som man hävdar -- dvs.
          </note>
          <note>
            att det underlättar att återfå stulna båtar osv.-- finns också
            ett intresse av att driva ett sådant register.
          </note>
          <note type="speaker">
            Anf. 265 KJELL ELDENSJÖ (kds):
          </note>
          <note>
            Herr talman! Det är enligt min mening mycket viktigt att det
            verkligen kommer till stånd ett frivilligt register, eller frivilliga
            register, vilket det nu blir, när man upphäver detta statliga
            register.
          </note>
          <note>
            Det vore då mycket bra om kommunikationsministern och regeringen
            över huvud taget skulle kunna hjälpa till att verka för att dessa
            register på något sätt kommer till stånd. Vi vet ju att Polisen
            redan i dag har mycket stora problem att tillnärmelsevis klara
            upp alla brott som begås. Om de i detta sammanhang inte får tillgång
            till ett register skulle det ytterligare försämra deras situation.
          </note>
          <note>
            Överläggningen var härmed avslutad.
          </note>
          <note>
            41 § Svar på fråga 1992/93:188 om tågtrafiken mellan Stockholm
            och Östersund
          </note>
          <note>
            Anf. 266 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Sigrid Bolkéus har frågat mig om den statliga förhandlingsman,
            som skall utreda förutsättningarna för snabbare tågtrafik på sträckan
            Stockholm--Östersund.
          </note>
          <note>
            År 1991 gjorde Banverket en utredning av förutsättningarna för
            snabbare tågtrafik mellan
          </note>
          <note>
            Stockholm och Sundsvall. Målet var att medge en restid på tre
            timmar. Ett investeringsprogram med detta mål utvecklades.
          </note>
          <note>
            En statlig förhandlingsman, Hans Mattsson, tillsattes för att
            skapa de ekonomiska möjligheterna att genomföra utbyggnaden med
            en kombination av statlig och lokal finansiering. En överenskommelse
            nåddes, och arbetet är nu i gång.
          </note>
          <note>
            1 464 miljoner kronor har hittills anvisats för investeringar
            i Ostkustbanan.
          </note>
          <note>
            Vid mitt besök i Bollnäs väcktes frågan om ett likartat förfarande
            för sträckan Stockholm--
          </note>
          <note>
            Östersund, med målet fyra timmars restid. Jag uttryckte mitt
            stöd för idén att klarlägga förutsättningarna, och tog genast
            kontakt med
          </note>
          <note>
            Banverket.
          </note>
          <note>
            Innan någon förhandlingsman utses, måste de tekniska förutsättningarna
            klarläggas. Banverket studerar nu vilka åtgärder som är mest kostnadseffektiva
            för att nå den önskade restiden.
          </note>
          <note>
            Därefter vet vi bättre förutsättningarna för hur vi skall gå
            vidare med beslutet om förhandlare.
          </note>
          <note type="speaker">
            Anf. 267 SIGRID BOLKÉUS (s):
          </note>
          <note>
            Herr talman! Jag tackar kommunikationsministern för svaret, som
            jag skall vidarebefordra till de personer som hörde löftet om
            en snabbt tillsatt utredning. Många har väntat på besked under
            de två månader som har gått. När kan underlaget från
          </note>
          <note>
            Banverket beräknas vara klart och en förhandlingsman tillsättas?
            Tidsplanen är ju mycket viktig.
          </note>
          <note>
            Sedan vill jag passa på att ställa ytterligare ett par frågor.
            Den 11 november fick Trafikutskottet information av SJ:s ledning
            om att Norra stambanan skall rustas upp för godstrafik. Tidigare
            utredningar har kostnadsberäknat dubbelspår
          </note>
          <note>
            Kilafors--Ockelbo till ca 800 miljoner kronor. Kan kommunikationsministern
            redan nu ge besked om huruvida det kan anslås mer pengar till
            Norra stambanan utanför ordinarie budget för att snabba upp godstransporterna?
            Det är livsviktigt för en positiv utveckling i Norrlands inland.
          </note>
          <note>
            Generaldirektör Stig Larsson talade också om att
          </note>
          <note>
            SJ i framtiden bara skall köra gods på Norra stambanan, och på
            Ostkustbanan satsar SJ på persontrafik. Jag har då ytterligare
            en fråga.
          </note>
          <note>
            Kommer riksdagen att få möjlighet att påverka planerna, eller
            kan SJ ensamt besluta om att dra in sin persontrafik på Norra
            stambanan?
          </note>
          <note>
            Anf. 268 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag har ett glädjande budskap till
          </note>
          <note>
            Sigrid Bolkéus. Det är nämligen så att regeringen har bestämt
            sig för att försöka avreglera järnvägstrafiken och få fler operatörer
            än enbart
          </note>
          <note>
            Statens järnvägar. Detta beslut fattades redan 1988
          </note>
          <note>
            i och med det trafikpolitiska beslutet. Man började med att dela
            upp verksamheten på Banverket och
          </note>
          <note>
            SJ, och fick därigenom en infrastrukturhållare och en operatör.
          </note>
          <note>
            Vi har nu sett vid avregleringen av inrikesflyget, att när man
            bryter monopolet och släpper in fler aktörer uppstår fler nya
            affärsidéer. Jag är övertygad om att det efter denna avreglering
            kommer att finnas fler företag. Det var exempelvis
          </note>
          <note>
            18 företag, om jag inte minns fel, som anmälde sitt intresse
            att köra persontrafik på Inlandsbanan. När det gäller länsjärnvägarna
            trafikerar bl.a. BK-tåg, som också kör trafik uppe i Dalarna.
            Jag är övertygad om att när denna avreglering har trätt i kraft,
            finns det nya friska idéer om hur man också skall attrahera tågpassagerare
            på dessa sträckor.
          </note>
          <note type="speaker">
            Anf. 269 SIGRID BOLKÉUS (s):
          </note>
          <note>
            Herr talman! Jag vill få svar på min fråga om tidsplanen och
            om det blir några extra pengar till
          </note>
          <note>
            Norra stambanan.
          </note>
          <note>
            Jag tolkar kommunikationsministerns svar som att regering och
            riksdag inte kan gå in och styra verksledningarnas beslut och
            planer. Är det rätt tolkat?
          </note>
          <note>
            Anf. 270 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Ja, det är rätt. Det är Statens järnvägar som enligt
            det trafikpolitiska beslutet avgör vilken trafik man vill köra.
            Sedan har staten möjlighet via den förhandlingsman som regeringen
            tillsatt handla upp s.k. olönsam trafik. Den möjligheten finns
            naturligtvis.
          </note>
          <note>
            Jag kan inte här i dag ge någon mer exakt tidsplan än den som
            finns i det skriftliga svaret.
          </note>
          <note>
            När det gäller extra anslag till sträckan Kilafors--
          </note>
          <note>
            Ockelbo är den frågan ännu inte beredd.
          </note>
          <note type="speaker">
            Anf. 271 SIGRID BOLKÉUS (s):
          </note>
          <note>
            Herr talman! Jag är tacksam om kommunikationsministern hör av
            sig så fort han vet tidsplanen och när man kan börja diskutera
            med kommuner och regionala aktörer, så att alla de som undrar
            får besked så snabbt som möjligt.
          </note>
          <note>
            Överläggningen var härmed avslutad.
          </note>
          <note>
            42 § Svar på fråga 1992/93:196 om ackreditering av bilverkstäder
          </note>
          <note>
            Anf. 272 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Lennart Brunander har frågat mig om jag är beredd
            att medverka till att alla typer av verkstäder ackrediteras för
            att få meddela godkännande av fordon som vid kontrollbesiktningen
            fått anmärkning i form av s.k.
          </note>
          <note>
            2:or.
          </note>
          <note>
            Vid årsskiftet träder nya bestämmelser i fordonskungörelsen i
            kraft som innebär att ett fordon som vid kontrollbesiktning fått
            anmärkning i form av en 2:a, i stället för att genomgå en s.k.
          </note>
          <note>
            efterkontroll vid Svensk Bilprovning, skall kunna bli godkänt
            genom att ägaren ger in ett intyg från en ackrediterad verkstad
            om att det aktuella felet åtgärdats. Den ackreditering som det
            här är fråga om beslutas av Styrelsen för teknisk ackreditering.
          </note>
          <note>
            Utgångspunkten vid beslut om ackreditering är att verkstaden
            i fråga skall ha den utrustning och kompetens som krävs för att
            kunna åtgärda de brister beträffande fordonet som framkommit vid
            kontrollbesiktningen. En verkstad som inte har utrustning för
            att åtgärda alla typer av fel kan ändå ackrediteras för att åtgärda
            vissa enklare brister på fordonet. Det är således inte behovet
            av kontrollerande verkstäder, utan enbart kompetensen och utrustningen
            hos verkstaden i fråga, som är styrande för det antal verkstäder
            som skall ackrediteras. Att upprätthålla kraven på kompetens och
            utrustning i detta sammanhang anser jag är viktigt med tanke på
            trafiksäkerheten.
          </note>
          <note>
            Jag anser mot bakgrund av vad jag nu har sagt att det finns tillräckliga
            möjligheter för alla typer av verkstäder att få ackreditering
            inom den nya ordningen för s.k. efterkontroller.
          </note>
          <note type="speaker">
            Anf. 273 LENNART BRUNANDER (c):
          </note>
          <note>
            Herr talman! Jag tackar för svaret. Detta är ju en bra sak. En
            avreglering som gör det enklare för den enskilde bilägaren.
          </note>
          <note>
            Det är också viktigt att det skapas rättvisa möjligheter mellan
            olika typer av verkstäder och att de verkstäder som finns ute
            i glesbygderna får en möjlighet att vara med i det här systemet.
          </note>
          <note>
            Kommunikationsministern säger att dessa möjligheter finns och
            att det bara är den utrustning som finns som skall avgöra om det
            är möjligt att bli ackrediterad eller inte. Jag begriper också
            att det måste finnas en viss utrustning.
          </note>
          <note>
            I 5 § i bestämmelserna för hur det här skall fungera sägs det
            att samma människa som har reparerat bilen inte får kontrollera
            att det är riktigt gjort. Det innebär att en verkstad med en ensam
            verkstadsägare inte har möjlighet att vara med.
          </note>
          <note>
            Man måste alltså ha en anställd. Man måste vara fler än en på
            verkstaden för att över huvud taget komma i fråga.
          </note>
          <note>
            Det finns ytterligare en sak i detta. Det är att både ansökningskostnaderna
            och utbildningskostnaderna är ganska höga. Det kan avskräcka en
            del, men det är en annan sak. Det borde också prövas.
          </note>
          <note>
            Sedan finns det ytterligare en underlighet i detta, nämligen
            att personbilar som är nyare än 89-års modell och mindre lastbilar
            som är nyare än 93-års modell inte får godkännas på det här sättet
            därför att avgasbestämmelserna är sådana. Vi har ju haft en diskussion
            om att alla verkstäder skall ha möjlighet att göra sådana reparationer.
            Då borde de i rimlighetens namn också kunna klara dessa reparationer
            och godkännandet av dem.
          </note>
          <note>
            Jag skulle vilja ha kommunikationsministerns synpunkter på de
            anmärkningar som jag haft på dessa regler.
          </note>
          <note>
            Anf. 274 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Vi kan börja med den sista frågan.
          </note>
          <note>
            Den som gällde 89-års och 93-års modeller på personbilar resp.
            lätta lastbilar. Den utrustning som krävs för att kontrollera
            att miljövillkoren för avgasutsläppen uppfyller de normer som
            gäller är ganska dyrbar. Det var också ett krav från regeringen
            att Svensk Bilprovning skulle sköta just den delen av kontrollen.
          </note>
          <note type="speaker">
            Anf. 275 LENNART BRUNANDER (c):
          </note>
          <note>
            Herr talman! Alla verkstäder har rätt att göra reparationer av
            avgassystem. Det är inte nödvändigt att det är märkesbundna reservdelar,
            men det är nödvändigt att de är godkända. För att kunna göra dessa
            reparationer måste man ju också ha den utrustning som krävs för
            att kontrollera utsläppsmängderna. Mot den bakgrunden skulle de
            också kunna göra dessa reparationer vid en anmärkning vid en besiktning,
            och också kontrollera den.
          </note>
          <note>
            Anf. 276 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag kan bara säga att detta var ett oeftergivligt
            krav från Miljödepartementet när den här frågan bereddes.
          </note>
          <note type="speaker">
            Anf. 277 LENNART BRUNANDER (c):
          </note>
          <note>
            Herr talman! Jag hade två andra frågor om begränsningen av verkstäderna
            när det gäller enmansverkstäder och när det gäller kostnader.
          </note>
          <note>
            Anf. 278 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! När det gäller enmansverkstäderna är det väl ganska
            naturligt att inte en och samma person utför en sak och sedan
            kontrollerar den. Jag tror säkert att detta skulle kunna fungera
            i de allra flesta fall, men som princip är det kanske mindre tilltalande.
            Man kan ju tänka sig att man ackrediterar någon som kommer och
            gör dessa kontroller. Han behöver inte vara fast anställd vid
            verkstaden.
          </note>
          <note type="speaker">
            Anf. 279 LENNART BRUNANDER (c):
          </note>
          <note>
            Herr talman! Jag tycker inte att det är naturligt att en och
            samma människa kan göra reparationen och sedan intyga att den
            är gjord på ett riktigt sätt till besiktningsorganet. De ansvarar
            ju för att det är riktigt, på samma sätt som verkstaden ansvarar
            för det om de har tio anställda och en kontrollerar vad de andra
            nio har gjort. Jag kan inte se så stor skillnad i detta. Jag är
            tacksam om kommunikationsministern ändå medverkar till att också
            de små enmansverkstäderna har möjlighet att bli ackrediterade.
          </note>
          <note>
            Överläggningen var härmed avslutad.
          </note>
          <note>
            43 § Svar på fråga 1992/93:198 om bro över
          </note>
          <note>
            Väddö kanal
          </note>
          <note>
            Anf. 280 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Alf Wennerfors har frågat mig huruvida jag är beredd
            att medverka till att den planerade bron vid Trästa snarast byggs.
          </note>
          <note>
            Bakgrunden till frågan är den omfattande trafiken till Trästa
            färja och de smala vägarna på båda sidorna av Väddö kanal som
            innebär risk för olyckor.
          </note>
          <note>
            Tanken på en bro över Väddö kanal vid Trästa har funnits länge.
            Projektet har emellertid inte kunnat inrymmas i gällande investeringsplaner.
            Inte heller har något av de särskilda ''paket'' som regering och
            riksdag beslutat om medfört att projektet har kunnat komma till
            stånd.
          </note>
          <note>
            Jag är inte nu beredd att vidta några särskilda åtgärder som
            medför att den planerade bron vid
          </note>
          <note>
            Trästa kan börja byggas.
          </note>
          <note type="speaker">
            Anf. 281 ALF WENNERFORS (m):
          </note>
          <note>
            Herr talman! Detta kan tyckas vara en mycket lokalt betonad fråga.
            Men den är ändå betydelsefull för väldigt många människor och
            trafikanter i den här delen av Stockholms län. Som jag redovisat
            i frågan är det frågan om 170 000 personbilar som trafikerar färjan
            under året. Med alla trafikslag är det 198 000 fordon.
          </note>
          <note>
            Det är framför allt trafikriskerna som är det tunga argumentet.
            Jag vet att det saknas pengar. Men jag är inte ute efter att det
            totala anslaget skall ökas.
          </note>
          <note>
            Jag är ute efter en annan prioritering.
          </note>
          <note>
            Kommunikationsministern säger att detta inte finns med i något
            av de särskilda paket som har kommit till. Här är det fråga om
            olika inställningar. Det är inte fråga om några åtgärder, som
            statsrådet talar om, utan om olika inställningar och en annan
            prioritering.
          </note>
          <note>
            Anf. 282 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är riktigt att projektet har funnits med i ett
            antal flerårsplaner. Det har åkt jojo in och ut i planerna. Detta
            har mindre berott på statens än på länsmyndigheternas prioriteringar.
            Projektet fanns med i flerårsplanen för länsvägar under perioden
            1979--1988. Projektet har halkat utanför i senare planer och finns
            t.ex. inte med i nuvarande
          </note>
          <note>
            LTA-plan för Stockholms län.
          </note>
          <note>
            Projektet ansågs, för att ta ett annat exempel, 1982
          </note>
          <note>
            som ett lämpligt beredskapsprojekt, och objektet projekterades
            för att ingå i objektreserven fr.o.m.
          </note>
          <note>
            1984. Det som sedan inträffade var att vi fick en högkonjunktur
            som gjorde att det inte var aktuellt med beredskapsprojekt.
          </note>
          <note type="speaker">
            Anf. 283 ALF WENNERFORS (m):
          </note>
          <note>
            Herr talman! Det är märkligt. I hela Norrland finns
          </note>
          <note>
            45 000--46 000 arbetslösa. Det är ungefär lika många som i Stockholms
            län. I hela Norrland får man över 5 miljarder för att klara den
            arbetslösheten, men vi i Stockholms län får bara 2,8
          </note>
          <note>
            miljarder. Vi är väldigt styvmoderligt behandlade i
          </note>
          <note>
            Stockholms län och här nere i trakterna runt
          </note>
          <note>
            Stockholm.
          </note>
          <note>
            Tycker kommunikationsministern att det är rättvist och riktigt
            att man värderar människor så olika?
          </note>
          <note>
            Anf. 284 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag tycker att man skall ha en rättvis fördelning
            över landet av statens anslag till infrastruktur. Det är självklart.
            Det är enligt min mening mycket glädjande att den överenskommelse
            som ursprungligen gjordes mellan staten och regionen under Bengt
            Dennis ledning nu av allt att döma kommer till ett utförande.
            Det innebär att de ca 3,5 miljarder som staten skjuter till genererar
            investeringar för i storleksordningen 36 miljarder kronor. Det
            här kommer att bli en oerhörd injektion för den här regionen --
            i form av infrastrukturinvesteringar, arbetstillfällen och förbättrade
            förhållanden för näringslivet och människorna som bor här.
          </note>
          <note type="speaker">
            Anf. 285 ALF WENNERFORS (m):
          </note>
          <note>
            Herr talman! Jag tycker att det är väldigt positivt.
          </note>
          <note>
            Äntligen händer något positivt för Stockholms län när det gäller
            vägar. Men fortfarande saknas en hel mängd andra projekt. Vi har
            säkert de sämsta vägsystemen i hela Sverige på grund av att den
            ena regeringen efter den andra har försummat eller styvmoderligt
            behandlat den här delen av landet.
          </note>
          <note>
            Jag vill därför skicka med en önskan om att den nuvarande kommunikationsministern
            kan svara litet annorlunda när jag så småningom kommer igen med
            den här frågan.
          </note>
          <note>
            Överläggningen var härmed avslutad.
          </note>
          <note>
            44 § Svar på fråga 1992/93:194 om avgifter på boklån
          </note>
          <note>
            Anf. 286 Kulturminister BIRGIT FRIGGEBO
          </note>
          <note>
            (fp)
          </note>
          <note>
            Herr talman! Ingegerd Sahlström har frågat mig vilka åtgärder
            jag ämnar vidta om kommuner bryter principen om att boklån skall
            vara avgiftsfria.
          </note>
          <note>
            Ingen kommun har ännu infört avgifter för boklån, och det är
            min förhoppning att ingen kommun heller kommer att göra det. De
            förslag om avgifter och andra förändringar på biblioteksområdet
            som nu diskuteras runt om i landet är inlägg i slutfasen av den
            kommunala budgetprocessen, och vi har ännu inte sett de slutliga
            besluten.
          </note>
          <note>
            Tilläggas bör att statsmakterna ännu inte tagit ställning till
            de upphovsrättsliga frågorna i samband med boklåneavgifter. Upphovsrättsutredningens
            förslag bereds för närvarande inom regeringskansliet. Till detta
            förslag skall läggas den anpassning som måste ske med hänsyn till
            EG-
          </note>
          <note>
            rätten.
          </note>
          <note type="speaker">
            Anf. 287 INGEGERD SAHLSTRÖM (s):
          </note>
          <note>
            Herr talman! Jag får tacka för svaret.
          </note>
          <note>
            Jag har en känsla av att man ute i landet mycket hårt drar åt
            förutsättningarna för kulturen, och då framför allt på biblioteksområdet.
            Tillgången till biblioteken och böckerna är för mig någonting
            av en kulturell allemansrätt. Lika väl som man har plockat blåbär
            och lingon i skogen har man kunnat plocka äventyr, kunskap och
            upplysning på bibliotekshyllorna.
          </note>
          <note>
            Nu vet vi att det förekommer diskussioner om avgiftsbeläggning,
            och framför allt i Sollentuna står man, om jag har fattat det
            rätt, fortfarande fast vid förslaget.
          </note>
          <note>
            Jag tycker då att Birgit Friggebo som kulturminister borde reagera
            och på något sätt stämma i bäcken. I
          </note>
          <note>
            stället för att vänta på att kommunerna beslutar om avgiftsbeläggning
            av boklånen på biblioteken borde hon gå ut och kraftfullt markera
            att hon tycker att det är fel att göra så här. Alla partier här
            i riksdagen har ju ändå för inte så länge sedan i full enighet
            fattat ett beslut om att principen om avgiftsfria boklån skall
            gälla. Kan då inte Birgit Friggebo som kulturminister säga ifrån
            att hon inte accepterar avgifter på boklån på bibliotek?
          </note>
          <note>
            Detta måste ju ändå ligga i kulturministerns intresse, eftersom
            vi från statens sida bidrar till verksamheten på länsbiblioteken.
            Tjänsterna där är ju viktiga också för de bibliotek som eventuellt
            skall avgiftsbelägga utlåningen av böcker. Skall de verkligen
            få lov att utnyttja länsbiblioteken och ta betalt för tjänster
            som så att säga subventioneras av staten?
          </note>
          <note>
            Anf. 288 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är alldeles övertygad om att
          </note>
          <note>
            Ingegerd Sahlström är väl medveten om de olika aktiviteter som
            jag har deltagit i under det senaste året, då den här frågan har
            diskuterats mycket intensivt. Det har ju förekommit många manifestationer.
            Nu senast i förra veckan hade ju
          </note>
          <note>
            Författarförbundet en stor manifestation, där jag deltog.
          </note>
          <note>
            Jag har, som representant för egentligen hela riksdagen, varit
            ute och markerat att jag tycker att riksdagens samfälliga uppfattning
            om att vi inte bör ha avgifter på bibliotek bör marknadsföras
            också av kulturministern. I det avseendet finns det alltså inte
            någon skillnad vare sig i uppfattning eller i behovet av krav
            på mig att reagera också offentligt.
          </note>
          <note>
            Hittills har ju de uttalanden som riksdagen har gjort varit verkningsfulla.
            Ännu har ingen kommun fattat det slutliga beslutet, och jag hoppas
            att ingen heller i fortsättningen skall fatta det beslutet. Jag
            tycker då inte att det är särskilt lämpligt att representanter
            från vare sig riksdag eller regering går ut och hotar kommunerna
            samfällt med olika åtgärder.
          </note>
          <note>
            Min förhoppning är att vi skall slippa ha biblioteksavgifter
            i någon kommun i Sverige.
          </note>
          <note type="speaker">
            Anf. 289 INGEGERD SAHLSTRÖM (s):
          </note>
          <note>
            Herr talman! Jag tycker inte att man behöver hota kommunerna,
            utan man skall väl tala klart och tydligt. Jag vet att Birgit
            Friggebo har engagerat sig mycket i de här frågorna, men det är
            ändå synd att signalerna från kulturministern kanske inte går
            fram. Framför allt är det synd att de inte går fram till de egna
            partikamraterna ute i landet. Om jag har förstått rätt sitter
            för tillfället borgerliga politiker i flera kommuner ändå och
            diskuterar de här avgifterna.
          </note>
          <note>
            Hur skall länsbiblioteken i framtiden agera om kommuner inför
            någon form av avgift? Skall det vara möjligt för en kommun att
            hämta tjänster från länsbiblioteket och sedan eventuellt ta betalt
            för dem?
          </note>
          <note>
            Anf. 290 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vet att det på olika håll har förts diskussioner
            om att man från statens sida på något sätt skulle använda bidragen
            som går till länsbiblioteken för att straffa de kommuner som eventuellt
            kan komma att införa biblioteksavgifter.
          </note>
          <note>
            Man skall då vara medveten om att det skulle innebära ett dubbelt
            straff för de medborgare som bor i dessa kommuner. Dels skulle
            de få betala avgifter för den service som de kommunala biblioteken
            ger, dels skulle de inte få tillgång till de olika samdistributionscentraler,
            tjänster för samdistribution och annat, om staten skulle uppträda
            på det viset.
          </note>
          <note type="speaker">
            Anf. 291 INGEGERD SAHLSTRÖM (s):
          </note>
          <note>
            Herr talman! Kulturministern menar alltså att man har fri tillgång
            till länsbiblioteken även om man inför någon form av avgiftsbeläggning
            på bibliotek?
          </note>
          <note>
            Jag vet inte om jag förstår diskussionen när det gäller straff
            för medborgarna. Det är ju också fråga om en handling av solidaritet
            mellan kommunerna.
          </note>
          <note>
            Länsbiblioteket fungerar ju på det viset att kommunerna bidrar
            lika väl som staten. Jag kan inte tänka mig att andra kommuner
            är speciellt nöjda med att några stycken kommuner åker snålskjuts
            på de andras bekostnad.
          </note>
          <note>
            Anf. 292 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Låt oss koncentrera oss på att försöka förhindra
            att några kommuner inför biblioteksavgifter i stället för att
            diskutera vad vi skall göra ifall olyckan skulle vara framme.
          </note>
          <note type="speaker">
            Anf. 293 TREDJE VICE TALMANNEN:
          </note>
          <note>
            Jag medger Ingegerd Sahlström ytterligare ett inlägg.
          </note>
          <note type="speaker">
            Anf. 294 INGEGERD SAHLSTRÖM (s):
          </note>
          <note>
            Herr talman! Jag är helt överens med kulturministern om att vi
            så mycket som möjligt skall försöka förhindra sådana här förslag.
            Men vi måste ju också mycket tydligt markera vilken vår inställning
            är om sådana här förslag kommer upp.
          </note>
          <note>
            Överläggningen var härmed avslutad.
          </note>
          <note>
            45 § Svar på fråga 1992/93:185 om handläggningen av asylärenden
            mot bakgrund av situationen i östra Turkiet
          </note>
          <note>
            Anf. 295 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Håkan Holmberg har frågat mig vilka åtgärder regeringen
            är beredd att vidta för att tillse att principerna om humanitet
            och flexibilitet respekteras vid handläggningen av asylärenden
            från de kurdiska delarna av Turkiet.
          </note>
          <note>
            Enskilda asylärenden prövas av Statens invandrarverk och Utlänningsnämnden.
            Endast om någon av beslutsinstanserna finner att skäl föreligger
            att överlämna ett enskilt ärende, kan regeringen pröva och besluta
            i ärendet. Riksdag och regering har uttalat att humanitet och
            flexibilitet alltid skall respekteras i handläggningen av asylärenden.
          </note>
          <note>
            Jag kan informera om att Utlänningsnämnden tillsammans med Statens
            invandrarverk tidigare under hösten haft samråd med UNHCR i frågan
            om situationen i sydöstra Turkiet och hur denna påverkar bedömningen
            av enskilda asylärenden.
          </note>
          <note>
            Det är den enskildes skyddsbehov som skall vara avgörande för
            om asyl skall beviljas eller ej. Enligt information jag har fått,
            har asyl beviljats i flera fall avseende personer från Turkiet.
            I dessa fall har alltså den asylsökandes egna politiska aktiviteter
            bedömts utgöra grund för asyl här i landet.
          </note>
          <note>
            Riksdagen har beslutat att uppehållstillstånd av humanitära skäl
            får beviljas när förhållandena i hemlandet är sådana att det vore
            inhumant att tvinga utlänningen att återvända dit, t.ex. när det
            pågår inbördesstrider i landet. Det man här har avsett är situationen
            i landet som helhet, inte bara i en del av det.
          </note>
          <note>
            Läget i de sydöstra delarna av Turkiet är allvarligt.
          </note>
          <note>
            Det är just i detta begränsade område som strider mellan PKK
            och turkisk militär pågår och undantagstillstånd råder. Denna
            situation råder dock inte i hela Turkiet. Ett avvisningsbeslut
            kan därför fattas när det framstår klart att personen kan återvända
            till säkra delar av Turkiet, utan att riskera förföljelse av de
            turkiska myndigheterna.
          </note>
          <note type="speaker">
            Anf. 296 HÅKAN HOLMBERG (fp):
          </note>
          <note>
            Herr talman! Jag vill tacka kulturministern för svaret och i
            synnerhet för betoningen av att det är humanitet och flexibilitet
            som skall gälla, även vid behandlingen av ärenden som rör personer
            från östra Turkiet. Man kan få litet olika intryck av den praxis
            som förefaller råda, kanske beroende på hur man frågar och vem
            man talar med. Jag utesluter inte alls att det finns personer,
            som kommer från östra Turkiet, som även under senare tid har fått
            stanna i Sverige.
          </note>
          <note>
            Om man talar med Invandrarverket kan man få beskedet att det
            anses att det över huvud taget inte har inträffat något i landet
            sedan i mars när det kurdiska nyåret firades. I det fall som jag
            refererar till gavs detta besked samma dag som en turkisk trupp
            gick över gränsen till Irak och trappade upp det pågående inbördeskriget
            ytterligare. I området råder militär lagar sedan drygt 16 år.
            Städer töms, och situationen är utomordentligt spänd. Just i detta
            fall tycker jag att det är ganska orimligt att resonera i termer
            av hur situationen är i landet som helhet. För den kurd som kommer
            från östra
          </note>
          <note>
            Turkiet och inte har någon annanstans att ta vägen än till eventuella
            kvarvarande anhöriga är detta inte mycket till tröst. Möjligheten
            att gömma sig i det egna landet återstår. Det är vad många som
            jagas av den turkiska armén redan gör, eftersom de inte vill göra
            värnplikt i den turkiska regimens tjänst.
          </note>
          <note>
            Det intryck jag har är att man här och där på
          </note>
          <note>
            Invandrarverket tycks anstränga sig för att ändra på de principer
            som skall gälla, något som bekräftas av en del nyligen timade
            händelser. Jag vill därför formulera om min fråga: Är man i regeringen
            beredd att granska på vilket sätt beslut fattas? Och framför allt:
            Är man i regeringen beredd att granska de beslut som fattas på
            Asylbyrå Öst i Flen, som -- såvitt jag vet -- inte har bifallit
            några ansökningar?
          </note>
          <note>
            Anf. 297 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Håkan Holmbergs beskrivning av situationen efter
            de uppgifter han fått av någon handläggare på Invandrarverket
            är helt felaktig.
          </note>
          <note>
            Den informationen har vi att situationen i de sydöstra provinserna
            i Turkiet har förändrats under det gångna halvåret. Det pågår
            där ett mer eller mindre regelrätt inbördeskrig mellan PKK och
            den turkiska militären, och det är alldeles uppenbart att det
            naturligtvis påverkar kurderna i denna region.
          </note>
          <note>
            Det finns där städer och byar som mer eller mindre har förstörts
            under de aktioner som förekommit.
          </note>
          <note>
            Vi är också medvetna om MR-situationen för kurderna i Turkiet
            -- den lämnar mycket övrigt att önska.
          </note>
          <note>
            Som jag tidigare sade har både Invandrarverket och
          </note>
          <note>
            Utlänningsnämnden för inte så länge sedan haft kontakter med
            UNHCR för att diskutera dessa frågor. Det är beklagligt om informationen
            om vad som där förekommit inte har nått de handläggare som Håkan
            Holmberg nämnde och som mer direkt har att fatta beslut i det
            enskilda ärendena. Vi skall naturligtvis efterhöra om så är fallet.
          </note>
          <note type="speaker">
            Anf. 298 HÅKAN HOLMBERG (fp):
          </note>
          <note>
            Herr talman! Det är ett mycket glädjande besked, eftersom det
            intryck man får är det som jag redovisade i mitt förra inlägg
            -- även andra som jag varit i kontakt med under senare tid har
            fått det intrycket.
          </note>
          <note>
            Ytterligare bakgrund till situationen ger den ganska utförliga
            rapport om situationen i Turkiet som
          </note>
          <note>
            Amnesty har publicerat. Den rapporten gäller situationen i landet
            i dess helhet, men den är särskilt relevant för situationen i
            landets östra delar, dvs. de kurdiska delarna.
          </note>
          <note>
            Jag tolkar kulturministerns svar så, att personer med uppenbara
            skyddsbehov som är på flykt från dessa delar av Turkiet och som
            har sökt uppehållstillstånd i Sverige måste behandlas med humanitet
            och flexibilitet utan prestige och hänsyn till helt irrelevanta
            förhållanden i Istanbul eller andra delar av västra Turkiet.
          </note>
          <note>
            Anf. 299 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är självklart att de människor som har skyddsbehov
            och som faller inom ramen för våra regler skall få asyl. Jag har
            också i mitt svar redovisat att sådana beslut har fattats.
          </note>
          <note>
            De regler vi har och den praxis vi tillämpar gör att vi inte
            sänder tillbaka någon till sitt hemland om där pågår inbördes
            strider och vi inte är säkra på att de där kan få ett skydd.
          </note>
          <note type="speaker">
            Anf. 300 TREDJE VICE TALMANNEN:
          </note>
          <note>
            Jag medger Håkan Holmberg ytterligare ett inlägg.
          </note>
          <note type="speaker">
            Anf. 301 HÅKAN HOLMBERG (fp):
          </note>
          <note>
            Herr talman! Jag håller med om att det är en rimlig princip att
            varje person som är på flykt ifrån ett område där det pågår inbördesstrider
            inte automatiskt är berättigad till uppehållstillstånd i
          </note>
          <note>
            Sverige. Det avgörande är det särskilda skyddsbehovet. Det ledsamma
            är att man i fall som kommit till min kännedom och där detta skyddsbehov
            är helt uppenbart och inte bara gäller sökanden själv utan hela
            hans familj ändå inte tycks ha fäst någon vikt vid den faktiska
            situationen.
          </note>
          <note>
            Jag hoppas att man på Invandrarverket kommer att läsa kulturministerns
            svar och vidta de åtgärder som kan vara lämpliga.
          </note>
          <note>
            Överläggningen var härmed avslutad.
          </note>
          <note>
            46 § Svar på fråga 1992/93:207 om kommunernas och landstingens
            beskattningsrätt
          </note>
          <note>
            Anf. 302 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Dan Ericsson har frågat mig om regeringen är beredd
            verka för att kommuner och landsting, om den ekonomiska situationen
            är kritisk, får möjlighet att rikta skatteuttag direkt till sjukvården
            eller äldreomsorgen.
          </note>
          <note>
            Jag förmodar att frågan ställs mot bakgrund av det nu rådande
            skattestoppet. I så fall är mitt svar att något undantag från
            skattestoppet med motiveringen att skattehöjningen är avsedd att
            öka det ekonomiska utrymmet enbart för sjukvård och äldreomsorg
            inte kan bli aktuellt. Om Dan Ericsson menar något nytt skatteuttag,
            speciellt avsett för detta, så är inte heller detta aktuellt.
            Även om man bortser från det samhällsekonomiskt felaktiga i höjd
            kommunalskatt -- vilken jag inte gör -- skulle en specialriktad
            skatt strida mot den nya ''påsprincipen'' för statsbidragen till
            kommunerna. Den innebär att kommunpolitikerna själva avgör vilka
            områden som är mest angelägna att satsa på.
          </note>
          <note>
            Beträffande svårigheten att prioritera mellan de kommunala verksamheterna
            så är det kommunoch landstingspolitikernas uppgift att bemästra
            denna svårighet. I den prioriteringen ingår enligt min uppfattning
            att se till att klara en bra och värdig vård och äldreomsorg.
          </note>
          <note>
            Anf. 303 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag vill börja med att tacka finansministern för
            svaret. Bakgrunden till frågan är bl.a. det besked som finansministerns
            egen statssekreterare har gett, att en förlängning av det kommunala
            skattestoppet skulle vara på gång.
          </note>
          <note>
            Denna uppgift har finansministern så sent som i torsdags dementerat
            här i kammaren, genom att vid frågestunden säga att detta är en
            fråga som regeringen ännu inte har tagit ställning till. Så långt
            är det bra.
          </note>
          <note>
            Problemet är att många kommunalt engagerade i dag upplever det
            som att de har fråntagits ansvarstagandet genom det kommunala
            skattestoppet. Jag törs nog säga att många i dag känner frustration
            inför de växande behov som finns och som vi vet kommer att öka
            ytterligare, framför allt när det gäller vården och omsorgen om
            våra gamla. Vi vet att ett folkflertal är berett att avsätta ekonomiskt
            utrymme för att klara en värdig vård och äldreomsorg för alla
            som behöver.
          </note>
          <note>
            Min fråga ställdes mot bakgrund av det besked som finansministerns
            egen statssekreterare presenterade. Frågan skall, som jag tar
            upp den, snarast ses som ett innovativt tips till hur diskussionen
            skulle kunna föras. Att, som finansministerns närmaste man, bara
            slå fast att man skall förlänga det kommunala skattestoppet, är
            inte en framkomlig väg, om vi framdeles skall klara åtagandena
            för våra äldre. Därför tror jag att man på Finansdepartementet
            skall fundera på möjliga lösningar för att stärka de resurser
            som onekligen kommer att behövas till vård- och äldreomsorgssektorn.
          </note>
          <note>
            Det skulle vara intressant att höra om finansministern har några
            egna funderingar på sådana nya grepp. Jag är själv kommunalt engagerad
            och ansvarig för den kommunala verksamheten i min kommundel hemma
            i
          </note>
          <note>
            Norrköping.
          </note>
          <note>
            Anf. 304 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Får jag börja med att något korrigera
          </note>
          <note>
            Dan Ericsson i Kolmården på en punkt, nämligen den påstådda förlängningen
            av skattestoppet under
          </note>
          <note>
            1994, eller dementin därav. Min statssekreterare har sagt exakt
            samma sak som jag, nämligen att det sannerligen inte finns något
            allmänt önskemål om högre kommunalskatter i ett mycket stort antal
            kommuner, men att frågan om skattestoppets vara eller icke vara
            för 1994 inte är avgjord. Det var precis så orden föll, även i
            den fråga han ställdes inför. Det råkar vara mycket enkelt att
            besvara den frågan, eftersom det förhåller sig precis på det viset,
            att den frågan kommer upp till diskussion vid ett senare tillfälle.
          </note>
          <note>
            Dan Ericsson tog upp den kommunala självstyrelsen och påstod
            att många kommunpolitiker känner sig fråntagna ansvaret.
          </note>
          <note>
            Det är inte riktigt den reaktion som jag möter. Jag är också
            ute och pratar med många kommun- och landstingspolitiker och invånare
            i kommuner. Jag tycker snarare att man nu har betydligt större
            möjligheter att utöva kommunpolitiskt ansvar, genom de nya statsbidragsregler
            som kommer att gälla fr.o.m. nästa år. Då blir man nämligen av
            med en betydande mängd statliga specialbestämmelser, statliga
            pekpinnar, mot vilka kommun- och landstingspolitiker har reagerat
            under många år.
          </note>
          <note>
            De har önskat att pekpinnarna från staten skulle tas bort, så
            att de själva finge bestämma var slantarna skall satsas för att
            göra bäst nytta.
          </note>
          <note>
            Vård och äldreomsorg är mycket viktiga uppgifter för kommunerna,
            precis som Dan Ericsson tar upp.
          </note>
          <note>
            Mina egna insatser, om man får beskriva det så, för att möjliggöra
            för kommunerna att verkligen klara sina uppgifter bra, går ut
            på att skapa en bra ekonomi, en bra samhällsekonomi. Det är också
            en viktig förutsättning för kommunekonomin.
          </note>
          <note>
            Anf. 305 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag pläderar inte för några kommunala skattehöjningar.
            Men jag pläderar faktiskt för det som regeringen också säger,
            som finansministern här antyder, att kommunerna själva skall få
            ett större ansvar för sin verksamhet.
          </note>
          <note>
            Det är korrekt. Det är bra att vi har fått det, och att vi får
            möjlighet att inom de ramar som finns fördela medel och göra prioriteringar.
            Problemet är att ramarna nu har gnagts ner så mycket. Vi har ingenting
            mer att fördela. De resurser som behövs har tunnats ut.
          </note>
          <note>
            Sjukvårdsministern Bo Könberg underströk tidigare i debatten
            att kommunerna har sin kommunala beskattningsrätt. Det står i
            bjärt kontrast mot det besked som ändå ges här, att det finns
            en tanke att vi skall förlänga det kommunala skattestoppet. Det
            är en viktig princip att kommunerna själva skall få avgöra vad
            som är nödvändigt för att klara de omsorgsbehov som finns inom
            kommunen.
          </note>
          <note>
            Anf. 306 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Om det vore så enkelt att våra ekonomiska problem,
            inkl. de kommunala och vårdpolitiska, skulle kunna lösas genom
            fortsatta skattehöjningar, skulle vi aldrig ha fått några problem
            här i landet. Vi har varit mycket duktiga på att skapa ganska
            höga skatter. Det är inte lösningen på några stora problem, snarare
            tvärtom.
          </note>
          <note>
            Det gläder mig att Dan Ericsson i Kolmården tycker att det är
            bra med påsprincipen. Jag tror uppriktigt sagt att den kommer
            att ge mycket stora möjligheter för kommunerna att själva avgöra
            vilka områden som är viktiga.
          </note>
          <note>
            För att undvika att kommunerna hamnar i allt större ekonomiska
            svårigheter är det viktigaste vi kan göra från regering och riksdag
            att se till att få samhällsekonomin i bättre ordning. Jag kan
            se att allt större ekonomiska svårigheter i förlängningen skulle
            kunna göra det nästan omöjligt med någon vettig prioritering.
            Detta är den enda hållfasta grunden för en kommunalekonomisk balans.
            Det handlar om den ekonomiska politiken i stort.
          </note>
          <note>
            Anf. 307 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag har sysslat med effektivisering en del i verkligheten
            och fått in alternativa verksamheter som står i konkurrens med
            den kommunala, hemma i min kommundel Kolmården, som jag har ansvar
            för. Men man kommer till slut till en absolut smärtgräns, särskilt
            om kommunens ekonomi har undergrävts under många år.
          </note>
          <note>
            Finansministern känner själv till vad som händer om man får ta
            över ansvaret för en nation som har vanskötts under många år.
            Motsvarande situation finns ute i många kommuner. Ekonomin har
            misskötts. Det innebär att man har akuta ekonomiska problem. Då
            handlar det om att försvara välfärden, om att försvara våra äldre
            i första hand. Sådan är min prioritering. På detta område finns
            problem nu, också hos oss.
          </note>
          <note>
            Marginalerna är för små. Jag undrar om det inte finns litet nya
            tankar om hur man skulle kunna förstärka just denna del. Vi vet
            att vi har stort stöd också i folkopinionen för det.
          </note>
          <note type="speaker">
            Anf. 308 TREDJE VICE TALMANNEN:
          </note>
          <note>
            Detta blir det sista inlägget från finansministern.
          </note>
          <note>
            Anf. 309 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag delar helt Dan Ericssons uppfattning att det
            är oerhört centralt att klara en bra och värdig vård och äldreomsorg
            och att de ekonomiska förutsättningarna inte kan göras hur svåra
            som helst. Om man har övertagit ekonomin i en kommun eller ett
            land där den är i stor obalans är problemen ännu mycket större.
            Jag har inte den uppfattningen att det skulle ha gått så långt
            i några av de kommuner som jag känner bäst till, där det kan vara
            aktuellt. Det har inte heller inkommit någon ansökan om förändringar
            i skattesatsen för
          </note>
          <note>
            1993 från den kommun som Dan Ericsson tar upp.
          </note>
          <note>
            Jag tror att man kommer att finna att de ekonomiska förutsättningarna
            för 1994 visar sig vara något bättre än man trott. Jag tycker
            att vi skall se tiden an. Många kommuner visar sig vara mycket
            duktiga på att effektivisera och välja ut vad som är viktigast.
            Jag har stora förhoppningar om att kommunpolitikerna kommer att
            klara sin uppgift mycket bra.
          </note>
          <note>
            Överläggningen var härmed avslutad.
          </note>
          <note>
            47 § Svar på fråga 1992/93:191 om transporter av farligt gods
          </note>
          <note>
            Anf. 310 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Kenneth Lantz har ställt en fråga till mig om transporter
            av farligt gods och frågat om jag är beredd att göra en översyn
            av reglerna och val av transportvägar för farligt gods i Sverige.
          </note>
          <note>
            Riksdagens försvarsutskott har nyligen behandlat ett antal motioner
            inom området Farligt gods
          </note>
          <note>
            (FöU1). Utskottet betonade i det sammanhanget vikten av att åstadkomma
            största möjliga säkerhet när det gäller transporter av farligt
            gods.
          </note>
          <note>
            Försvarsutskottet uttryckte också ett önskemål om att riksdagen
            skall få en samlad redogörelse för läget inom det berörda området.
            Min avsikt är därför att under våren återkomma till riksdagen
            för att bl.a. redovisa en sammanfattning av läget, större olösta
            frågor samt min syn på det fortsatta arbetet.
          </note>
          <note>
            Det av Kenneth Lantz efterlysta samlade greppet finner jag därför
            ingen anledning att ta här och nu.
          </note>
          <note>
            Jag antar att Kenneth Lantz, i likhet med försvarsutskottet,
            är väl medveten om att frågor om riskbedömning, val av säkraste
            transportsätt, vägvalsstyrning m.m. är komplicerade och att det
            tar en viss tid att få fram beslutsunderlag för olika slags åtgärder.
          </note>
          <note type="speaker">
            Anf. 311 KENNETH LANTZ (kds):
          </note>
          <note>
            Herr talman! Jag tackar försvarsministern för svaret.
          </note>
          <note>
            Försvarsministern lovade i sitt svar att återkomma till riksdagen
            med en redovisning. Jag vill aktualisera resurstilldelningen för
            arbetet med transporter med farligt gods inte minst i en sådan
            kuststad som jag själv kommer ifrån, nämligen
          </note>
          <note>
            Helsingborg, där flera hundra miljoner ton farligt gods årligen
            passerar. Det är svårt för en enskild kommun att ta ansvar för
            förberedelser och för att man har tillräckligt med insatsmöjligheter
            när katastrofen väl är framme.
          </note>
          <note>
            Ser försvarsministern någon möjlighet att ge stöd till speciellt
            utsatta kommuner genom en resurstilldelning?
          </note>
          <note>
            Anf. 312 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Inom den budget som
          </note>
          <note>
            Försvarsdepartementet disponerar finns det dess värre såvitt
            jag kan bedöma inget utrymme för att lämna bidrag till kommunerna.
            Det här är emellertid en fråga som man i första hand får ta ställning
            till vid en samlad budgetprövning. Fru finansministern, som var
            här för någon minut sedan, har nu satt sig i säkerhet. Annars
            har hon nog bättre möjligheter än jag att svara på den frågan.
          </note>
          <note>
            Det här är ett utomordentligt viktigt område. Det svenska samhället
            blir i olika avseenden mer och mer sårbart med tanke på den komplicerade
            struktur som håller på att bildas, inte minst när det gäller transporter
            av farligt gods och de nya kemikalier som ständigt tillkommer.
            Denna fråga har betydelse för vårt lands säkerhet, såväl i krig
            som naturligtvis också i fred.
          </note>
          <note>
            Jag kan försäkra Kenneth Lantz att jag skall göra vad jag kan
            för att det skall bli en ordentlig redovisning och för att man
            på olika sätt skall uppnå en ökad säkerhet på detta område.
          </note>
          <note type="speaker">
            Anf. 313 KENNETH LANTZ (kds):
          </note>
          <note>
            Herr talman! Jag är litet tveksam till att den här frågan är
            uppdelad på två departement, dels
          </note>
          <note>
            Försvarsdepartementet, dels
          </note>
          <note>
            Kommunikationsdepartementet. Finns det någon önskan och strävan
            att i det här fallet föra samman dessa båda departements åtaganden
            till ett ansvarigt departement? Jag tycker att det då skulle bli
            enklare att arbeta och att få en större helhet och kontinuitet.
            När ett farligt gods-ämne skall transporteras från fabrik till
            producent kan det fraktas med lastbil, järnväg, båt eller flyg.
          </note>
          <note>
            Motsvarande gäller för mottagare på andra sidan
          </note>
          <note>
            Sundet.
          </note>
          <note>
            Ser försvarsministern någon möjlighet att föra samman allt detta
            till ett departement?
          </note>
          <note>
            Anf. 314 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag tror inte att det skulle förändra situationen
            särskilt mycket. Under
          </note>
          <note>
            Försvarsdepartementet ligger räddningstjänst. Där finns också
            en lång rad operativa resurser, om någonting skulle hända i beredskapshänseende.
          </note>
          <note>
            Om jag får vara personlig en sekund, kan jag säga att under min
            tid som försvarsminister har jag upptäckt hur viktig roll det
            militära försvaret spelar även när det gäller rena fredsaktiviteter
            beroende på att det är en av de relativt få samhällsaktiviteter
            som har en ständig beredskap och som har olika former av resurser.
          </note>
          <note>
            Jag kan försäkra att samarbetet mellan
          </note>
          <note>
            Försvarsdepartementet och
          </note>
          <note>
            Kommunikationsdepartementet i detta avseende är mycket gott.
            Vi skall naturligtvis ytterligare se över de rutiner som finns.
          </note>
          <note type="speaker">
            Anf. 315 KENNETH LANTZ (kds):
          </note>
          <note>
            Herr talman! Jag vill passa på att ställa ytterligare en fråga.
            Den gäller framtiden, som blir alltmer krävande när det gäller
            detta område. Skulle man kunna tänka sig att inrätta någon form
            av docenttjänst eller professorstjänst, där man t.ex.
          </note>
          <note>
            vid Lunds tekniska högskola skulle kunna forska kring emballage,
            transportlåsning under själva transporten och även transportsätt?
          </note>
          <note>
            Anf. 316 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Nu är vi inne på ett område som närmast ligger under
            Per Unckels domvärjo, eftersom han är ansvarig i regeringen för
            forskningssidan. Jag kan alltså inte uttala mig i den frågan.
            På den militära sidan inom
          </note>
          <note>
            Försvarsdepartementets område pågår det inom
          </note>
          <note>
            FOA och på andra håll mycket omfattande arbete som berör just
            transporter av farligt gods. Ett sådant arbete kan säkert bedrivas
            mycket bra också i Lund, men då är det Per Unckel som närmast
            bör svara för detta.
          </note>
          <note>
            Överläggningen var härmed avslutad.
          </note>
          <note>
            48 § Svar på frågorna 1992/93:180, 184 och 203
          </note>
          <note>
            om inköp av bandfordon
          </note>
          <note>
            Anf. 317 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Elvy Söderström har ställt en fråga till arbetsmarknadsministern
            om arbetsmarknadspolitiska aspekter på en anskaffning av bandvagn
            MT-LB. Frågan har överlämnats till mig.
          </note>
          <note>
            Sigge Godin har frågat mig om regeringen avser att inköpa bandvagn
            MT-LB och hur detta i så fall skulle komma att påverka svensk
            bandvagnstillverkning.
          </note>
          <note>
            Tage Påhlsson har ställt en fråga av liknande innebörd till mig.
          </note>
          <note>
            Jag besvarar frågorna i ett sammanhang.
          </note>
          <note>
            Tyskland har erbjudit Sverige att få köpa ett antal
          </note>
          <note>
            MT-LB.
          </note>
          <note>
            Jag kan bekräfta att arméchefen i en skrivelse till regeringen
            har begärt att få köpa MT-LB. I
          </note>
          <note>
            skrivelsen från arméchefen finns också en redovisning av de industriella
            konsekvenserna vid en anskaffning.
          </note>
          <note>
            Jag delar de synpunkter som framförts av arméchefen och överbefälhavaren
            om det operativa behovet av splitterskyddade fordon. I detta fall
            finns möjligheter att till låga kostnader höja arméns stridseffekt.
            Samtidigt måste en eventuell anskaffning av MT-LB vägas mot andra
            angelägna objekt som behöver rymmas inom försvarets ekonomi.
          </note>
          <note>
            Frågan om anskaffning övervägs för närvarande inom regeringskansliet.
            I detta sammanhang kommer självfallet konsekvenserna för svensk
            bandvagnsindustri och därmed arbetsmarknad att uppmärksammas.
          </note>
          <note type="speaker">
            Anf. 318 ELVY SÖDERSTRÖM (s):
          </note>
          <note>
            Herr talman! Jag vill inleda med att tacka försvarsministern
            för svaret, även om jag ställde min fråga till arbetsmarknadsministern.
            Jag hoppas att de arbetsmarknadspolitiska frågorna inte har flyttats
            från Arbetsmarknadsdepartementet.
          </note>
          <note>
            Ibland upplever man dock att försvaret skulle behövas till hjälp
            för att försvara den arbetsmarknadspolitik som just nu förs i
            Sverige.
          </note>
          <note>
            I min fråga beskrev jag att det råder en oerhört svår situation
            på arbetsmarknaden i Örnsköldsvik och i
          </note>
          <note>
            Västernorrland. När tidningarna refererade arméchefens funderingar
            blev oron enormt stor, inte minst hos de anställda på Hägglunds
            i
          </note>
          <note>
            Örnsköldsvik.
          </note>
          <note>
            Jag vill deklarera att vi inte alls är nöjda med svaret, att
            konsekvenserna kommer att uppmärksammas.
          </note>
          <note>
            Vi ville ha svaret, att man kommer att ta hänsyn till den rådande
            situationen.
          </note>
          <note>
            Svaret är också något förvånande med hänsyn till försvarsministerns
            uttalande i samband med ett besök hos Hägglunds i Örnsköldsvik.
            Jag har en tidningsartikel från juni 1992, där ministern deklarerar
            att Hägglunds är nyckeln när det gäller en modernisering av armén.
            Efter att ha provåkt
          </note>
          <note>
            Skalman pekar försvarsministern på att just
          </note>
          <note>
            Skalman var ett bra sådant exempel.
          </note>
          <note>
            Sedan uppmanar försvarsministern vid besöket industrin att söka
            kontakt med övriga Europa, men för att industrin skall kunna ha
            någonting att erbjuda, krävs det även att det svenska försvaret
            kan visa att man har en tro på att bandvagnen
          </note>
          <note>
            Skalman är ett bra alternativ för det svenska försvaret.
          </note>
          <note type="speaker">
            Anf. 319 SIGGE GODIN (fp):
          </note>
          <note>
            Herr talman! Jag kan också tacka för svaret, även om jag undrar
            vad det betyder att konsekvenserna skall övervägas.
          </note>
          <note>
            Jag skulle vilja ställa några frågor till försvarsministern:
            Hur många bandfordon anser regeringen att man skall köpa från
            Tyskland och ungefär till vilket totalpris? Finns det pengar till
            det?
          </note>
          <note>
            MT-LB-fordonen är ungefär av 50-talstyp och kräver alltså ny
            utrustning. Hur skall man gå till väga? Skall man renovera dem
            i Tyskland, eller blir det objekt att renovera i Sverige, så att
            vi får rätt utrustning för dessa vagnar, eller hur skall man förfara?
          </note>
          <note>
            Om Sverige inte köper dessa vagnar, skall de enligt tidningsuppgifter
            skrotas. Det är väl bara skalet som möjligen kan tilltala oss.
            Sedan måste ny teknik in. Då är det viktigt att veta på vilket
            sätt det här skall hanteras, med tanke på framtiden också.
          </note>
          <note>
            Hur många år skall vi behålla dessa vagnar om vi nu köper dem?
            Hur klarar vi underhåll, reservdelar och annat? Det är också viktigt
            att fundera över det.
          </note>
          <note>
            Försvarsministern har vid flera tillfällen sagt att svensk försvarsmateriel
            inte går att sälja utomlands om inte svenska staten också köper
            sådan. När det gäller Skalmanvagnar från Hägglunds har försvaret
            bara något enda exemplar. Det går inte heller att sälja dem utomlands.
            Det är precis som försvarsministern har sagt tidigare. Då undrar
            jag:
          </note>
          <note>
            Vad skall hända med dem?
          </note>
          <note>
            I övrigt vill jag fråga vad som kan ske om denna verksamhet avvecklas
            vid Hägglunds. Då förlorar man flera hundra arbetstillfällen och
            nyckelpersoner för det svenska försvaret. Vad gör vi åt det?
          </note>
          <note type="speaker">
            Anf. 320 TAGE PÅHLSSON (c):
          </note>
          <note>
            Herr talman! Jag får också tacka försvarsministern för svaret.
            Det är rakt, ärligt men kort, kanske litet otillfredsställande.
          </note>
          <note>
            Vi känner alla till de problem som finns på arbetsmarknaden i
            Örnsköldsvik. Hägglunds är ett av de största industriföretagen
            där och representerar dessutom en av våra största försvarsindustrier.
            Jag är medveten om att min fråga är ekonomisk, men skall vi i
            fortsättningen satsa på att handla på överskottsmarknader ute
            i världen? Där finns det oerhört mycket materiel.
          </note>
          <note>
            Hur går det då med vårt försvars kvalitet, beredskap, säkerhet
            och annat? Finns det alltså inte anledning att överväga de arbetsmarknadspolitiska
            skälen, trots att det då kan bli fråga om något dyrare inköp?
          </note>
          <note>
            Anf. 321 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Några fakta i målet. För det första är
          </note>
          <note>
            MT-LB inget 50-talskoncept. Det är ett bandgående splitterskyddat
            fordon som sedan 1975
          </note>
          <note>
            tillverkas i flera Warszawapaktsländer. MT-
          </note>
          <note>
            produktionen pågår fortfarande.
          </note>
          <note>
            För det andra: MT-LB har en skyddsnivå som i allt väsentligt
            är bättre än Skalmans. ABC-skydd saknas exempelvis i Skalman.
          </note>
          <note>
            För det tredje: MT-LB har tre gånger så hög lastkapacitet som
            Skalman. Vad beträffar kostnaderna är enligt arméchefens beräkningar
            anskaffnings- och systemkostnaden för Skalman cirka fyra gånger
            högre än motsvarande kostnad för
          </note>
          <note>
            MT-LB. Jag skulle tro att skillnaden är ännu större med tanke
            på de nya priserna. Det handlar alltså om enorma belopp, som vi
            inte har.
          </note>
          <note>
            Får jag också säga att det i överbefälhavarens senaste programplan
            inte har funnits ekonomiskt utrymme för Skalman. En eventuell
            anskaffning av
          </note>
          <note>
            Skalman är därför till skillnad från MT-LB så stor att den borde
            ha tagits in i försvarsbeslutet. Så skedde inte.
          </note>
          <note>
            Jag är medveten om de arbetsmarknadspolitiska konsekvenserna.
            Jag måste naturligtvis ta framför allt försvarspolitiska hänsyn,
            annars vore det orimligt, men försöka göra en vettig bedömning.
          </note>
          <note>
            Får jag avslutningsvis säga att det unika har hänt när det gäller
            MT-LB att Sigge Godins partikamrater Hans Lindblad och Lars Sundin
            i en artikel i Dagens Nyheter så sent som den 29
          </note>
          <note>
            oktober kraftfullt har rekommenderat ett inköp av just MT-LB.
          </note>
          <note type="speaker">
            Anf. 322 ELVY SÖDERSTRÖM (s):
          </note>
          <note>
            Herr talman! Jag tolkar försvarsministerns svar så att man inte
            kommer att göra någon arbetsmarknadspolitisk analys av denna beställning.
            Det tycker jag är mycket beklämmande. Den förra regeringen hade
            regionalpolitik och arbetsmarknadspolitik som en röd tråd mellan
            de olika departementen. Jag rekommenderar verkligen, med tanke
            på den situation som nu råder, att nuvarande regering gör likadant.
          </note>
          <note>
            Efter att ha tagit del av en mängd uttalanden som försvarsministern
            gjorde under sitt besök i
          </note>
          <note>
            Örnsköldsvik måste jag fråga mig om det var uttalanden som skulle
            passa för just det tillfället. I
          </note>
          <note>
            den artikel som jag åberopade kan man läsa att försvarsministern
            anser att bandvagn 206 Skalman är en utmärkt och bra bandvagn
            för försvarets behov. Det var inte vad försvarsministern sade
            i sitt inlägg alldeles nyss.
          </note>
          <note>
            Jag måste upprepa min fråga: Kommer man att göra en arbetsmarknadspolitisk
            analys?
          </note>
          <note type="speaker">
            Anf. 323 SIGGE GODIN (fp):
          </note>
          <note>
            Herr talman! Jag tycker som försvarsministern, att splitterskyddet
            självklart är nödvändigt för våra soldater och att man skall överväga
            vilken utrustning som skall köpas. Men när försvarsministern talar
            om att man skall överväga konsekvenserna, måste vi få veta vad
            det betyder i praktiken. Betyder det att vi skall köpa dessa vagnar,
            som vi sedan kanske har problem med att skaffa utrustning till
            och får problem med många år framåt?
          </note>
          <note>
            Det här rimmar mycket illa med försvarsministerns agerande på
            Hägglunds i Örnsköldsvik, där han talade om att det är jättebra
            att tillverka dessa vagnar. Så köper svenska staten inte dem.
            Så blir resultatet det som försvarsministern sade, att de inte
            går att sälja dem, därför att svenska staten inte har investerat.
            Då får vi problem. Jag tycker att försvarsministern skall utveckla
            frågan litet mera.
          </note>
          <note>
            Vad betyder ''övervägandet''?
          </note>
          <note type="speaker">
            Anf. 324 TAGE PÅHLSSON (c):
          </note>
          <note>
            Herr talman! De fakta som försvarsministern presenterade angående
            MT-LB stämmer inte med vad som har presenterats för oss i annat
            sammanhang. Jag vill inte påstå att försvarsministern far med
            osanning. Vi får väl konstatera att vi har blivit något vilseledda.
          </note>
          <note>
            Det här med ABC-skydd var i och för sig intressant, men det sades
            ingenting om splitterskydd. Jag förmodar att det är litet sämre
            med det.
          </note>
          <note>
            Bortsett från de tekniska frågorna är det, som Sigge
          </note>
          <note>
            Godin nämnde, så att om Hägglunds inte får order från det svenska
            försvaret, blir det kanske ingenting alls. Då får man lägga ned
            tillverkningen, och flera hundra arbetstillfällen försvinner.
            På sikt kan detta äventyra den här typen av industrier.
          </note>
          <note>
            Nu undrar jag: Vilka överläggningar förekommer i regeringen mellan
            Arbetsmarknads- och
          </note>
          <note>
            Försvarsdepartementen om dessa frågor? Har ni verkligen penetrerat
            denna fråga ordentligt?
          </note>
          <note>
            Anf. 325 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Får jag först till Elvy Söderström säga att jag
            i mitt svar sade: ''I detta sammanhang kommer självfallet konsekvenserna
            för svensk bandvagnsindustri och därmed arbetsmarknad att uppmärksammas.''
            Det är alltså svaret på hennes fråga.
          </note>
          <note>
            Till Sigge Godin m.fl. vill jag säga att det är alldeles självklart
            att man måste överväga de olika möjligheterna när en sådan här
            offert kommer.
          </note>
          <note>
            Den existerade inte när jag besökte Hägglunds i juni, utan den
            har kommit senare.
          </note>
          <note>
            Dessutom återstår kostnadsfrågan. Här handlar det alltså om ett
            erbjudande som vi har att ta ställning till. Det blir minst fyra
            gånger billigare, och där ingår en Skalmanbandvagn -- om vi nu
            skulle bestämma oss för den, vilket inte har varit aktuellt i
            planerna -- och 300 timmars reparationsarbete samt ett mycket
            omfattande reservdelspaket. Om jag får hjälp med rejält höjda
            försvarsanslag från frågartrion, skall vi nog klara av det här.
          </note>
          <note type="speaker">
            Anf. 326 TREDJE VICE TALMANNEN:
          </note>
          <note>
            Jag medger en sista frågeomgång med anledning av den här frågan.
          </note>
          <note type="speaker">
            Anf. 327 ELVY SÖDERSTRÖM (s):
          </note>
          <note>
            Herr talman! Jag blir orolig när jag hör försvarsministern upprepa
            att detta skall uppmärksammas. Vilket värde ligger däri? Det är
            klart att man kan uppmärksamma att en industri läggs ned. Innebörden
            av den katastrof som det skulle innebära för denna industri, och
            för den bygd som jag kommer ifrån, gör att jag och många med mig
            känner stor oro. Det är därför som vi om och om igen upprepar
            samma fråga.
          </note>
          <note>
            Det är ju så, att det kan bli nödvändigt att minska på försvarsanslaget
            på grund av att kraftigare och mer aktiva åtgärder på det arbetsmarknadspolitiska
            området måste vidtas, därför att fler människor blir arbetslösa.
            Det gäller alltså att använda pengarna rätt.
          </note>
          <note>
            Nu har jag ställt frågan om en analys flera gånger om. Nu vädjar
            jag slutligen till försvarsministern och till regeringen att ta
            dessa hänsyn innan beslut fattas i denna, för Sverige, Västernorrland
            och
          </note>
          <note>
            Örnsköldsvik, mycket viktiga fråga.
          </note>
          <note type="speaker">
            Anf. 328 SIGGE GODIN (fp):
          </note>
          <note>
            Herr talman! Experter, till vilka försvarsministern också hör
            i de här frågorna, har i flera sammanhang där jag har varit närvarande
            uttalat att svensk försvarsindustri är väldigt viktig -- lika
            viktig som försvaret i övrigt. På vilket sätt vägs detta in i
            ett sådant här sammanhang?
          </note>
          <note>
            Jag kan i och för sig förstå att försvarsministern är ute efter
            mer pengar, men det är inte alltid mer pengar som det handlar
            om. Det handlar i stället om att använda pengarna på rätt sätt.
            Om man har utställt löften om att stödja svensk försvarsindustri,
            får man också se till att det görs, annars får man förklara för
            de ombud som finns i Sveriges riksdag hur man tänker göra för
            att avveckla verksamheten i en glesbygd som Örnsköldsvik. Det
            är vad det i slutänden handlar om, och därför känner jag oro över
            att försvarsministern inte tar ansvar för sysselsättningen och
            att det är avveckling som gäller.
          </note>
          <note type="speaker">
            Anf. 329 TAGE PÅHLSSON (c):
          </note>
          <note>
            Herr talman! Uppenbart är det fråga om dumpning av priser. När
            man får höra om de förmåner som försvarsministern räknar upp,
            är det helt klart.
          </note>
          <note>
            Är det också fråga om motköp? Det har ju förekommit i andra sammanhang.
            Det skulle vara intressant att höra om någonting sådant är aktuellt.
          </note>
          <note>
            Jag har inte heller fått svar på min skriftliga fråga, som jag
            även upprepade i mitt första inlägg. Skall vi i Sverige i fortsättningen
            börja handla på överskottsmarknaden? I så fall måste vi inse de
            konsekvenser som det kan få för den inhemska försvarsindustrin.
          </note>
          <note>
            Anf. 330 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag tycker det är viktigt att vi överväger de möjligheter
            som uppkommer, inte minst i skattebetalarnas intresse. Jag vill
            understryka att framstående folkpartistiska riksdagsmän offentligt
            har gått ut och sagt att detta är ett erbjudande som vi inte kan
            säga nej till.
          </note>
          <note>
            Jag skall göra vad jag kan för att slå vakt om svensk försvarsindustri.
            Det kan emellertid inte, herr talman, innebära att man aldrig
            får möjlighet att studera erbjudanden från andra delar av världen
            än
          </note>
          <note>
            Sverige.
          </note>
          <note>
            Överläggningen var härmed avslutad.
          </note>
          <note>
            49 § Svar på fråga 1992/93:113 om märkningen med jämförpriser
          </note>
          <note>
            Anf. 331 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Annika Åhnberg har frågat mig om regeringen i ljuset
            av EES-avtalet är beredd att vidta åtgärder för att garantera
            en fortsatt märkning med jämförpriser i Sverige.
          </note>
          <note>
            EES-avtalet omfattar ett EG-direktiv om konsumentskydd i samband
            med prismärkning av livsmedel (79/581/EEG, ändrat genom
          </note>
          <note>
            88/315/EEG). Direktivet ställer som huvudregel krav på märkning
            med jämförpriser när varorna marknadsförs till konsumenter.
          </note>
          <note>
            Direktivet har redan införlivats med svensk rätt genom prisinformationslagen
            (1991:601), som trädde i kraft den 1 april i år.
          </note>
          <note>
            Som Annika Åhnberg framhåller finns det undantag från kravet
            på märkning med jämförpriser. Det gäller livsmedel som tillhandahålls
            i vissa standardiserade förpackningar enligt ett särskilt direktiv
            på området. Här har
          </note>
          <note>
            Sverige fått anstånd till den 1 juni 1995.
          </note>
          <note>
            För sådana varor behöver man inte ange jämförpris per kilo, liter
            eller dylikt, eftersom man anser att priset på jämförbara förpackningsstorlekar
            ger konsumenten möjlighet att bilda sig en uppfattning om priset
            på olika livsmedel av samma slag.
          </note>
          <note>
            Om det finns många olika förpackningsstorlekar, kan det bli svårare
            att räkna ut jämförpriset.
          </note>
          <note>
            Exempelvis kan det bli litet krångligare att räkna ut kilopriset
            på smör om man skall jämföra en 125-
          </note>
          <note>
            gramsförpackning med en 500-gramsförpackning.
          </note>
          <note>
            Om detta skapar problem förutsätter jag att konsumenterna kommer
            att ställa krav på fortsatt jämförprismärkning. Något hinder mot
            att tillgodose ett sådant angeläget konsumentintresse kommer inte
            att finnas. Tvärtom är det min förhoppning och övertygelse att
            handeln kommer att vara lyhörd och tillmötesgå konsumenternas
            önskemål.
          </note>
          <note>
            Jag kan också tillägga att opinionen i vissa länder inom EG växer
            sig allt starkare för att minska antalet förpackningsstorlekar,
            så att man lättare kan jämföra olika livsmedelspriser.
          </note>
          <note>
            EES-avtalet innebär i vart fall inte att vi nu måste sänka våra
            krav. Genom fortsatt opinionsbildning bör konsumentskyddet kunna
            förbättras också på denna punkt. Vi har alla ett ansvar för detta.
          </note>
          <note>
            Det finns därför för närvarande ingen anledning för regeringen
            att vidta några åtgärder.
          </note>
          <note>
            Anf. 332 ANNIKA ÅHNBERG (-):
          </note>
          <note>
            Herr talman! Jag ber att få tacka för svaret på min fråga, men
            riktigt nöjd är jag förstås inte. Det är riktigt som civilministern
            säger, att det även i EG
          </note>
          <note>
            finns krav på jämförpriser, men att man kan göra undantag för
            s.k. standardiserade förpackningar.
          </note>
          <note>
            Civilministern redogjorde för ett problem, men problemet är större
            än så. På vissa delar av sortimentet kan det nämligen handla om
            ett tjugotal olika förpackningar som räknas som standardiserade.
            Då är det inte bara 125 gram som skall jämföras med 500 gram,
            utan det är de mest märkliga storlekar, exempelvis 314 ml, och
            det kan vara mycket komplicerat att räkna ut.
          </note>
          <note>
            Civilministern säger att om konsumentkravet på att jämförpriser
            skall finnas kvar är starkt, kommer det att komma till uttryck,
            och att man i branschen kommer att rätta sig därefter. Problemet
            är ju att vi alla, i egenskap av konsumenter, är splittrade.
          </note>
          <note>
            Konsumentrörelsen är inte så stark och samlad. Det är alltså
            inte alldeles säkert att även mycket starka konsumentkrav kommer
            till så tydliga uttryck.
          </note>
          <note>
            Civilministern säger att vi alla har ansvar för opinionsbildning.
            Det är jag fullt medveten om. Jag trodde att en regering hade
            större möjligheter än att gå via opinionsbildning. Jag hade föreställt
            mig att regeringen skulle kunna inbjuda branschföreträdare till
            diskussion, för att höra efter hur stor beredvillighet som finns
            för att även efter
          </note>
          <note>
            1995 tillgodose det här starka konsumentkravet.
          </note>
          <note>
            Jag är övertygad om att konsumentkravet är starkt, även om det
            inte kommit till uttryck i en högröstad opinion.
          </note>
          <note>
            Anf. 333 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Vi är överens om att konsumentrörelsen är splittrad,
            och det är en svaghet att vi i Sverige inte har en stark konsumentrörelse,
            som skulle kunna vara konsumenternas röst.
          </note>
          <note>
            Opinionsbildning kan emellertid drivas på olika sätt. Den kan
            vara informell och formell. Den kan också drivas från EFTA-håll.
            I och med EES-
          </note>
          <note>
            avtalet får EFTA-länderna möjlighet till insyn. Vi kommer även
            att få möjlighet till att ta initiativ till förändringar, även
            om vi ännu inte får vara med om att fatta beslut. Det är också
            en form av opinionsbildning att i olika EFTA- och EG-
          </note>
          <note>
            sammanhang ta upp den här frågan och samtidigt tala om att man
            tycker att den är viktig.
          </note>
          <note>
            Inom EG-länderna, bl.a. i England, finns det också en opinion
            mot att det finns så många olika standardstorlekar, som ingår
            i undantagsreglerna.
          </note>
          <note>
            Man vill minska antalet standardstorlekar. Och det är också en
            väg att gå, att genom ett begränsat antal standardstorlekar underlätta
            för konsumenterna.
          </note>
          <note>
            Det finns många olika vägar att gå, och det kommer vi naturligtvis
            att utnyttja.
          </note>
          <note>
            Sedan har vi två år på oss, och under den tiden får vi se hur
            utvecklingen går. När vi närmar oss juni
          </note>
          <note>
            1995, blir det läge för att gå vidare med den typen av förhandling
            med branschen. Konsumentverket bedriver redan den typen av förhandlingar.
          </note>
          <note>
            Anf. 334 ANNIKA ÅHNBERG (-):
          </note>
          <note>
            Herr talman! Jag delar i grunden uppfattningen att
          </note>
          <note>
            EES-avtalet som sådant, och ett EG-medlemskap längre fram, kommer
            att öka möjligheterna till ett effektivt konsumentarbete som kommer
            att kunna röra hela sortimentet. Jag vet också att det finns ett
            aktivt konsumentarbete i EG-länderna, och att det ges stort utrymme
            för detta även inom EG:s struktur. Det är mycket bra, tycker jag.
          </note>
          <note>
            När nu civilministern beskriver hur man även från
          </note>
          <note>
            EFTA-ländernas sida aktivt kan driva de här frågorna, skulle
            jag vilja föra frågan ännu ett steg.
          </note>
          <note>
            Betyder det att civilministern och regeringen är beredda att
            aktivt verka för de här konsumentkraven i det fortsatta arbetet
            med förändringar av EES-avtalet och i förlängningen också inom
            EG?
          </note>
          <note>
            Är regeringen, under de två år som vi har på oss fram till 1995,
            beredd att mer aktivt ta initiativ till förhandlingar med branschens
            företrädare för att komma underfund med hur stora möjligheterna
            är att behålla denna och även andra regler?
          </note>
          <note>
            Anf. 335 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Som konsumentminister ser jag det naturligtvis som
            min uppgift att underlätta för konsumenterna att göra så rationella
            val som möjligt. Ett bra system för att göra prisjämförelser utgör
            just en sådan möjlighet för konsumenterna.
          </note>
          <note>
            Jag kommer därför att följa frågan noggrant. Jag kommer också
            att eventuellt ha vissa kontakter, även om jag inte direkt själv
            kommer att utöva dem utan i stället går via Konsumentverket. Här
            pågår redan sådana överläggningar. Vi kan också arbeta tillsammans
            på nordisk nivå i dessa frågor, vilket vi också gör redan nu.
          </note>
          <note>
            Överläggningen var härmed avslutad.
          </note>
          <note>
            50 § Meddelande om svar på interpellationer
          </note>
          <note>
            Till riksdagen hade inkommit följande skrivelse:
          </note>
          <note>
            Interpellationerna 1992/93:3 och 5
          </note>
          <note>
            Till riksdagen
          </note>
          <note>
            Jag vill anmäla att Sten Anderssons interpellation
          </note>
          <note>
            1992/93:3 om kriminalvården och Lars-Erik
          </note>
          <note>
            Lövdéns interpellation 1992/93:5 om åtgärder mot den ekonomiska
            brottsligheten inte kommer att kunna besvaras den 12 november
            1992, som tidigare meddelats, på grund av muntliga frågor och
            aktuell debatt i riksdagen. Jag har kommit överens med interpellanterna
            om att besvara interpellationerna den 20 november 1992.
          </note>
          <note>
            Gun Hellsvik
          </note>
          <note>
            51 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:136 till socialförsäkringsutskottet
          </note>
          <note>
            52 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkanden
          </note>
          <note>
            1992/93:KU3 Statlig förvaltning m.m.
          </note>
          <note>
            1992/93:KU4 Regionala och kommunala frågor
          </note>
          <note>
            Justitieutskottets betänkanden
          </note>
          <note>
            1992/93:JuU4 Vapenlagen
          </note>
          <note>
            1992/93:JuU5 Straffrättsliga frågor
          </note>
          <note>
            1992/93:JuU6 Processrättsliga frågor
          </note>
          <note>
            1992/93:JuU7 Övergrepp mot kvinnor
          </note>
          <note>
            Lagutskottets betänkanden
          </note>
          <note>
            1992/93:LU3 Den svenska hemförsäljningslagens anpassning till
            EG:s regelverk
          </note>
          <note>
            1992/93:LU5 Upphävande av vissa lagar om ett kontobaserat penningmarknadssystem
            m.m.
          </note>
          <note>
            Utbildningsutskottets betänkanden
          </note>
          <note>
            1992/93:UbU1 Vissa skolfrågor
          </note>
          <note>
            1992/93:UbU2 Vissa högskolefrågor
          </note>
          <note>
            53 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 16 november
          </note>
          <note type="speaker">
            1992/93:42 av Georg Andersson (s) till kommunikationsministern
            om ökade järnvägsinvesteringar:
          </note>
          <note>
            Genom 1988 års trafikpolitiska beslut skapades nya och väsentligt
            ökade utvecklingsmöjligheter för järnvägstrafik i vårt land. En
            världsunik organisation skapades som bl.a. innebar att en särskild
            myndighet -- Banverket -- inrättades med ansvar för infrastrukturen.
            SJ fick därmed möjlighet att koncentrera sig på att bedriva trafiken
            utifrån affärsmässiga principer.
          </note>
          <note>
            En ram om 10 milj. kr. angavs för nyinvesteringar på stomnätet
            under 10 år. Därmed inleddes en ny järnvägsepok i Sverige.
          </note>
          <note>
            Det visade sig emellertid snart att ambitionen satts alltför
            lågt. Redan 1991 föreslog därför den socialdemokratiska regeringen
            en investeringsplan som för järnvägsinvesteringar i det närmaste
            tredubblade volymen. Den dåvarande regeringen fattade under sommaren
            och hösten 1991 en rad strategiskt viktiga beslut om stora investeringar
            i järnvägsnätet. Det gällde utbyggnad av
          </note>
          <note>
            Mälarbanan och Svealandsbanan. Medel anslogs för inledande arbeten
            på Västkustbanan,
          </note>
          <note>
            Ostkustbanan och Arlandabanan samt för upprustning av norra stambanan.
            Sammanlagt beslutades då om 7 885 milj.kr. till järnvägar.
          </note>
          <note>
            Det var framför allt två skäl till denna kraftsamling för järnvägsinvesteringar.
            Det ena var ambitionen att långsiktigt öka tillväxten i ekonomin
            och det andra att minska trafikens miljöbelastning.
          </note>
          <note>
            Investeringarna sattes därför också medvetet in på järnvägsstråk
            där det finns stort underlag för såväl person- som godstransporter.
            Det är nämligen bara där som järnvägen har klara fördelar framför
            landsvägstransporter. Den extrema lågkonjunkturen med kraftig
            ökning av arbetslösheten som nu drabbat vårt land har accenturerat
            behovet av att påskynda stora investeringar i bl.a. järnvägar.
          </note>
          <note>
            Dessvärre tvingas jag konstatera att den borgerliga regeringen
            inte visar någon vilja att prioritera järnvägsinvesteringar. Av
            de extra medel för infrastruktursatsningar som riksdagen beviljat
            under innevarande år har mycket blygsamma belopp gått till järnvägarna.
            Som exempel kan nämnas att av 2 200 milj.kr. som riksdagen beslutade
            i maj i år fördelade regeringen bara 150
          </note>
          <note>
            milj.kr. till Banverket.
          </note>
          <note>
            I det nu aktuella krisprogrammet med ca 10 000
          </note>
          <note>
            milj.kr. för bekämpning av arbetslösheten finns betydande belopp
            för investeringar, men
          </note>
          <note>
            Banverket tillåts inte ta i anspråk en enda krona av detta. Det
            är synnerligen anmärkningsvärt.
          </note>
          <note>
            Regeringen har inte heller visat någon ambition att påskynda
            genomförandet av redan beslutade projekt. I vissa fall har regeringens
            handläggning tvärtom medverkat till förseningar. Det gäller bl.a.
          </note>
          <note>
            Arlandabanan, Västkustbanan och Ostkustbanan.
          </note>
          <note>
            Banverket har redovisat objekt till en beräknad kostnad av ca
            6 000 milj. kr. som skulle kunna igångsättas med kort varsel.
            Dessa investeringar skulle verksamt kunna bidra till att minska
            arbetslösheten och snabbt förbättra infrastrukturen, men regeringen
            har hittills inte anvisat några medel till dessa.
          </note>
          <note>
            Det är enligt min mening ansvarslöst att inte nu utnyttja alla
            möjligheter till en massiv satsning på järnvägsinvesteringar.
            På grund av lågkonjunkturen kan de nu utföras till lägsta möjliga
            kostnad. Investeringar ger arbetstillfällen för byggnads- och
            anläggningsarbetare och möjligheter till överlevnad för en lång
            rad företag som nu hotas av konkurs. Ett förbättrat järnvägsnät
            behövs för att öka Sveriges konkurrenskraft och ekonomiska tillväxt.
          </note>
          <note>
            Jag menar därför att regeringen måste se till att
          </note>
          <note>
            Banverket får möjlighet att sätta igång de objekt som är projekterade.
            Investeringar som redan beslutats måste med all kraft nu påskyndas.
            Vidare måste ett antal strategiska beslut fattas för att det fortsatta
            utbyggnadsarbetet inte skall drabbas av förseningar. Det gäller
            bl.a. följande:
          </note>
          <note>
            -- att utse huvudmän för utbyggnad av
          </note>
          <note>
            Arlandabanan
          </note>
          <note>
            -- att besluta om medel för Ostkustbanans anpassning till snabbtågstrafik
            till Sundsvall
          </note>
          <note>
            -- att slutföra förhandlingarna angående
          </note>
          <note>
            Västkustbanans utbyggnad
          </note>
          <note>
            -- att besluta om sträckningen av järnvägen mellan
          </note>
          <note>
            Göteborg och Oslo
          </note>
          <note>
            -- att genomföra en rejäl upprustning av stambanan genom Norrland
          </note>
          <note>
            -- att besluta beträffande förslaget om
          </note>
          <note>
            Botniabanan
          </note>
          <note>
            -- att avgöra frågan om en riksbangård.
          </note>
          <note>
            Med hänvisning till det anförda vill jag fråga kommunikationsminister
            Mats Odell:
          </note>
          <note>
            1. Vilka åtgärder är regeringen beredd att omgående vidta för
            att åstadkomma en snabb ökning av järnvägsinvesteringarna?
          </note>
          <note>
            2. När kan regeringen ta beslut beträffande ovan angivna projekt?
          </note>
          <note>
            54 § Kammaren åtskildes kl. 21.32.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. ajourneringen
            kl. 16.41,
          </note>
          <note>
            av andre vice talmannen därefter t.o.m. 38 § anf.
          </note>
          <note>
            249 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
