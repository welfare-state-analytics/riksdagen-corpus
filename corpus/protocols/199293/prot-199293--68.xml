<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--68</head>
          <docDate when="1993-02-25 00:00:00">1993-02-25 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Talmannen meddelade att Lena Boström (s) avsagt sig uppdraget
            att vara ledamot i lagutskottet.
          </note>
          <note>
            Kammaren biföll denna avsägelse.
          </note>
          <note>
            2 § Anmälan om kompletteringsval till lagutskottet
          </note>
          <note>
            Talmannen meddelade att socialdemokratiska riksdagsgruppen på
            grund av uppkomna vakanser anmält Hans Stenberg som ledamot i
            lagutskottet efter Lena Boström och Per Erik Granström som suppleant
            i lagutskottet efter Hans Stenberg.
          </note>
          <note>
            Talmannen förklarade valda till
          </note>
          <note>
            ledamot i lagutskottet
          </note>
          <note>
            Hans Stenberg (s)
          </note>
          <note>
            suppleant i lagutskottet
          </note>
          <note>
            Per Erik Granström (s)
          </note>
          <note>
            3 § Justering av protokoll
          </note>
          <note>
            Justerades protokollet för den 19 februari.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:158 till utbildningsutskottet
          </note>
          <note>
            5 § Svar på interpellation 1992/93:71 om barnomsorgen m.m.
          </note>
          <note>
            Anf. 1 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Eva Zetterberg har ställt följande frågor till mig:
          </note>
          <note>
            1. Tänker regeringen vidta några åtgärder mot besparingar som
            drabbar barn och ungdom före
          </note>
          <note>
            1994?
          </note>
          <note>
            2. På vilket sätt bevakar regeringen att barn med särskilda behov
            och invandrarbarn inte åsidosätts?
          </note>
          <note>
            3. När tänker regeringen vidta åtgärder för full behovstäckning
            av barnomsorg?
          </note>
          <note>
            4. När kommer lagen om rätt till barnomsorg?
          </note>
          <note>
            5. Kommer barn till arbetslösa att omfattas av lagen?
          </note>
          <note>
            6. Gäller Socialstyrelsens pedagogiska program oavsett hur stor
            en barngrupp är?
          </note>
          <note>
            7. När kommer förslag om lika och låga barnomsorgsavgifter?
          </note>
          <note>
            8. Hur skall det s.k. välfärdskontraktet mellan berörda kommuner
            och kommuninvånare finansieras?
          </note>
          <note>
            Eva Zetterberg inleder sin interpellation med att konstatera
            att Sveriges ekonomi är dålig. På den punkten är vi helt överens.
            I den nyligen framlagda finansplanen redovisar regeringen hur
            vi genom ett omfattande sanerings- och förnyelsearbete åter vill
            skapa balans i svensk ekonomi och förutsättningar för ekonomisk
            tillväxt. Ett viktigt mål för regeringens ekonomiska politik är
            att efter 1980-
          </note>
          <note>
            talets misslyckanden åter lägga en stabil grund för en fortsatt
            välfärdspolitik.
          </note>
          <note>
            Låt mig, fru talman, börja med att besvara Eva
          </note>
          <note>
            Zetterbergs frågor om barnomsorgen.
          </note>
          <note>
            I regeringens budgetproposition redovisades att frågan om en
            utvidgad lagreglering av kommunernas ansvar på barnomsorgsområdet
            är under beredning. Detta sker med beaktande av de samhällsekonomiska
            effekterna. Regeringen kommer senare i vår att presentera ett
            förslag till en sådan lagreglering. Låt mig kort redovisa bakgrunden
            härtill.
          </note>
          <note>
            Den föranleds i första hand av omläggningen av statsbidragen
            till kommunerna. Från årsskiftet har flera specialdestinerade
            statsbidrag, bl.a. till barnomsorg, avskaffats och ersatts av
            ett enda allmänt bidrag. Syftet är att ge kommunerna ökad frihet
            att utifrån varierande lokala förutsättningar utforma olika verksamheter.
          </note>
          <note>
            I regel bör man kunna utgå från att det innebär en klar fördel
            att ersätta ett specialdestinerat bidrag med ett generellt. I
            vissa fall riskerar det emellertid leda till icke önskade eller
            avsedda effekter, t.ex. en neddragning av verksamheten. Detta
            problem framhölls särskilt av kommunalekonomiska kommittén i dess
            slutbetänkande (SOU 1991:98).
          </note>
          <note>
            Kommittén nämnde särskilt några områden.
          </note>
          <note>
            Ett var kulturområdet. Regeringen beslutade mot den bakgrunden
            att de specialdestinerade statsbidragen skulle bibehållas på detta
            område.
          </note>
          <note>
            Ett annat var barnomsorgsområdet. Om också detta specialdestinerade
            bidrag hade lämnats utanför statsbidragsreformen hade det inte
            varit möjligt att genomföra denna. Det beror på att det tidigare
            bidraget till barnomsorgen utgör en betydande del av det nya generella
            statsbidraget.
          </note>
          <note>
            Statsbidraget till barnomsorgen lades därför in i det nya statsbidraget.
            Men mot bakgrund av den tveksamhet som fanns aviserade regeringen
            i den kommunalekonomiska propositionen (prop.
          </note>
          <note>
            1991/92:150) att den skulle återkomma med ett förslag om utvidgad
            lagreglering på barnomsorgsområdet.
          </note>
          <note>
            Kommunernas ansvar på barnomsorgsområdet regleras i socialtjänstlagen
            (1980:620). Med några undantag -- förskola för sexåringar och
            barn med särskilda behov -- är kommunernas skyldigheter vagt utformade
            i lagen. En orsak till detta är att statsmakterna tidigare också
            har styrt utvecklingen genom det specialdestinerade statsbidraget.
            När detta nu har bortfallit är det angeläget att i stället i socialtjänstlagen
            tydligare ange vilka skyldigheter kommunerna har.
          </note>
          <note>
            Jag vill erinra om att riksdagen i samband med den stora ÄDEL-reformen
            på motsvarande sätt i socialtjänstlagen preciserade vilka skyldigheter
            kommunerna har när det gäller särskilda boendeformer för äldre.
          </note>
          <note>
            En lagändring framstår som angelägen bl.a. med hänsyn till de
            snedvridande samhällsekonomiska effekter som det nya statsbidragssystemet
            annars kan ge upphov till. Regeringen har, såsom aviserades i
            regeringsförklaringen hösten 1992, låtit göra en samhällsekonomisk
            analys av det nya statsbidragssystemets effekter på barnomsorgsområdet.
            Den har utförts av professor
          </note>
          <note>
            Brita Schwarz vid Handelshögskolan i Stockholm.
          </note>
          <note>
            Hon påvisar bl.a. att barnomsorgen, även då den är samhällsekonomiskt
            lönsam, med det nya statsbidragssystemet är klart olönsam från
            rent kommunalekonomisk synpunkt. Dessa effekter har påtalats också
            från flera andra håll.
          </note>
          <note>
            Ett annat syfte med en lagändring är att klargöra att kommunerna
            är skyldiga att utbetala bidrag till dem som i enskild regi anordnar
            barnomsorg. De begränsningar för enskilda initiativ som tidigare
            fanns i statsbidragsbestämmelserna, den s.k. lex
          </note>
          <note>
            Pysslingen, avskaffades genom riksdagsbeslut hösten 1991. När
            nu statsbidragsbestämmelserna är borta är det angeläget att förhindra
            att liknande hinder återuppstår genom kommunala regleringar.
          </note>
          <note>
            När det gäller frågan om möjligheterna för arbetslösa föräldrar
            att få behålla sin barnomsorgsplats ber jag att få återkomma när
            ett konkret lagförslag överlämnas till riksdagen. Låt mig dock
            i detta sammanhang nämna att jag under hösten 1992 har haft överläggningar
            med
          </note>
          <note>
            Kommunförbundet om bl.a. denna fråga. Som ett resultat av dessa
            överläggningar har förbundet i en skrivelse till regeringen ställt
            i utsikt att man skall bedriva en kampanj via förbundets länsavdelningar
            för att sprida goda exempel kring bl.a. olika former för att tillgodose
            barn till föräldralediga och arbetslösa med kontinuitet i kamratkontakterna.
          </note>
          <note>
            Låt mig, innan jag går vidare med Eva Zetterbergs övriga frågor,
            erinra om att regeringen också har aviserat ett förslag om vårdnadsbidrag,
            lika för alla barn mellan ett och tre år. Ett förslag härom kommer
            att läggas fram när de samhällsekonomiska förutsättningarna så
            medger.
          </note>
          <note>
            Fru talman! Enligt 35 § socialtjänstlagen får en kommun ta ut
            skäliga avgifter för olika tjänster inom det sociala området.
            Den enda formella begränsningen som i allmänhet finns är att avgifterna
            inte får överstiga självkostnaderna.
          </note>
          <note>
            Därtill finns, beträffande avgifter i äldreomsorgen, en särskild
            bestämmelse som innebär att de äldre måste förbehållas tillräckliga
            medel för sina personliga behov.
          </note>
          <note>
            Min uppfattning är att kommunerna även framgent själva bör avgöra
            vilka avgifter som skall tas ut för olika sociala tjänster. Jag
            utgår självfallet från att kommunerna då beaktar de intentioner
            som ligger i begreppet skäliga avgifter. Det vore exempelvis oacceptabelt
            om avgifterna inom barnomsorgen blev så höga att de i praktiken
            hindrade barnfamiljer från att utnyttja barnomsorg.
          </note>
          <note>
            Socialstyrelsens pedagogiska program för förskolan är ett ramprogram,
            som gäller samtliga förskolor i landet, såväl daghem som deltidsgrupper,
            och omfattar därmed alla barn i åldrarna upp till sju år.
          </note>
          <note>
            Syftet med programmet är att över hela landet åstadkomma en verksamhet
            av jämn och god kvalitet. Programmet anger inte i detalj barngruppernas
            storlek eller sammansättning.
          </note>
          <note>
            Jag uppfattar därför Eva Zetterbergs fråga, om programmet gäller
            oavsett hur stora barngrupperna är, snarast som en fråga om det
            är möjligt att tillämpa detta program när barngrupperna blir större.
          </note>
          <note>
            Det går inte att entydigt svara på den frågan.
          </note>
          <note>
            Erfarenheten visar att man genom att strukturera verksamheten
            mer och genom att ha bättre utbildad personal kan ha större barngrupper
            utan att det går ut över kvaliteten. Dock är kraven på personaltätheten
            större i områden med social problematik.
          </note>
          <note>
            Även om det i allmänhet är acceptabelt med något större barngrupper
            än vad som tidigare var vanligt, är det uppenbart att det finns
            gränser för hur stora grupperna kan vara för att sociala och pedagogiska
            mål skall nås. Det finns därför anledning att noga följa och utvärdera
            utvecklingen. Det är en viktig uppgift för Socialstyrelsen både
            inom ramen för det uppdrag som jag strax skall återkomma till
            och i dess ordinarie verksamhet.
          </note>
          <note>
            Den ökning av antalet barn i barngrupperna som har skett på senare
            år behöver alltså enligt min bedömning inte innebära någon kvalitetsförsämring.
            Utvecklingen ställer emellertid ökade krav på personalen. Det
            gör det bl.a. angeläget att skärpa utbildningskraven.
          </note>
          <note>
            Regeringen har mot bl.a. denna bakgrund i propositionen om den
            framtida högskoleutbildningen (prop. 1992/93:169)
          </note>
          <note>
            föreslagit en förlängning av förskollärar- och fritidspedagogutbildningen
            från 100 till 120 poäng.
          </note>
          <note>
            Fru talman! Som jag tidigare har redovisat som svar på frågor
            här i kammaren har regeringen givit
          </note>
          <note>
            Socialstyrelsen i uppdrag att i samråd med
          </note>
          <note>
            Barnmiljörådet, Statens kulturråd och Statens ungdomsråd följa
            hur verksamheten för barn och ungdom utvecklas i ett antal kommuner
            och landsting. I uppdraget har särskilt lyfts fram behovet av
            att bevaka utvecklingen för invandrarbarn och andra barn med behov
            av särskilt stöd. Uppdragets första del -- en bedömning av läget
            hösten 1992 -- skall redovisas till regeringen den 1 mars i år.
            I avvaktan härpå är jag inte beredd att nu göra någon bedömning
            av hur eventuella besparingar kan ha påverkat verksamheten bland
            barn och ungdomar.
          </note>
          <note>
            Slutligen tar Eva Zetterberg upp den idé som jag i olika sammanhang
            har framfört om att utveckla ett medborgarnas välfärdskontrakt.
            Eva Zetterberg frågar hur detta skall finansieras.
          </note>
          <note>
            Låt mig först kortfattat redovisa tankarna bakom det jag har
            kallat välfärdskontraktet.
          </note>
          <note>
            Sverige tillhör de länder i världen som har det högsta skatteuttaget.
            Det motiveras till stor del med att vi också har en avancerad
            välfärdspolitik.
          </note>
          <note>
            Likväl händer det alltför ofta att människor inte får det stöd
            de behöver. Många gånger uppstår en diskussion om vilket stöd
            de har rätt till och vart de skall vända sig när de inte får sina
            rättigheter tillgodosedda. Det är angeläget att medborgarna i
          </note>
          <note>
            Sverige upplever att de verkligen får valuta för skattepengarna.
          </note>
          <note>
            Därför är det önskvärt att både noggrannare ange vilka rättigheter
            medborgarna har och att sätta press på stat, landsting och kommuner
            att verkligen leverera det som har utlovats. Det är innebörden
            av
          </note>
          <note>
            ''välfärdskontraktet''. Jag tycker att det är viktigt att medborgarna
            informeras om vilka rättigheter de har och inte minst vart de
            skall vända sig om dessa inte tillgodoses.
          </note>
          <note>
            Tekniken har prövats i England och såvitt jag kan bedöma med
            stor framgång. Man talar där om ett
          </note>
          <note>
            ''Citizens Charter'' -- medborgarkontrakt. De engelska erfarenheterna
            kan inte utan vidare överföras till svenska förhållanden, men
            de kan tjäna som inspirationskälla för att utveckla ett svenskt
            välfärdskontrakt.
          </note>
          <note>
            Finansieringen av de sociala tjänsterna skall ske enligt samma
            principer som hittills. Jag förmodar att Eva Zetterberg med sin
            fråga snarast vill veta hur jag ser på kommunernas möjligheter
            att leva upp till gjorda och nya åtaganden i en kärv ekonomi.
          </note>
          <note>
            Tveklöst ställer de ekonomiska förutsättningarna stora krav på
            kommunerna. Utan väl definierade mål och sociala rättigheter är
            risken stor att de leder till stora försämringar. Med tydliga
            mål och rättigheter för medborgarna -- ett välfärdskontrakt --
            fokuseras intresset i stället på hur man genom ökad produktivitet
            och effektivitet kan nå målen.
          </note>
          <note>
            Låt mig ge ett exempel. Hösten 1991 utfärdades en vårdgaranti.
            Landstingen åtog sig att inom i praktiken oförändrade ekonomiska
            ramar garantera operation eller behandling inom tre månader för
            tio vanliga diagnosgrupper. Det innebar att ett välfärdskontrakt
            upprättades på ett begränsat område. Genom förbättrad organisation
            och fungerande incitament för berörda enheter inom sjukvården
            har det målet nåtts. Det är ett belysande exempel på vad man kan
            uppnå genom att skärpa kraven på kommunerna.
          </note>
          <note>
            Jag är medveten om att inte alla uppgifter kan lösas genom ökad
            effektivitet. Det är mot den bakgrunden handikappområdet kommer
            att tillföras nya resurser i samband med att den nya lagen genomförs.
            Men jag är, fru talman, samtidigt övertygad om att det finns mer
            att göra för att öka effektiviteten i välfärdspolitiken.
          </note>
          <note type="speaker">
            Anf. 2 EVA ZETTERBERG (v):
          </note>
          <note>
            Fru talman! Jag vill först säga tack till socialminister
          </note>
          <note>
            Bengt Westerberg för ett långt och utförligt svar på mina frågor
            om barnomsorg.
          </note>
          <note>
            Däremot måste jag tillstå att jag är överraskad och besviken
            över att det långa svaret rymmer så litet av konkreta svar. Vissa
            av frågorna får över huvud taget inget svar.
          </note>
          <note>
            Jag skall börja med frågan om Sveriges ekonomi.
          </note>
          <note>
            Vi är överens om behovet av att minska Sveriges budgetunderskott
            och få en budget i balans. Men däremot tycks vi uppenbarligen
            vara helt oense om hur dessa besparingar skall ske. Som jag påpekade
            i min interpellation drabbar många av de besparingar som vi i
            dag tvingas göra i Sverige just människor som har dålig ekonomi.
            De drabbar arbetslösa, sjuka, barn och äldre. Det är detta som
            jag ifrågasätter. Om den borgerliga regeringen inte samtidigt
            underlät att bevara inkomster på områden som inte skulle drabba
            de grupper som har det sämst ställt i vårt land, skulle jag kunna
            förstå logiken. Men eftersom vi alla här vet att den borgerliga
            regeringen samtidigt har minskat möjligheterna att få in skatt
            på lyxprodukter --
          </note>
          <note>
            parfym, choklad, videor och en rad andra områden -- har jag väldigt
            svårt att förstå talet om att besparingar skall bäras av alla.
          </note>
          <note>
            Det är väldigt svårt för de människor som är arbetslösa i dag
            att känna solidaritet i fråga om besparingskrav, när man på motsvarande
            sätt låter bli att ta in inkomster som mycket väl går att ta in.
          </note>
          <note>
            Av Bengt Westerbergs svar förstår jag att han helt och fullt
            står bakom regeringens politik i detta sammanhang, och jag beklagar
            det.
          </note>
          <note>
            När det gäller frågan om att vidta åtgärder om besparingarna
            skulle visa sig drabba barn och ungdomar alltför hårt före 1994,
            är jag också besviken på den delen av svaret. I en tidigare debatt
            i januari med anledning av en interpellation av
          </note>
          <note>
            Sylvia Lindgren, svarade Bengt Westerberg att man från regeringens
            sida visst var beredd att vidta åtgärder om det skulle visa sig
            finnas alarmerande rapporter redan efter redovisningen i mars.
            Men av detta ser jag inte ett spår i detta svar. Det skall bli
            intressant att se regeringens rapport från de organ som har satts
            att bevaka detta. Men vi har redan i dag fått mycket tydliga signaler.
          </note>
          <note>
            SKTF har gjort en undersökning som visar att sparbeloppet i 20
            kommuner uppgår till 850
          </note>
          <note>
            miljoner kronor. Och det finns sammanlagt ungefär
          </note>
          <note>
            651 000 barn i barnomsorg av olika slag i Sverige. I
          </note>
          <note>
            genomsnitt har man sparat 7 600 kr per barn, inkl.
          </note>
          <note>
            skolans område.
          </note>
          <note>
            Jag kan ta många exempel här i
          </note>
          <note>
            Stockholmsområdet, som jag känner väl till. I
          </note>
          <note>
            Nacka ser hela den förebyggande verksamheten för barnen ut att
            få stryka på foten. Det finns ett flertal andra exempel, men jag
            skall inte gå in i detalj på dem här.
          </note>
          <note>
            Den andra frågan som jag tog upp gällde barn i behov av särskilt
            stöd och invandrarbarn.
          </note>
          <note>
            Socialministern har valt att inte ge något svar alls på den frågan
            innan utredningen är klar. Det finns väl även på detta område
            en rad signaler som vi redan i dag kan ta till oss för att se
            om vi kan göra något.
          </note>
          <note>
            Det är helt klart att personalen inom barnomsorgen har uppmärksammat
            detta, eftersom det särskilda stödet i form av resurspersoner,
            psykologer osv i dag dras in. Det sker på många håll i vårt land.
          </note>
          <note>
            Det finns en speciell fråga som jag har blivit uppmärksammad
            på och som gäller barn med behov av särskilt stöd och vad som
            händer på de daghem som har privatiserats. Vad händer med myndighetsutövningen?
            Vad händer när ett barn som går på ett privat dagis, där personalen
            blir orolig för att ett barn har blivit utsatt för sexuella övergrepp
            eller misshandel i hemmet? Hur går man vidare med det, Bengt Westerberg?
            Och vilka risker tar inte den personalen om den gör en anmälan.
            Man kanske inte får några fler föräldrar att lämna sina barn på
            detta daghem. Jag tycker att detta är en fråga som över huvud
            taget inte särskilt har beaktats i privatiseringsdiskussionen.
          </note>
          <note>
            Jag tog också upp frågan om behovstäckning, men jag fick inget
            svar alls. Regeringen anser uppenbarligen att behoven är tillgodosedda.
            Det är en bedömning som jag inte kan dela.
          </note>
          <note>
            Jag vet inte om socialministern såg ett inslag i
          </note>
          <note>
            Rapport för någon månad sedan om en familj i
          </note>
          <note>
            Jämtland som ville ha barnomsorg. Familjen fick till svar att
            den inte kunde få barnomsorg men att den däremot kunde få socialbidrag.
          </note>
          <note>
            Människor som vill arbeta får alltså till svar: Nej, du får inte
            arbeta. I stället kan du få bidrag för att du är hemma.
          </note>
          <note>
            Det måste väl tyda på att behovet av barnomsorg inte är tillgodosett.
            Det finns fler exempel av den genren. Det kan gälla personer som
            i dag är arbetslösa. I Huddinge och i flera andra kommuner i länet
            har arbetslösa ensamstående kvinnor bett om att få barnomsorg.
            När de får ett arbete vill de ha barnet inskolat, så att de på
            ett bra sätt kan ta det erbjudna arbetet. Flera kvinnor har tvingats
            tacka nej till erbjudet arbete just på grund av att de inte fått
            barnomsorg. Resultatet är att en ond cirkel uppstått: Ingen barnomsorg
            betyder inget jobb, och inget jobb betyder ingen barnomsorg.
          </note>
          <note>
            Jag kan alltså inte se annat än att behovet av barnomsorg i dag
            är långt ifrån täckt.
          </note>
          <note>
            Så till frågan om lagen om barnomsorg. Jag får ett utförligt
            svar om bakgrunden till svårigheterna i detta avseende. Men återigen:
            inget datum och inget egentligt svar.
          </note>
          <note>
            Jag vill avsluta den här första omgången med att fråga: Är det
            inte fråga om att inrätta en barnakut snarare än en bankakut i
            vårt land?
          </note>
          <note type="speaker">
            Anf. 3 SYLVIA LINDGREN (s):
          </note>
          <note>
            Fru talman! Jag tycker att Bengt Westerberg vid många tillfällen
            uttryckt sig mycket klokt i sociala frågor. Men precis som Eva
            Zetterberg fick också jag när jag läste svaret en känsla av att
            steget är litet långt till den debatt som vi hade här för ungefär
            en månad sedan. Då sade Bengt Westerberg att storstäderna hade
            missgynnats när det gäller statsbidragssystemen. Han förklarade
            också att skattestoppet för kommunerna är en fråga som man senare
            får ta ställning till. Men kom ihåg, sade han, att det bara gäller
            för 1993.
          </note>
          <note>
            Det är en sak att uttrycka sig klokt. Men det räcker inte, speciellt
            inte när man, som Bengt Westerberg gör, är i regeringsställning.
            Jag tycker att steget från ord till handling är långt. Det tycker
            jag att jag fått klart belägg för i och med det här interpellationssvaret.
          </note>
          <note>
            Inte heller jag kan ur interpellationssvaret utläsa något direkt
            svar på Eva Zetterbergs fråga nr 1:
          </note>
          <note>
            Tänker regeringen vidta några åtgärder mot besparingar som drabbar
            barn och ungdom före
          </note>
          <note>
            1994?
          </note>
          <note>
            Däremot tycker jag mig se att man vill utöka kraven på kommunerna
            utan att ge några pengar. Till vilken hjälp, Bengt Westerberg,
            är lagregleringar om kommunernas ansvar på barnomsorgsområdet
            när man i praktiken nedrustar barnomsorgen? Det finns en mängd
            exempel i det sammanhanget:
          </note>
          <note>
            idrottsrörelsen, Vår teater, skolan, fritidsverksamheten, mellanstadieverksamheten,
            de allt större barngrupperna, de förändringar som sker via schabloniseringen
            av lokalersättningarna osv. Detta innebär många förändringar för
            barnen, som flyttas runt som små marionetter. De får byta både
            kamrater och personal. Den, ack, så viktiga trygghet som barndomen
            skall präglas av sätts ur spel.
          </note>
          <note>
            Sedan måste jag på en annan punkt göra en kommentar till Bengt
            Westerbergs interpellationssvar. Det talas om landstingets vårdgaranti
            som utfärdades 1991. Men det är fel,
          </note>
          <note>
            Bengt Westerberg, att hävda att det här ägde rum inom i praktiken
            oförändrade ekonomiska ramar.
          </note>
          <note>
            Både stat och landsting satsade extra medel för att komma till
            rätta med de köproblem, de proppar, som fanns inom sjukvården
            och som var ett steg när det gällde att införa vårdgarantin. I
            första hand handlade det om kranskärls- och starrsjukdomar.
          </note>
          <note>
            Jag vet att staten sköt till 400 miljoner kronor till landstingen
            på detta område. Jag vet också att 400
          </note>
          <note>
            miljoner kronor satsades på Försäkringskassan och
          </note>
          <note>
            AMS bl.a. för rehabiliteringsinsatser på nämnda område.
          </note>
          <note>
            Stockholms läns landsting erhöll 67 mkr för 1991
          </note>
          <note>
            och 83 mkr för 1992. Dessutom vet jag att man nu undersöker hur
            de här pengarna skall användas.
          </note>
          <note>
            Bl.a. vill man använda dem för psykiatrin. Det är nödvändiga
            incitament från staten, och man har också lyckats i det avseendet.
            Därför tycker jag att det är fel att nu jämföra detta med de lagregleringar
            som man vill ha vad gäller kommunerna. Inte ett ord sägs om att
            kommunerna skall få möjligheter, att de skall få hjälp från staten
            för att klara barnomsorgen. Det är därför som jag har en annan
            uppfattning.
          </note>
          <note type="speaker">
            Anf. 4 CHATRINE PÅLSSON (kds):
          </note>
          <note>
            Fru talman! I en ekonomiskt svår situation är det av stor betydelse
            att man tar hänsyn till långsiktiga grundläggande synpunkter vid
            planering och prioritering. Viktigast av allt i barnomsorgen är
            att vi utgår från vad som är bäst för barnen. Det kan ingen avgöra
            bättre än barnens föräldrar. Alla barn är inte lika. Därför är
            det så oerhört angeläget med valfrihet på barnomsorgens område.
            Den hittills förda familjepolitiken har tyvärr inte gett utrymme
            för detta.
          </note>
          <note>
            Därför är det positivt att Bengt Westerberg i sitt interpellationssvar
            understryker att det skall införas ett vårdnadsbidrag som är lika
            för alla barn i åldern 1--3 år, vilket innebär att familjerna
            i framtiden kan avgöra om denna vårdlön skall användas till kommunal
            barnomsorg, familjehem, kooperativ etc. Den ena föräldern kan
            också välja att vara hemma på hel- eller deltid. Eller också jobbar
            kanske båda deltid. Jag är övertygad om att en sådan valfrihetsreform
            kommer att vara positiv för alla småbarnsföräldrar.
          </note>
          <note>
            Fru talman! En annan fråga som socialministern tar upp i sitt
            interpellationssvar är frågan om en barnomsorgslag. Som jag ser
            saken måste vi vara restriktiva med tvångslagar för kommunerna.
            Vi måste se till att kommunernas självbestämmande inte tas ifrån
            dem. Det finns många dugliga och mycket duktiga och kompetenta
            politiker i kommunerna. Det är där och av dem som prioriteringarna
            skall göras. Det är också viktigt att vi är observanta på att
            de grupper som saknar rättighetslagar inte ställs utanför samhällets
            stöd.
          </note>
          <note>
            Det går inte heller att stifta en barnomsorgslag om verklig valfrihet
            för småbarnsföräldrar inte finns.
          </note>
          <note>
            Därför måste i så fall vårdnadsbidrag och en barnomsorgslag införas
            samtidigt.
          </note>
          <note>
            Vidare sade socialministern i sitt interpellationssvar att han
            ville lyfta fram vikten av att vi levererar vad medborgarna vill
            ha. Det vill jag också mycket kraftigt understryka. En klar majoritet
            av svenska folket föredrar någon form av vårdnadsersättning.
          </note>
          <note>
            Det har olika undersökningar och rapporter visat.
          </note>
          <note>
            Det är därför min förhoppning, fru talman, att man även på detta
            område vill gå medborgarna till mötes och att det så snart som
            möjligt kommer ett förslag från regeringen om införandet av ett
            vårdnadsbidrag.
          </note>
          <note>
            Anf. 5 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! För att börja med den sista frågan vill jag säga
            att jag meddelat i budgetpropositionen, och jag upprepar detta
            nu, att det kommer ett förslag så snart de samhällsekonomiska
            förutsättningarna medger. Min bedömning är att ett vårdnadsbidrag
            är en reform som kostar en hel del pengar. De pengarna finns,
            dess värre, inte för närvarande. Förhoppningsvis utvecklas ekonomin
            positivt, så att vi får möjligheter att lägga fram ett förslag
            här.
          </note>
          <note>
            Litet annorlunda förhåller det sig med barnomsorgen, därför att
            barnomsorgen -- det framgick av ett tidigare exempel -- är en
            viktig förutsättning för att t.ex. ensamstående kvinnor eller
            småbarnsföräldrar som lever ihop över huvud taget skall kunna
            försörja sig. Därför är det nödvändigt att det finns barnomsorg
            för alla.
          </note>
          <note>
            Jag talade om ändringar i socialtjänstlagen där det skall klargöras
            att kommunerna skall ha skyldighet att tillhandahålla barnomsorg.
            Ett syfte med detta är naturligtvis att uppnå full behovstäckning,
            ett mål som regeringen redan i sin första regeringsförklaring
            har ställt sig bakom. Så nog har
          </note>
          <note>
            Eva Zetterberg fått svar på den frågan genom mitt interpellationssvar.
          </note>
          <note>
            Eva Zetterberg och Sylvia Lindgren tar också upp en rad frågor
            som inte aktualiserats i framställda interpellation. Således har
            jag heller inte kommenterat dessa frågor. Det gäller det kommunala
            skattestoppet, statsbidragen till storstäder och mycket annat.
            Dessa saker kan också diskuteras i den här interpellationsdebatten.
          </note>
          <note>
            Men jag tycker att redan de åtta frågor som Eva
          </note>
          <note>
            Zetterberg ställt till mig är tillräckligt. Sylvia
          </note>
          <note>
            Lindgren är dock välkommen att ställa andra frågor till mig.
            Jag svarar gärna på dem också.
          </note>
          <note>
            Eva Zetterberg lutade sig i mångt och mycket i sin kritik mot
            SKTF:s rapport. Det finns säkert en hel del uppgifter i den rapporten
            som är riktiga och som det finns skäl att ta fasta på. Men några
            uppgifter i den här rapporten är så uppseendeväckande att jag
            har bett medarbetare ringa runt för att kontrollera om uppgifterna
            är korrekta eller inte. Det gäller t.ex. påståenden om att man
            i Stockholm och
          </note>
          <note>
            Göteborg har minskat resurserna för barn med särskilda behov.
            Det gäller också påståenden om att man i Norrköping skulle ha
            barngrupper med bara 1,7 anställda. Dessa uppgifter är felaktiga.
          </note>
          <note>
            Det är inte sant att resurserna i t.ex. Stockholm har minskats.
            Tvärtom har man ökat resurserna till barn med särskilda behov.
            I Norrköping finns det inget exempel på barngrupper med bara 1,7
          </note>
          <note>
            anställda, i varje fall inte i förskolan. Beträffande fritidsverksamheten
            vågar jag inte svära på hur det är.
          </note>
          <note>
            Det råder inget tvivel i varje fall beträffande den artikel i
            Dagens Nyheter som SKTF:s ordförande
          </note>
          <note>
            Sture Nordh nyligen skrev. I artikeln har han hårdragit och ibland
            kanske felaktigt återgivit en del av de uppgifter som inhämtats
            från SKTF:s sida.
          </note>
          <note>
            En hel del saker sker när det gäller barn med särskilda behov.
            Jag har tidigare i riksdagen redovisat det projekt, Barn i fokus,
            som bedrivs av
          </note>
          <note>
            Socialstyrelsen med särskilt anvisade medel. Syftet är just att
            dra i gång ett antal projekt som kan bli goda förebilder på olika
            håll i landet för hur man möter särskilt utsatta barn. Det här
            projektet bedrivs för närvarande med stor framgång. Vi hoppas
            att det skall ge konkreta resultat ute i landet. Det är ett treårigt
            projekt. Man är nu inne på det andra året.
          </note>
          <note>
            Eva Zetterberg tog också upp frågan om barn till arbetslösa föräldrar.
            Jag har tidigare i en debatt här i riksdagen besvarat samma fråga.
            Jag konstaterade då att det är min bestämda uppfattning att också
            de barn som börjat i barnomsorgen och vars föräldrar blir arbetslösa
            bör få fortsätta. De behöver kanske inte barnomsorg hela dagen.
            Men en stor del av dagen är det rimligt att det får sådan. Såvitt
            jag förstår var det också Kommunförbundets uppfattning i de överläggningar
            som vi hade i höstas. Det är bakgrunden till det initiativ som
            jag beskrivit i mitt interpellationssvar, dvs. att man skall låta
            Kommunförbundets länsavdelningar visa upp hur bra modeller kan
            skapas när det gäller att erbjuda också de här barnen barnomsorg.
          </note>
          <note>
            Sedan var Eva Zetterberg besviken över att jag inte angett något
            datum för när vår proposition läggs fram. Jag är ledsen att jag
            inte kan ange ett exakt datum. Men denna vår kan jag i alla fall
            säga att propositionen kommer att läggas fram. Det är en ganska
            god tidsprecisering. Vi på
          </note>
          <note>
            Socialdepartementet arbetar för närvarande med propositionen.
            Det är alltså fråga om månader innan jag kan redovisa den för
            riksdagen.
          </note>
          <note>
            Sylvia Lindgren sade att det pågår en nedrustning av barnomsorgen.
            Jag delar inte riktigt den uppfattningen. Det sker förvisso stora
            förändringar inom barnomsorgen. Vidare är det sant att en av förändringarna
            är att barngrupperna nu blir större än vad de var för några år
            sedan. Då var målet att det skulle vara 15 barn i varje grupp.
            I dag finns det ofta betydligt fler barn i en grupp. Det kan vara
            upp till 20 barn i en grupp. Undantagsvis är det t.o.m.
          </note>
          <note>
            fler än 20 barn. Denna utveckling tycker jag att det finns stor
            anledning att analysera med avseende på effekterna. Men den forskning
            som finns, bl.a. den som utförts av Gunni Kärrby i Göteborg, visar
            att detta med stora barngrupper inte nödvändigtvis innebär att
            man gör avkall på kvaliteten. Det undantag som Gunni Kärrby nämner
            är områden med en särskild social problematik. I andra områden
            kan man mycket väl ha större barngrupper, under förutsättning
            att det finns väl utbildad personal och att verksamheten struktureras
            bättre.
          </note>
          <note>
            Detta är bakgrunden, som jag sagt, till den förlängning av förskollärarutbildningen
            som regeringen nyligen har lagt fram förslag om till riksdagen.
          </note>
          <note>
            Så en kommentar till frågan om vi skall ta några initiativ före
            1994. Ja, det är självklart att vi, om
          </note>
          <note>
            Socialstyrelsens rapport skulle peka på att en alarmerande utveckling
            är på gång -- jag talar då om en mera systematisk genomgång där
            man inte bara lutar sig mot tidningsartiklar -- är beredda att
            ta initiativ redan nu. Men mitt svar till Eva
          </note>
          <note>
            Zetterberg var att jag vill avvakta Socialstyrelsens rapport,
            som kommer nästa vecka, innan jag svarar på frågan om det nu är
            aktuellt med speciella initiativ från regeringens sida.
          </note>
          <note type="speaker">
            Anf. 6 EVA ZETTERBERG (v):
          </note>
          <note>
            Fru talman! Jag skall börja med den sista frågan.
          </note>
          <note>
            Det var bra att socialministern korrigerade på den punkten och
            sade att regeringen är villig att vidta åtgärder före 1994 om
            det skulle visa sig nödvändigt. Sedan kan vi diskutera i vilka
            situationer det kan vara nödvändigt.
          </note>
          <note>
            Vad gäller SKTF:s rapport vill jag säga att jag också skall kontrollera
            den information som där ges. Jag har i alla fall inte hittills
            fått belägg för att uppgifterna i rapporten skulle vara falska
            eller felaktiga. Naturligtvis är det viktigt att kontrollera dessa
            fakta.
          </note>
          <note>
            Så till frågan om barn till arbetslösa och deras rätt till barnomsorg
            eller inte och om barn till föräldralediga. Här tycker jag att
            Bengt Westerberg kommer litet väl lindrigt undan. Naturligtvis
            är det bra med kampanjer och att lyfta fram goda exempel. Men
            här i Stockholm och i många andra kommuner räknar man ihop de
            barn som inte går på dagis på heltid. Tre eller fyra barn kan
            dela på en plats. Om flera barn delar på en plats tycker kanske
            föräldrarna inte att det är lämpligt att ett barn går mellan kl.
            06.30 och 10.00 och de övriga som delar på platsen mellan kl.
            10.00 och 13.00. Något barn behöver kanske omsorg mellan kl. 17.00
            och 19.00.
          </note>
          <note>
            Jag skulle tro att de allra flesta vill att barnen går mellan
            kl. 09.00 och 12.00 eller mellan kl. 12.00 och
          </note>
          <note>
            15.00 osv.
          </note>
          <note>
            Naturligtvis innebär detta en belastning för det dagis där de
            här barnen är inskrivna. Därför kan det vara svårt att genomföra
            detta på ett bra sätt.
          </note>
          <note>
            Också barngruppernas storlek vill jag kommentera.
          </note>
          <note>
            Jag tror också att man med bättre utbildad personal på många
            håll kan klara större grupper. Jag tror inte att det är en självskriven
            regel att det skall vara ett visst antal barn och ett visst antal
            anställda. Men av
          </note>
          <note>
            Bengt Westerbergs svar att döma kan det vara hur många barn som
            helst och att det ändå inte uppstår några problem. Det ifrågasätter
            jag. Men sedan får vi kontrollera om siffrorna i Norrköping stämmer
            eller inte.
          </note>
          <note>
            Redan i dag finns det dock väldigt stora barngrupper i Stockholmsområdet.
            Det innebär svårigheter för den pedagogiska verksamheten.
          </note>
          <note>
            I frågan om avgifter säger Bengt Westerberg att avgiften inte
            skall vara ett hinder för att ha barn i barnomsorg. Men hur stämmer
            då detta med regeringens uttalade vilja att lägga sig i exempelvis
          </note>
          <note>
            Kammarrättens beslut om mellanstadiefritis? Man har ju diskuterat
            att införa en avgift om 3 000 kr för mellanstadieelever. Statsministern
            har gått ut och sagt att om Kammarrätten ålägger kommunerna att
            hålla med barnomsorg för mellanstadiebarn, överväger man från
            regeringens sida att ändra socialtjänstlagen. Det är också rätt
            hårresande.
          </note>
          <note>
            Till slut: Frågan om barnomsorgen hör ihop med kommunernas ekonomi.
            Man kan inte, som socialministern säger, ställa ökade krav på
            kommunerna samtidigt som man så att säga slår undan benen för
            kommunerna, vilka vill ge en bra barnomsorg.
          </note>
          <note type="speaker">
            Anf. 7 SYLVIA LINDGREN (s):
          </note>
          <note>
            Fru talman! Jag blev något förvånad när Bengt
          </note>
          <note>
            Westerberg sade att jag tog upp andra frågor.
          </note>
          <note>
            Skattestoppet och statsbidragen nämndes.
          </note>
          <note>
            Men Eva Zetterbergs första fråga var: Tänker regeringen vidta
            några åtgärder mot besparingar som drabbar barn och ungdomar före
            1994? Jag tycker att nämnda saker mycket klart inryms i den frågan.
            Efter Bengt Westerbergs öppningar i den tidigare interpellationsdebatten
            tycker jag att ställda fråga verkligen hör hemma i den här debatten.
            Pengar och kommunernas ekonomi är ju det som i mångt och mycket
            styr barnomsorgen.
          </note>
          <note>
            Det är också de frågorna som vi diskuterar här.
          </note>
          <note>
            Bengt Westerberg höll heller inte med mig i fråga om nedrustningen
            inom barnomsorgen. Mitt resonemang bygger på dels de indikationer
            jag får när jag läser tidningar, dels indikationer från kommunerna
            och socialdistrikten. Inte minst gäller det indikationer som jag
            får från mitt eget bostadsområde. Jag bor i Dalen, strax söder
            om
          </note>
          <note>
            Stockholm, och där är de här problemen stora. Man drar in bidragen
            till idrottsrörelser. Man drar både ner och in verksamheter för
            skolor, fritidshem och mellanstadieverksamhet. Dessutom förändras
            spelreglerna inom barnomsorgen. Jag kan inte se detta som något
            annat än just en nedrustning.
          </note>
          <note>
            I anvisningar till anordnare av enskild barnomsorg, där barnomsorgspeng
            nu utgår, ställs inga krav på att anordnaren skall uppge pedagogisk
            inriktning för verksamheten. Man behöver t.ex. inte följa
          </note>
          <note>
            Socialstyrelsens pedagogiska program.
          </note>
          <note>
            Man har också frångått kravet för enskilda anordnare på hur stora
            ytor barnomsorgslokalen skall ha. Om man drar ut frågan till sin
            spets betyder detta att det får vara hur många barn som helst
            på hur liten yta som helst. Man ställer inte heller några krav
            på pedagogiskt utbildad personal för att driva enskild barnomsorg.
          </note>
          <note>
            Detta sammantaget tycker jag faktiskt visar att kvaliteten inom
            verksamheten är av underordnad betydelse för den borgerliga majoriteten.
            Då är min fråga till Bengt Westerberg om det här också stämmer
            överens med Bengt Westerbergs syn.
          </note>
          <note type="speaker">
            Anf. 8 CHATRINE PÅLSSON (kds):
          </note>
          <note>
            Fru talman! Först några ord till Eva Zetterberg. Jag uppskattar
            mycket det engagemang som Eva
          </note>
          <note>
            Zetterberg känner för barnomsorgen. Jag uppskattar också det
            engagemang som man känner för att det skall vara god kvalitet.
            Jag tycker att det är viktigt att verkligen lyfta fram de barn
            som far illa.
          </note>
          <note>
            Samtidigt har vi ideologiskt helt annan syn på hur man skall
            bemöta det här. Vi kristdemokrater är säkra på att föräldrarna
            är oändligt viktiga för barnen och hela barnens situation. Som
            jag sade tidigare är barn olika och behöver alltså barnomsorgsformer
            i olika utsträckning. Därför tror jag ändå att vi måste lyfta
            fram föräldrarnas roll i hela barnomsorgen.
          </note>
          <note>
            Barnomsorg och även föräldraledighet för arbetslösa föräldrar
            tycker jag är en sak som kommunerna själva får bedöma. Det är
            så olika situation i kommuner. Jag kan inte förstå varför kommunerna
            alltid skall komma i en så dålig dager när man talar om detta.
            Det verkar som om kommunpolitikerna inte förstår någonting. Men
            de är kompetenta och duktiga. Vi måste ha tilltro till dem och
            låta dem fatta besluten.
          </note>
          <note>
            Så till socialministerns uttalande när det gäller vårdlönen.
            Jag tycker att det känns väldigt bra. Jag är ingen ekonom, men
            jag känner många som är duktiga på att räkna. Jag skall åtminstone
            göra allt från min lilla obetydelsefulla horisont för att försöka
            få fram siffror. Det är viktigt att vi gör en rättvis bedömning
            och att vi öppnar möjligheter för olika alternativ. Det är hela
            regeringens andemening i den framtida välfärdspolitiken.
          </note>
          <note>
            Anf. 9 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Låt mig börja med Sylvia Lindgren den här gången.
            Hon säger att hon blev förvånad över mitt svar. De svar jag lämnat
            i tidigare interpellationsdebatter gäller fortfarande. Därför
            tycker jag att jag inte behöver upprepa dem vid varje interpellationsdebatt
            jag har här. Jag koncentrerar mig i stället på de frågor som ställs.
          </note>
          <note>
            Det tycker jag är en rimlig princip. För säkerhets skull vill
            jag understryka att det jag sade i den förra interpellationsdebatten
            fortfarande gäller, så slipper jag gå igenom alla de punkterna.
          </note>
          <note>
            Sylvia Lindgren nämnde att man drar ner bidrag och sparar på
            olika sätt i kommunerna. Det är alldeles riktigt. Kommunerna liksom
            enskilda, företag och hela samhället har i dag mycket stora ekonomiska
            problem. Då måste man prioritera och dra ned på några områden
            för att få över resurser på andra områden. Då kan det naturligtvis
            vara riktigt att låta t.ex. idrottsrörelsen drabbas genom att
            man inte med kommunal personal kan hålla anläggningar öppna lika
            lång tid som man har kunnat göra tidigare.
          </note>
          <note>
            Jag tycker att det är rimligt att man i ett sådant läge faktiskt
            ställer sig frågan: Hur skall vi bära oss åt för att hålla hockeyrinken,
            fotbollsplanen eller vad det nu kan vara fråga om öppen lika lång
            tid som tidigare men med hälften så stora ekonomiska resurser?
            Det är mycket möjligt att föreningar och enskilda kan ställa upp
            och göra insatser för att t.ex. på detta område se till att det
            inte blir någon standardförsämring. Jag tycker inte att det är
            orimligt att man på det sättet försöker få människor och organisationer
            att ställa upp för att klara en svår ekonomisk situation.
          </note>
          <note>
            Sylvia Lindgren tog sedan upp frågan om kvalitetskravet, krav
            på utbildning och erfarenhet inom barnomsorgen. Faktum är att
            det enda område där vi har ställt krav på utbildning och erfarenhet
            var enskild barnomsorg så länge vi hade statsbidrag till enskild
            barnomsorg. Men på den kommunala barnomsorgen har det inte ställts
            några som helst kvalitetskrav. I den lag som vi nu håller på att
            förbereda är det vår avsikt att ställa samma kvalitetskrav på
            kommunal barnomsorg som vi hittills har ställt på enskild barnomsorg.
            Det behövs någon form av kvalifikation. Jag tycker att det rimliga
            är att man i lagstiftningen, precis som vi gjorde i fråga om enskild
            barnomsorg, talar om vilka krav som ställs på utbildning och erfarenhet
            hos den personal som skall verka inom barnomsorgen.
          </note>
          <note>
            Däremot tycker jag att det är att gå för långt om statsmakterna
            skall ha synpunkter på hur stora ytor det skall vara, hur lokalen
            skall vara utformad, hur höga toaletterna skall vara osv. Detta
            tror jag att man med varm hand kan överlåta åt kommunpolitiker
            och föräldrar att bevaka för att se till att det blir på rimligt
            sätt.
          </note>
          <note>
            Eva Zetterberg tog upp det här med barnomsorg för arbetslösa,
            och även Chatrine Pålsson var inne på den frågan. Jag vill gärna
            säga att jag tyvärr inte tycker som Chatrine Pålsson, att man
            riktigt kan lita på kommunerna på den punkten. Väldigt många kommuner
            i landet -- det handlar om många tiotal kommuner, kanske hälften
            av landets kommuner -- har infört regler som innebär att barn
            till arbetslösa inte får vara på dagis. Då bortser man just från
            barnens bästa, det som Chatrine Pålsson underströk i sitt första
            inlägg.
          </note>
          <note>
            För barn som har varit på dagis under ett eller flera år, har
            sina kamrater där och är vana att få träffa sina fröknar eller
            i bästa fall manliga förskollärare på dagis, är det naturligtvis
            viktigt med kontinuiteten i dessa kontakter, så att det inte blir
            ett avbrott på ett eller två år och att de sedan skall fortsätta
            med verksamheten. Därför är det oerhört angeläget att dessa barn
            får gå kvar på dagis, även om man ibland av ekonomiska skäl något
            måste korta den tid som de skall vara där. Så jag tycker att denna
            fråga är viktig. Jag återkommer som sagt till den frågan i samband
            med det förslag som vi skall redovisa senare i vår.
          </note>
          <note>
            Eva Zetterberg sade att hon fick det intrycket av mitt svar att
            barngrupperna kunde vara hur stora som helst. Det är väl inte
            riktigt det intrycket man får om man läser vad jag faktiskt sade
            i mitt interpellationssvar. Jag sade där att även om det i allmänhet
            är acceptabelt med något större barngrupper än vad som tidigare
            var vanligt, är det uppenbart att det finns gränser för hur stora
            grupperna kan vara för att sociala och pedagogiska mål skall nås.
            Det är någonting helt annat än det
          </note>
          <note>
            Eva Zetterberg påstod.
          </note>
          <note>
            Sedan kom Eva Zetterberg tillbaka, som i många tidigare debatter,
            till mellanstadieverksamheten i
          </note>
          <note>
            Stockholm. Jag förstår att Eva Zetterberg är personligt berörd
            av detta och därför tycker att det är en viktig fråga. Det tycker
            jag också, även om jag ännu inte är personligt berörd av den.
            Förslaget på avgift på 3 000 kr var ett tjänstemannaförslag.
          </note>
          <note>
            Det har aldrig varit politiskt förankrat och är över huvud taget
            inte aktuellt i Stockholm. Jag tycker inte det finns anledning
            att diskutera det nu.
          </note>
          <note>
            Ansvarsfulla kommunalpolitiker reagerade när uppgiften kom ut
            och sade att man aldrig kommer att genomföra förslaget. Det kommer
            alltså inte att bli sådana avgifter, utan betydligt blygsammare.
          </note>
          <note>
            Statsministern har talat om vad man skulle kunna göra för förändringar
            i lagen, om kammarrätten skulle tolka socialtjänstlagen så att
            man inte får lägga upp fritidsverksamheten på det sätt som gjorts
            i Stockholm inom ramen för skolan. Jag delar hans uppfattning
            på den punkten. Om lagen skall tolkas så att det är omöjligt,
            att man måste ha fristående fritidsverksamhet på det sätt som
            vi hittills har haft, då tycker jag också att det är motiverat
            att ändra socialtjänstlagen. På den punkten finns det inga som
            helst delade meningar mellan mig och statsministern.
          </note>
          <note>
            Till sist, fru talman, vill jag understryka att jag självfallet
            delar Chatrine Pålssons uppfattning --
          </note>
          <note>
            jag tror att det också gäller Sylvia Lindgren och Eva
          </note>
          <note>
            Zetterberg -- att föräldrarna och familjen är viktiga. Detta
            är inte en politisk fråga där vi behöver ha några motsättningar.
            Men det jag möjligen ibland reagerar emot när Chatrine
          </note>
          <note>
            Pålsson och andra företrädare för kds talar om detta är att ni
            aldrig riktigt erkänner att också dagis faktiskt är bra för barnen,
            att det är mycket hög kvalitet på svenska dagis och att dagis
            är viktiga för att framför allt kvinnor skall få möjlighet att
            förvärvsarbeta.
          </note>
          <note>
            Därför är det viktigt att se till att det finns dagis för de
            föräldrar som vill ha det. Detta är bakgrunden till att jag tycker
            att det är angeläget, och regeringen står bakom den uppfattningen,
            att vi får en utvidgad lagreglering på det här området.
          </note>
          <note>
            Talmannen anmälde att Sylvia Lindgren och
          </note>
          <note>
            Chatrine Pålsson anhållit att till protokollet få antecknat att
            de inte ägde rätt till ytterligare inlägg.
          </note>
          <note type="speaker">
            Anf. 10 EVA ZETTERBERG (v):
          </note>
          <note>
            Fru talman! Jag undrar: Var går Bengt Westerbergs gräns för gruppstorleken
            inom barnomsorgen? Jag kunde tydligt läsa i svaret att det finns
            en gräns, men Bengt Westerberg vill inte tala om för oss var gränsen
            går. Därav drog jag den slutsats som jag nämnde tidigare.
          </note>
          <note>
            Jag vill ta upp frågan om avgifter igen. Visst har det sagts
            att förslaget om 3 000 kr i fritidsavgift på mellanstadiet var
            en tjänstemannaprodukt. Men redan i fråga om barnomsorg för förskolebarn
            i
          </note>
          <note>
            Stockholms län finns det nivåer som är klart oacceptabla: exempelvis
            i Solna 3 000 kr för ett barn. I Nacka höjde man nyligen avgiften
            med
          </note>
          <note>
            40 %. En ensamstående förälder skulle alltså inte ha råd att
            arbeta heltid längre utan övervägde att ta emot erbjudet deltidsarbete
            och arbeta halvtid för att slippa högre dagisavgifter. Det går
            alltså inte att blunda för att avgifterna är ett klart hinder
            för en hel del föräldrar.
          </note>
          <note>
            När det gäller att erbjuda arbetslösa dagisplats för sina barn
            finns det naturligtvis olika former för detta. Det går att genomföra
            på ett bra sätt. Men i dag kan det vara svårt för personal och
            barn att se detta som värdefullt. Det finns problem, även där
            man erbjuder dagis. Det är svårt att få det att fungera med tider,
            då fler barn skall dela på en plats utan att störa barngruppen
            i övrigt.
          </note>
          <note>
            Slutligen vill jag ta upp frågan om familjen, som också Chatrine
            Pålsson tog upp. Jag tror att familjen är viktig för alla. Det
            är ju ingen partifråga. Det är inget parti som har ensamrätt på
            att vilja värna barn och familjer. Däremot har vi olika idéer
            om familjepolitikens utformande. Jag kan inte se någon som helst
            motsättning mellan att stärka familjen, stärka föräldrarnas möjligheter
            att vara mer tillsammans med sina barn, och rätt till en bra barnomsorg.
            Det ligger ingen konflikt i detta.
          </note>
          <note>
            Det går att göra båda delarna, och det måste man göra.
          </note>
          <note>
            Jag undrar varför Chatrine Pålsson är så engagerad i kommunernas
            rätt att få avgöra om de skall erbjuda barnomsorg för barn till
            arbetslösa.
          </note>
          <note>
            Annars talar man om valfrihet för föräldrar. Varför skulle inte
            kommunerna kunna åläggas denna skyldighet, medan föräldrarna får
            avgöra om de behöver sådan barnomsorg eller inte?
          </note>
          <note>
            Fru talman! Till sist vill jag bara instämma i det som
          </note>
          <note>
            Sylivia Lindgren tog upp och understryka detta.
          </note>
          <note>
            Det går inte att diskutera barnomsorg och liknande frågor isolerat
            utan att se till kommunernas möjligheter att på ett seriöst sätt
            bedriva barnomsorg, att värna både om att ge så många som möjligt
            plats och om att ge en god kvalitet i barnomsorgen. Detta går
            inte att genomföra, när man samtidigt minskar statsbidragen och
            på andra sätt gör det omöjligt för kommunerna att bedriva en bra
            barnomsorg. Därför vill jag gärna skicka med detta till regeringen:
            Fundera på en barnakut i stället för eller tillsammans med en
            bankakut!
          </note>
          <note>
            Anf. 11 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Eva Zetterberg frågade var gränsen går, om den går
            vid 18, 19, 20, 21 eller 22 barn. Jag kan inte svara på den frågan.
            Man måste pröva sig fram för att se hur grupperna fungerar. Det
            finns i dag barngrupper med 18 och upp till 22 barn. Jag tror
            att det beror väldigt mycket på vilken utbildning personalen har
            och hur verksamheten struktureras.
          </note>
          <note>
            Jag skall om några veckor åka ned till Reggio nell'Emilia i Italen,
            där det bedrivs barnomsorg i ganska stora grupper. Vi har också
            vissa planer på att i samarbete med Lärarhögskolan i Stockholm
            sätta i gång en försöksverksamhet baserad på den pedagogik som
            används i Reggio nell'Emilia. De som har varit där vittnar om
            att verksamheten fungerar mycket väl, fast man har betydligt större
            barngrupper än vad man har i Sverige. Jag tycker att det är en
            intressant verksamhet. Det skall bli spännande att åka dit och
            se hur den fungerar. Det är möjligt att jag kan ge ett mer konkret
            svar till
          </note>
          <note>
            Eva Zetterberg när jag kommer hem från Italien.
          </note>
          <note>
            Eva Zetterberg nämnde några kommuner, där avgifterna har höjts
            eller är mycket höga. Det är riktigt att avgifterna har höjts
            kraftigt i Nacka, men det var från en mycket låg nivå. Jag tror
            inte att
          </note>
          <note>
            Nacka ens efter denna höjning ligger extremt högt när det gäller
            barnomsorgsavgifter. Om avgiften är
          </note>
          <note>
            3 000 kronor i Solna, är det i varje fall inte någon enhetlig
            avgift, utan det kan i så fall vara en avgift som drabbar personer
            med goda inkomster. Jag tycker i princip att man skall ha en enhetsavgift,
            men man får naturligtvis acceptera att kostnaden i kommuner med
            inkomstrelaterad avgift blir något högre för personer med högre
            inkomster.
          </note>
          <note>
            Fru talman! Jag vill ändå återkomma till den viktigaste delen
            i mitt svar, nämligen att det är angeläget att nu komplettera
            socialtjänstlagen, eftersom barnomsorgsbidragen är avskaffade,
            så att det klart framgår att kommunerna har skyldighet att tillhandahålla
            barnomsorg för de föräldrar som efterfrågar sådan. Tidigare hade
            statsmakterna både soiclatjänstlagen och statsbidragen för att
            kunna påverka kommunerna.
          </note>
          <note>
            Nu avskaffades statsbidragen vid det gångna årsskiftet, och därför
            är det nödvändigt att det framgår alldeles tydligt av socialtjänstlagen
            vilka skyldigheter kommunerna har. Jag återkommer till riksdagen
            senare i vår med ett förslag på denna punkt.
          </note>
          <note>
            Jag instämmer med Eva Zetterberg och Sylvia
          </note>
          <note>
            Lindgren att kommunernas situation inte kan diskuteras utan att
            man ser till hela samhällsekonomin. Även om man befinner sig i
            opposition hjälper det ju inte att stå här i talarstolen och säga
            att alla områden skall ha mer resurser. Det är ett faktum att
            åtminstone Socialdemokraterna --
          </note>
          <note>
            jag vet inte hur det är med Vänsterpartiet -- har accepterat
            att kommunerna inte skall tillföras ytterligare resurser inför
            1994. Man hade vissa synpunkter på hur stora statsbidragen skulle
            vara inför 1993, men inför 1994 accepterade man de resursramar
            som finns. Därmed följer också krav på hårda prioriteringar och
            effektiviseringar. Låt oss då diskutera hur detta skall ske, i
            stället för att bara räkna upp område efter område och säga att
            det skall vara mer resurser till allting. Det vill jag också,
            men dessa resurser finns inte.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:73 om
          </note>
          <note>
            Arlandabanan
          </note>
          <note>
            Anf. 12 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Ines Uusmann har frågat mig vilka långsiktiga överväganden
            som ligger bakom regeringens beslut om splittring av Arlandabanan
            vad gäller Mälardalens trafikförsörjning ur ett miljömässigt acceptabelt
            perspektiv.
          </note>
          <note>
            Arlanda är Sveriges viktigaste flygplats. Den fungerar som ett
            nav i den nationella flygtrafiken.
          </note>
          <note>
            Från Arlanda går det också att flyga praktiskt taget överallt
            i världen. Enligt min mening är det därför viktigt att knyta Arlanda
            flygplats till det nationella järnvägsnätet.
          </note>
          <note>
            När Arlandabanan är färdigbyggd kommer den att fylla två viktiga
            funktioner. Arlandabanan kan ses dels ur ett lokalt perspektiv
            för resor mellan
          </note>
          <note>
            Stockholm och Arlanda, dels ur ett regionalt eller nationellt
            perspektiv. Inte minst miljöskäl talar för en väl fungerande och
            trafiksäker lösning för trafiken till Arlanda flygplats.
          </note>
          <note>
            Regeringens ambition är att finansiera en så stor del som möjligt
            med privat riskkapital. En sådan ambition frigör medel till andra
            angelägna infrastrukturprojekt.
          </note>
          <note>
            Möjligheterna till privat finansiering har studerats ett flertal
            gånger och nu senast av Delegationen för infrastrukturinvesteringar
            (K 1991:04). I den rapport som delegationen har redovisat framgår
            att det inte går att finansiera utbyggnaden av hela
          </note>
          <note>
            Arlandabanan med privat kapital. Därför är det naturligt att
            dela upp projektet i flera etapper.
          </note>
          <note>
            För att åstadkomma en så stor andel extern finansiering som möjligt
            bör därför projektet delas upp på ett sådant sätt att marknadsförutsättningarna
            blir så goda som möjligt. Regeringens beslut innebär således att
            för delen Rosersberg--Arlanda inkl. Arlanda station eftersträvas
            en så stor privat finansiering som möjligt.
          </note>
          <note>
            De övriga delarna, fyrspåret mellan Stockholm och
          </note>
          <note>
            Rosersberg samt norra böjen, behandlas i regeringens proposition
            1992/93:176 om investeringar i trafikens infrastruktur m.m.
          </note>
          <note type="speaker">
            Anf. 13 INES UUSMANN (s):
          </note>
          <note>
            Fru talman! Jag vill först tacka statsrådet för att jag efter
            nästan sex veckor har fått svar på min interpellation, som handlar
            om vilka långsiktiga överväganden som ligger bakom det regeringsbeslut
            som fattades den 14 januari om att göra Arlandabanan till ett
            stickspår och Arlanda station till en säckstation.
          </note>
          <note>
            Om jag skall försöka att utläsa det som är viktigt i interpellationssvaret
            och sortera bort det som är snömos, är beskedet som jag tolkar
            det detta:
          </note>
          <note>
            Eftersom det trots alla konsulter som har tagits i anspråk inte
            gick att få fram privata investerare som var intresserade av ''Sveriges
            mest lönsamma infrastrukturprojekt'', gällde det att plocka det
            läckraste russinet ur kakan och sockra det litet extra och därefter
            hoppas att någon privat finansiär ville hjälpa till att rädda
            ansiktet på regeringen, som uppenbarligen styrs mer av ideologisk
            fundamentalism än ambition att få infrastrukturen att fungera.
          </note>
          <note>
            Vad händer då med helheten? Statsrådet säger i svaret att man
            kan se Arlandabanan ur ett regionalt eller nationellt perspektiv.
            Men jag upplever det inte som att detta har varit det bärande
            perspektivet när regeringen har hanterat frågan om
          </note>
          <note>
            Arlandabanan.
          </note>
          <note>
            Fru talman! Med förlov sagt: Detta är inte fråga om något pendelstickspår.
            Jag kan ju göra en jämförelse som både statsrådet och jag är väl
            bekanta med. Detta är inte detsamma som
          </note>
          <note>
            Roslagsbanan, där man kan sega och dra hur länge som helst i
            beslutsgången.
          </note>
          <note>
            Jag trodde inte att det skulle bli på samma sätt i
          </note>
          <note>
            Kommunikationsdepartementet som det har blivit i landstingets
            trafik- och regionplanenämnd, där man kunde använda samma dagordning
            från 60-
          </note>
          <note>
            talet fram till nu, eftersom de borgerliga partierna inte kunde
            komma till skott när det gällde
          </note>
          <note>
            Roslagsbanan. Så har det blivit även med
          </note>
          <note>
            Arlandabanan.
          </note>
          <note>
            Fru talman! Jag tycker egentligen inte om att stå här och raljera
            om dessa mycket viktiga frågor.
          </note>
          <note>
            Man måste på något sätt använda galghumor för att hålla oron
            borta. Orolig är jag, och det av flera skäl.
          </note>
          <note>
            Det är en oro som jag delar inte bara med ett antal socialdemokratiska
            riksdagsledamöter, utan med åtminstone nio landshövdingar, Mälardalsrådet,
          </note>
          <note>
            Tåg i Mälardalen AB, handelskamrarna i
          </note>
          <note>
            Stockholm, Uppsala och Sundsvall, osv. Jag tror att också statsrådet
            känner till denna oro, eftersom man har skrivit ett antal brev
            i detta ärende till ministern.
          </note>
          <note>
            Arlandabanan måste ses som en del i ett långsiktigt infrastruktursystem
            för hela Mälarregionen. Det sker en utveckling mot en gemensam
            arbets- och bostadsmarknad. Då behövs det bekväma persontåg i
            stället för andra transportmedel, jag menar bussar och bilar,
            som är betydligt mer tärande på miljön. Vi behöver binda ihop
            Arlanda inte bara med Stockholm utan med hela
          </note>
          <note>
            Mälardalen och även södra Norrland.Med regeringens hantering
            finns det en stor risk att hela detta upplägg spricker. Jag vet
            att det t.ex. har fört med sig att trafikeringsavtalet för Svealandsbanan
            riskerar att gå i stöpet.
          </note>
          <note>
            I det pressmeddelande som vi fick ta del av den 14
          </note>
          <note>
            januari sägs, att innan regeringen tar slutlig ställning till
            genomförande av den norra delen av
          </note>
          <note>
            Arlandabanan skall alternativa dragningar från
          </note>
          <note>
            Arlanda till Stambanan studeras och utvärderas. I
          </note>
          <note>
            sitt svar i dag säger statsrådet: ''fyrspåret mellan
          </note>
          <note>
            Stockholm och Rosersberg samt norra böjen, behandlas i regeringens
            proposition 1992/93:176
          </note>
          <note>
            om investeringar i trafikens infrastruktur m.m.''
          </note>
          <note>
            Med den propositionen tenderar det att bli som med jultomten.
            Alla talar om honom, men ingen tror på att han egentligen finns.
            Jag vill därför fråga om detta skall tolkas som att utvärderingen
            av de alternativa dragningarna nu är gjord och att man är beredd
            att omedelbart starta bygget av den norra böjen. Eller betyder
            det att regeringen har tagit intryck av den mycket massiva kritik
            som framförts mot beslutet att göra en metkrok av Arlandabanan
            och nu ändrar sig? Det kanske finns något annat alternativ som
            vi inte har kunnat komma underfund med?
          </note>
          <note>
            Jag vill slutligen ställa en fråga till statsrådet. I
          </note>
          <note>
            pressmeddelandet från den 14 januari kunde man läsa att förberedelserna
            för anbudsprocessen vad gäller sträckan Rosersberg--Arlanda skulle
            starta omgående. Vad exakt betyder ''förberedelser för anbudsprocessen''?
            Har man trots det flitiga användandet av amerikanska konsulter
            inte fått fram något realistiskt förfrågningsunderlag, eller vad
            är det som händer? Hur länge är det tänkt att man skall ägna sig
            åt dessa förberedelser? Har man i Kommunikationsdepartementet
            glömt ordet nätplanering?
          </note>
          <note type="speaker">
            Anf. 14 GUNNAR THOLLANDER (s):
          </note>
          <note>
            Fru talman! I svaret säger statsrådet Mats Odell:
          </note>
          <note>
            ''Arlanda är Sveriges viktigaste flygplats. -- -- --
          </note>
          <note>
            Från Arlanda går det också att flyga praktiskt taget överallt
            i världen.'' Det var inte någon nyhet för oss som arbetar med
            denna fråga. Det är egentligen detta som gör att vi är så många
            som engagerar oss och finner det viktigt att verkligen se till
            att man kan komma till och från Arlanda från alla håll på ett
            riktigt sätt.
          </note>
          <note>
            För min del blandar jag mig i den här debatten därför att jag
            representerar den norra regionen, om man räknar från Arlanda.
            Under den allmänna motionstiden i januari i år har vi socialdemokrater
            från Uppsala län tillsammans med våra kolleger från Gävleborgs
            län påpekat vikten av att
          </note>
          <note>
            Arlandabanan har en nordlig anknytning till
          </note>
          <note>
            Ostkustbanan.
          </note>
          <note>
            I interpellationssvaret betonar kommunikationsministern vikten
            av att knyta
          </note>
          <note>
            Arlanda flygplats till det nationella järnvägsnätet.
          </note>
          <note>
            Det betonas också i svaret att det är viktigt av miljöskäl att
            få en väl fungerande och trafiksäker lösning för trafiken till
            Arlanda flygplats. Det ställer jag mig bakom, och jag tycker att
            det är viktigt. Nu finns chansen att infria det som ministern
            framfört viktiga argument för.
          </note>
          <note>
            Att genomföra den norra böjen är att föra in
          </note>
          <note>
            Arlandabanan på det nationella järnvägsnätet. Vill man få sponsorer
            skall man visa att det är fråga om hela projektet. Då går det
            lättare att få fram pengar. Här delar jag inte ministerns uppfattning.
          </note>
          <note>
            För att få fram kapital måste man tala om hela projektet och
            inte dela upp det i etapper.
          </note>
          <note>
            Regeringen måste visa att man satsar helhjärtat på detta.
          </note>
          <note>
            Ser man till hur det praktiskt fungerar, är det konstigt och
            t.o.m. litet märkligt att människor som kommer norr ifrån skall
            resa förbi
          </note>
          <note>
            Arlandaområdet -- Ostkustbanan går igenom detta område -- ända
            ner till Stockholm och där ta tåget tillbaka norrut mot flygplatsen
            i Arlanda. Det är naturligt med en förbindelse från Ostkustbanan
            till
          </note>
          <note>
            Arlanda -- det som man i detta sammanhang kallar för norra böjen.
          </note>
          <note>
            När det gäller de projekterade kostnaderna måste det hur man
            än bygger byggas en station vid
          </note>
          <note>
            Arlanda. Här har jag hört från trovärdigt håll att denna kostnad
            endast lagts till om man skall bygga den norra böjen. Då har man
            tagit fram kalkylen på alldeles fel grund. Jag kanske kan få ett
            svar på hur det ligger till med det. Gör man på det viset kan
            man naturligtvis avstyra en sak redan i sättet att argumentera
            och kalkylera.
          </note>
          <note>
            Vi har i dag stor arbetslöshet, och stora pengar går åt till
            stödåtgärder. Det är som jag ser det helt rätt tidpunkt att nu
            ge folk arbete och samtidigt genomföra viktiga projekt. Jag tycker
            att den hela
          </note>
          <note>
            Arlandabanan är ett sådant viktigt projekt.
          </note>
          <note type="speaker">
            Anf. 15 AXEL ANDERSSON (s):
          </note>
          <note>
            Fru talman! Arlandabanan är ett nationellt projekt.
          </note>
          <note>
            Tillgängligheten till Arlanda är viktig också för oss som bor
            norr om Dalälven. Jag hade för några månader sedan möjlighet att
            med kommunikationsminister Mats Odell debattera ett annat för
            oss angeläget, stort infrastrukturprojekt, nämligen Ostkustbanan,
            eller OKB. Jag skall av naturliga skäl inte nu tala om denna.
            Men det projektet hänger intimt samman med hur man hanterar Arlandafrågan.
          </note>
          <note>
            Det finns sedan drygt två månader tillbaka ett avtal mellan OKB,
            dvs. Ostkustbaneintressenterna, åtta kommuner och två län -- två
            länsstyrelser och två landsting --, nämligen Gävleborgs och
          </note>
          <note>
            Västernorrlands län. Dessa intressenter har förbundit sig att
            bidra med ekonomiseringen av
          </note>
          <note>
            Ostkustbanans utbyggnad för att ge snabbtågsmöjlighet mellan
            Stockholm och
          </note>
          <note>
            Sundsvall.
          </note>
          <note>
            Dessa 116 miljoner kronor ingår i ett avtal där parterna har
            förbundit sig till vissa saker. Redan i
          </note>
          <note>
            2 § i avtalet står det: Överenskommelsen förutsätter att vid
            utbyggnad av den s.k.
          </note>
          <note>
            Arlandabanan denna utförs även med en nordlig anslutning till
            Ostkustbanan vid Odensala samt att
          </note>
          <note>
            Arlanda station medger fjärrtågstrafik.
          </note>
          <note>
            Med vid detta tillfälle och vid diskussionerna innan avtalet
            slöts har också DELFIN varit, dvs.
          </note>
          <note>
            delegationen för infrastrukturinvesteringar. Detta avtal är väl
            känt i departementet.
          </note>
          <note>
            Med den uppstyckning av Arlandaprojektet som kommunikationsministern
            aviserar i sitt svar till
          </note>
          <note>
            Ines Uusmann står vi inför ytterligare problem och ytterligare
            förseningar av Ostkustbaneprojektet.
          </note>
          <note>
            Till i dag hade vi blivit lovade prop. 1992/93:176, den som Ines
            Uusmann efterlyste.
          </note>
          <note>
            Kommunikationsministern säger i sitt svar till Ines
          </note>
          <note>
            Uusmann att den norra böjen kommer att behandlas i den propositionen.
          </note>
          <note>
            Det är rimligt att kommunikationsministern här förklarar vilken
            inverkan den nya lösningen på
          </note>
          <note>
            Arlandaprojektet har på ostkustbaneprojektet, sett ur kommunikationsministerns
            synvinkel, och litet grand om det numera förlängda tidsperspektivet.
          </note>
          <note type="speaker">
            Anf. 16 GÖRAN MAGNUSSON (s):
          </note>
          <note>
            Fru talman! Jag tar till orda i den här debatten eftersom jag
            representerar en del av Mälardalen som också har intressen i att
            på ett elegant och bra sätt kunna ta sig till Arlanda. Jag bor
            ju efter
          </note>
          <note>
            Mälarbanan och har jobbat i Mälarbaneprojektet tidigare, inte
            på de senare åren.
          </note>
          <note>
            Det är viktigt för det samlade greppet på de spårbundna kommunikationerna
            i Mälardalen att man också får den Arlandabana som under många
            år har beskrivits i tidningar och på annat sätt som en verkligt
            bra lösning på kommunikationerna till och från Arlanda. Ur mitt
            perspektiv är det också mycket angeläget att man med Arlandabanan
            menar hela det projektet, inkl. den s.k. norra böjen. Detta leder
            till att vi så småningom kan få ett alldeles perfekt och sammanhållet
            spårtrafiknät i regionen.
          </note>
          <note>
            Jag kan inte heller undgå att i den här debatten något kommentera
            detta med privatfinansieringen.
          </note>
          <note>
            Det är uppenbarligen bl.a. det som har försenat projektet. Man
            söker efter riskvilligt kapital -- jag tror att det är formuleringen
            i det här sammanhanget -- eller privat riskkapital.
          </note>
          <note>
            Förutsättningen för det är väl egentligen att det skall kunna
            gå att få lönsamhet på detta.
          </note>
          <note>
            Då har jag litet svårt att förstå varför det är så angeläget
            att staten avhänder sig de bandelar och det bannät som är möjligt
            att göra lönsamt och lämnar över det till det privata kapitalet.
            Det borde inte vara någon konst för staten eller samhället att
            låna upp kapitalet och finansiera detta och sedan få betalt för
            det hela. Jag tycker att privatfinansieringen leder till en blockering
            i resonemangen som är olycklig för själva saken.
          </note>
          <note>
            Låt mig sedan ta ett par andra aspekter ur
          </note>
          <note>
            Mälardalssynpunkt. Jag har läst den skrivelse som har skickats
            till Kommunikationsdepartementet från Tåg i Mälardalen, TIM, som
            är en sammanslutning av länstrafikhuvudmännen i
          </note>
          <note>
            Mälardalslänen. Där pekar de på behovet av det samlade greppet,
            men de tar också upp frågan om driften och verksamheten på de
            olika banorna. Jag tycker att de på ett bra sätt beskriver nödvändigheten
            av en samlad syn också på dessa frågor. Även där är det privatiseringsfrågor
            som, enligt min mening, i dag delvis blockerar resonemangen.
          </note>
          <note>
            Jag vill lyfta fram den här skrivelsen därför att jag menar att
            det är angeläget att de överläggningar eller förhandlingar som
            länstrafikhuvudmännen vill få till stånd genom sin skrivelse till
          </note>
          <note>
            Kommunikationsdepartementet verkligen kommer i gång. Det är också
            angeläget att man kan få ett samlat grepp på själva tågföringen.
          </note>
          <note>
            Även om det kan sägas att jag lägger ett väl lokalt perspektiv
            på detta, vill jag peka på att SJ:s planer för nästa tidtabell
            på det som så småningom skall bli Mälarbanan innebär att SJ tycker
            att det är förenligt med sina intressen att i huvudsak koncentrera
            trafikinsatserna på sträckan
          </note>
          <note>
            Stockholm--Västerås. Området bortom Västerås fram till Örebro
            överlämnar de till ett vidare fält.
          </note>
          <note>
            De hoppas väl att en eller flera länstrafikhuvudmän är beredda
            att gå in och ta ansvaret för något slags matartrafik eller liknande.
          </note>
          <note>
            Det vore angeläget att få höra kommunikationsministerns synpunkter
            på driften av tågtrafiken ur ett samlat Mälardalsperspektiv.
          </note>
          <note>
            När vi nu gör insatser på Svealandsbanan och på
          </note>
          <note>
            Mälarbanan på sträckan Stockholm--Örebro--
          </note>
          <note>
            Hallsberg, är det olyckligt om de som nu har trafikeringsrätten
            bara kör delar av detta och permanentar ett resmönster som innebär
            att man inte kan åka på hela den här sträckan på ett enkelt och
            bekvämt sätt. Därför vill jag gärna anbefalla den skrivelsen till
            studier och till konkreta överläggningar.
          </note>
          <note>
            Jag skulle också vilja beröra en annan sak som kanske är litet
            mera spektakulär. Det har tidigare funnits ett projekt som innebar
            att Mälarbanan inte skulle gå in till Stockholm med nuvarande
            sträckning utan någonstans vid Kungsängen gå över till norra stambanan.
            Häggvik har diskuterats som lämplig plats för anslutningen dit,
            och det har också diskuterats andra alternativ.
          </note>
          <note>
            Ur Mälarbanesynpunkt skulle det innebära en mycket fin restidsförkortning
            och en ökad bekvämlighet om en sådan bandel kunde komma till stånd.
            Då skulle man dessutom slippa att bygga dubbelspår från Kungsängen
            efter nuvarande sträcka in till Stockholm. Trafik väster ifrån
            och från Norge skulle kunna tas över på Mälarbanan i
          </note>
          <note>
            Hallsberg och köra över Örebro--Västerås--
          </note>
          <note>
            Arlanda--Stockholm. Därmed skulle vi också, såvitt jag begriper,
            kunna minska på trycket i den s.k. getingmidjan och hitta andra
            och bättre lösningar än de som för närvarande är föremål för så
            stark diskussion.
          </note>
          <note type="speaker">
            Anf. 17 MAJ-LIS LÖÖW (s):
          </note>
          <note>
            Fru talman! Jag skall bara be att få komplettera bilden av Mälardalen
            representerande Sörmland och södra sidan av Mälaren i den region
            som vi nu pratar om.
          </note>
          <note>
            Jag noterade också i interpellationssvaret att
          </note>
          <note>
            Arlanda är Sveriges viktigaste flygplats och att den fungerar
            som ett nav i den nationella flygtrafiken.
          </note>
          <note>
            För oss som inte har någon nationell flygtrafik som utgör en
            eker till det nav som Arlanda utgör, är det ju desto viktigare
            att vi på något annat sätt kan ta oss till den här flygplatsen.
          </note>
          <note>
            Turerna kring Tullinge och Taxinge gör ju att vi har all anledning
            att ge upp hoppet om att få en flygplats söder om Stockholm. Med
            tanke på att
          </note>
          <note>
            Arlanda mer än väl har den kapaciteten som behövs, tror jag inte
            att det skulle ha varit klokt att satsa på det heller.
          </note>
          <note>
            Men vi måste alltså på något sätt ta oss till Arlanda.
          </note>
          <note>
            När vi nu äntligen är på väg att få en anständig och snabb tågtrafik
            söder om Mälaren och om det nu skall bli en snabb och spårbunden
            trafik till Arlanda känns det ju mycket konstigt om dessa saker
            inte skulle hänga ihop. Man undrar om det inte ändå blir så att
            Arlanda blir stockholmarnas flygplats och inte regionens.
          </note>
          <note>
            Vi som bor i länen runt Mälardalen och i
          </note>
          <note>
            Stockholms närhet ser faktiskt att moderna kommunikationer --
            och med en framtida teknik som sannolikt blir ännu bättre än den
            som vi känner till i dag -- verkligen öppnar möjligheterna att
            göra den här regionen till något som hänger ihop när det gäller
            arbetsmarknad, kultur och även kontakter med omvärlden genom att
            vi effektivt kan ta oss till flygförbindelser som går till resten
            av Sverige och till omvärlden.
          </note>
          <note>
            Precis som Göran Magnusson har jag med mig i handen skrivelsen
            från Tåg i Mälardalen
          </note>
          <note>
            Aktiebolag. Just det faktum att länstrafikhuvudmännen i de fem
            Mälarlänen har slagit sig samman till ett utredningsbolag kring
            trafikfrågorna markerar ju hur utomordentligt viktigt vi tycker
            att det är att se kommunikationerna som en regional angelägenhet
            när vi tittar på kartan i Stockholmsregionen.
          </note>
          <note>
            Anf. 18 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag tänker inte gå in på Ines Uusmanns debattnivå,
            med tal om snömos, jultomte osv. Vi som är här är vuxna och bör
            försöka koncentrera oss på vad det här handlar om. Jag tror att
            Ines
          </note>
          <note>
            Uusmann är en mycket klok och förståndig politiker och att hon
            inser att vi i det långa loppet vinner på att vi inte håller oss
            på den nivån. Annars är det alltid trevligt med den typen av debatt,
            men jag tror att vi avstår från den i dag.
          </note>
          <note>
            Det är faktiskt så, fru talman, att 400 människor för närvarande
            arbetar med att bygga Arlandabanan, exkl. dem som är sysselsatta
            hos underentreprenörer, åkerier osv. Jag konstaterar att Ines
            Uusmann inte längre uppmanar mig att starta byggandet av Arlandabanan,
            vilket har varit ämnet för de tidigare debatterna. Man har inte
            gärna kunnat undgå att se de gigantiska arbeten som nu pågår på
            denna bana.
          </note>
          <note>
            Det andra som jag vill säga är att det i sista stycket anförs
            att vi behandlar detta i proposition
          </note>
          <note>
            1992/93:176. Vad står då i denna proposition? Jag kan avslöja
            att vi där helt enkelt anvisar de medel som behövs för att finansiera
            de kvarvarande delarna. Vad innebär det? Jo, att det som ni så
            hårt kritiserar här, att vi söker en privat finansiering, kan
            spara in minst 2 miljarder kronor för skattebetalarna.
          </note>
          <note>
            Jag tycker inte att det är så klandervärt, med tanke på att vi
            nu har ett budgetunderskott om ca 200
          </note>
          <note>
            miljarder kronor. Det borde alltså mötas med varmare känslor,
            inte minst mot bakgrund av att oppositionen alltid vill satsa
            på betydligt flera saker än vad regeringen finner pengar till.
          </note>
          <note>
            Man kan också fråga sig när övriga delar kan komma i gång. Låt
            mig ta upp den södra delen, som jag har fått ett antal frågor
            om. Jag minns inte exakt hur Ines Uusmanns fråga om förberedelserna
            för den formulerades, men jag kan nämna, Ines
          </note>
          <note>
            Uusmann, att systemhandlingar är klara för den södra delen. Bygghandlingar
            håller på att tas fram, och vid ett snabbt beslut kan det bli
            byggstart för den delen under hösten 1993. Sigtuna kommun har
            väl ännu inte helt tagit ställning till dragningen.
          </note>
          <note>
            Också när det gäller norra delen blir systemhandlingar klara
            under denna månad, februari 1993. Bygghandlingar kommer att tas
            fram med början april--maj 1993, och planerad byggstart infaller,
            om samråd och planering går bra, någon gång under oktober--november
            1993 beträffande den norra böjen.
          </note>
          <note>
            Arlanda station är naturligtvis den stora delen av detta projekt,
            och den tar ganska lång tid att bygga.
          </note>
          <note>
            Men jag tycker att det är helt fel att tala om en försening.
            Bygget har varit i gång sedan november
          </note>
          <note>
            1991. Georg Andersson skrev en proposition där han föreslog 200
            miljoner kronor till byggandet av den fyrspåriga banan, och byggena
            kom i gång november 1991.
          </note>
          <note>
            För närvarande pågår alltså en byggverksamhet för detta projekt
            omfattande 400 människor. Man arbetar för fullt med att ta fram
            bygghandlingar och systemhandlingar. Jag tycker, fru talman, att
            den socialdemokratiska oppositionen skulle fundera över om det
            är så väldigt oklokt att söka privat finansiering. Det kommer
            nämligen inte att innebära någon som helst försening av ianspråkstagandet
            av denna bana. Tidpunkten härför kommer att hållas.
          </note>
          <note type="speaker">
            Anf. 19 INES UUSMANN (s):
          </note>
          <note>
            Fru talman! Statsrådet Mats Odell säger att det väl är bra att
            kunna spara 2 miljarder kronor genom att söka privata finansiärer.
            Ja, om det vore så. Jag tolkar dock interpellationssvaret så --
            till skillnad från januaribeskedet med dess mer kaxiga ton --
            att det väl inte är riktigt säkert att det går att hitta dessa
            privata finansiärer. Det står i svaret, och det sade statsrådet
            också, att man eftersträvar så stor privat finansiering som möjligt.
            Jag undrar hur man skall tolka det. För mig låter det mer som
            en from förhoppning än som en realistisk kalkyl.
          </note>
          <note>
            Jag vill fråga vad som händer om man trots allt inte hittar de
            här privata finansiärerna. Såvitt jag förstår står de inte på
            kö ens till ''metkroken'' eller till
          </note>
          <note>
            Arlanda station. Denna station kommer såvitt jag förstått att
            kosta en miljard, och det är inte några småpengar. Finns det,
            om man inte hittar privata finansiärer, några pengar undanstoppade
            i jultomtesäcken -- jag återkommer till den --, t.ex.
          </note>
          <note>
            för en eventuell station? Den projektdel som skall privatfinansieras
            har ju hela tiden minskat.
          </note>
          <note>
            Om man delar upp Arlandabanan i tre delar och funderar över hur
            man skall göra med trafikeringsrätten, finner man att det väl
            är föga realistiskt att tro att den privata finansiären skulle
            vara villig att gå in innan man vet på vilka villkor en trafikering
            skall ske. Jag undrar om statsrådet har funderat över detta. Jag
            vet att en del har gjort det, t.ex. Mälardalsrådet, men det är
            ju mera inriktat på helhetslösningar och är kanske inte lika intressant
            att lyssna på, vilket jag tycker är beklagligt.
          </note>
          <note>
            Jag skulle vilja ha svar på frågan om det finns några finansiärer
            som kan köra i gång med detta.
          </note>
          <note type="speaker">
            Anf. 20 GUNNAR THOLLANDER (s):
          </note>
          <note>
            Fru talman! Bara en kort replik.
          </note>
          <note>
            Det är självfallet oerhört viktigt vad statsrådet Mats
          </note>
          <note>
            Odell svarar oss i denna debatt på frågan vilken vikt man lägger
            vid det här projektet. Ministerns svar är naturligtvis hela regeringens
            svar, som speglar den vikt som man lägger vid Arlandabanan. Finns
            det någon allvarlig avsikt bakom orden, och kommer en satsning
            att göras omgående på hela
          </note>
          <note>
            Arlandabanan, som vi har frågat om, bland annat t.ex. på den
            norra böjen?
          </note>
          <note>
            Hörde jag rätt när statsrådet sade att det skulle bli byggstart
            hösten 1993? Eller gällde det projekteringen? Vi är naturligtvis
            ute efter att få en lösning avseende hela tillfarten till Arlanda
            som fungerar oavsett varifrån man kommer. Vi talar här om en regional
            angelägenhet, inte om någon enskild pendeltågsbana.
          </note>
          <note type="speaker">
            Anf. 21 AXEL ANDERSSON (s):
          </note>
          <note>
            Herr talman! Jag vill börja med att tacka Mats
          </note>
          <note>
            Odell för den tydliga tidsangivelsen för när den norra böjen
            skall komma till stånd. Som jag sade i mitt tidigare inlägg är
            den viktigare än man tror.
          </note>
          <note>
            Den hänger ihop med det stora systemet för förbindelserna Stockholm--Sundsvall.
          </note>
          <note>
            Jag utgår från att dessa frågor redovisas i den proposition som
            vi väl får om några dagar -- jag vet inte hur tidsplaneringen
            ser ut -- och från att man där kommer att tydligt redovisa regeringens
            ambitioner beträffande den s.k. norra böjen. Det måste också finnas
            medel anvisade till det här. Jag tror inte på att man kan vänta
            sig några privata intressenter när det gäller den norra böjen.
            Detta måste bli ett samhällsåtagande.
          </note>
          <note>
            Liksom Ines Uusmann är jag intresserad av att höra kommunikationsministern
            informera oss om vilka privata intressenter som har anmält sitt
            intresse av att vara med om att finansiera den här banan.
          </note>
          <note type="speaker">
            Anf. 22 GÖRAN MAGNUSSON (s):
          </note>
          <note>
            Fru talman! Det hade varit intressant om kommunikationsminister
            Mats Odell något hade kunnat kommentera tankarna i den skrivelse
            som
          </note>
          <note>
            Tåg i Mälardalen har tillställt departementet.
          </note>
          <note>
            Jag begär naturligtvis inte att det skall vara några raka formuleringar
            eller ställningstaganden, utan mera kring själva tanken om staten,
            via departementet, kan tänkas vara beredd att medverka till ett
            mera samlat grepp, en mera samlad syn, kring tågtrafiken i Mälardalen.
            Då kan de olika bandelarna sättas in i ett sammanhang. Jag hoppas
            att vi får veta något så småningom. Det är möjligt att en del
            av de frågetecken som finns om
          </note>
          <note>
            Arlandabanan just nu hade kunnat rätas ut om propositionen hade
            lagts fram och vi hade kunnat kika i den innan debatten. Vi får
            avvakta och se när propositionen kommer. Det är angeläget att
            få till stånd ett samlat grepp kring tågtrafiken i
          </note>
          <note>
            Mälardalen.
          </note>
          <note>
            Fru talman! Jag förstår inte riktigt Mats Odells resonemang om
            att det skulle vara så bra med en privat finansiering av Arlandabanan.
            På det sättet skulle Mats Odell kunna spara 2 miljarder kronor
            åt skattebetalarna. Det är egentligen inte meningen att skattebetalarna
            skall betala detta. Man diskuterar framför allt pengarna till
            investeringarna. Såvitt jag förstår är tanken att i varje fall
            Arlandabanan skall betala sig själv. Då har man egentligen inte
            sparat några pengar med dessa resonemang. Det är möjligt att det
            är ett försök att rättfärdiga tanken om privat finansiering.
          </note>
          <note>
            Jag håller fast vid att det här har blockerat byggandet av Arlandabanan.
            Det kan vara intressant att få höra några kommentarer kring sparresonemanget.
          </note>
          <note>
            Det är lätt att i debatter i dag, då det råder ett stort budgetunderskott,
            säga att om vi gör si och så kommer budgetunderskottet att minska.
            Det är väl egentligen inte fallet beträffande investeringar i
            vare sig vägar eller järnvägar. Det är väl tänkt att dessa investeringar
            skall finansieras på annat sätt.
          </note>
          <note>
            Det är väl vad som skall finnas med i den proposition vi alla
            väntar på och som jag hoppas kommer att läggas fram snart.
          </note>
          <note type="speaker">
            Anf. 23 MAJ-LIS LÖÖW (s):
          </note>
          <note>
            Fru talman! Jag är inte riktigt säker på att Mats
          </note>
          <note>
            Odell förstod de farhågor och frågor som flera av oss har gett
            uttryck för. Jag hörde ingen tillstymmelse till svar på den oro
            vi känner inför utvecklingen. Mats Odell kanske tycker att oron
            är obefogad och att han därför kan förbise den. I så fall skulle
            jag vilja ha en bekräftelse på det.
          </note>
          <note>
            Låt mig ställa en rak fråga. Är det så i Mats Odells tankevärld,
            och om han får råda, att Arlandabanan är detsamma som ett pendeltåg
            till och från
          </note>
          <note>
            Stockholm? Eller ingår Arlandabanan i ett nät av regionala snabbtåg
            i Mälardalen? Det här har en stor betydelse för tillgängligheten
            i en ganska vid cirkel kring Stockholm.
          </note>
          <note>
            Anf. 24 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Ines Uusmann frågar mig hur mycket en så stor del
            som möjligt är. Det är närmast en retorisk fråga. Hon undrar om
            det är en from förhoppning att vi skall få en så stor del som
            möjligt.
          </note>
          <note>
            Vi har med hjälp av konsulter identifierat den del av banan som
            skulle kunna finansieras utan att engagera statligt kapital eller
            statliga lånegarantier.
          </note>
          <note>
            Det har varit ett av kriterierna. Jag har angett att måttet,
            dvs. besparingarna på de insatser som har gjorts under denna tid,
            torde ligga i storleksordningen 2 miljarder kronor.
          </note>
          <note>
            Finns det finansiärer? Alla marknadsbedömare som har tittat på
            detta anser det.
          </note>
          <note>
            Gunnar Thollander vill ha ett förtydligande om frågan om byggstarten.
            Om planerna följs är det möjligt att starta byggandet. Det förutsätter
            att riksdagen anslår de pengar som regeringen föreslår i propositionen
            om infrastrukturinvesteringarna.
          </note>
          <note>
            Göran Magnusson frågade hur det är med skrivelsen från Tåg i
            Mälardalen. Vi bereder nu ett svar på denna skrivelse i departementet.
            Jag har inte detaljerna för att kunna ge ett mera exakt svar.
          </note>
          <note>
            Jag tror att ett svar på den skrivelsen kommer ganska snart.
          </note>
          <note>
            Maj-Lis Lööw undrar om jag förstår oron inför utvecklingen. Jag
            gör det. Jag vill hänvisa till mitt svar. Jag tycker att hela
            svaret talar om att vi ser
          </note>
          <note>
            Arlandabanan som en viktig järnväg för hela
          </note>
          <note>
            Mälardalen. Den utgör ett nationellt intresse med tanke på att
            den leder fram till den nationella och internationella flygplatsen.
            Svaret på frågan är ja.
          </note>
          <note>
            Arlandabanan är inte ett pendeltåg, utan ingår i ett nät av regionala
            snabbtåg i bl.a. Mälardalen.
          </note>
          <note type="speaker">
            Anf. 25 INES UUSMANN (s):
          </note>
          <note>
            Fru talman! Statsrådet Mats Odell säger att marknadsanalytikerna
            har gjort bedömningen att det skulle finnas finansiärer för ungefär
            2 miljarder kronor. Hittills har marknadsanalytikerna inte varit
            så framgångsrika när det gäller att bedöma den typen av satsningar.
            Nog har man skäl att vara litet pessimistisk.
          </note>
          <note>
            Å andra sidan är det bra att veta att det handlar om ungefär
            2 miljarder kronor. Om regeringen anvisar medel i propositionen
            för resterande belopp, vet vi hur mycket pengar som fattas.
          </note>
          <note>
            Det är intressant och viktigt att regeringen uppenbarligen har
            tagit till sig av den hord av kritik som kom i januari när det
            blev känt att det skulle ske en avknoppning och att Arlanda station
            skulle bli en säckstation. Arlandabanan är en av många viktiga
            infrastruktursatsningar som behöver göras.
          </note>
          <note>
            För oss som bor i Mellansverige är det viktigt att få veta hur
            det skall gå med trafikeringen och byggandet. Statsrådet har valt
            att låta bli att svara på de frågorna. Det här är viktigt för
            alla oss som bor i östra Mellansverige. Men det finns en ännu
            allvarligare dimension i den här debatten.
          </note>
          <note>
            Propositionen om infrastruktur, som skulle ha lagts fram den
            15 februari, sköts upp till i dag den 25
          </note>
          <note>
            februari. Nu fick vi på förmiddagen reda på att den inte kommer
            att läggas fram i dag heller. Det lär vara någon mikroskopisk
            chans att den möjligtvis dyker upp på riksdagens bord i morgon.
          </note>
          <note>
            Det här är en sällsynt oskicklig hantering av denna viktiga samhällssektor.
            Det handlar om en hel sektor i samhället. Det här händer i en
            tid då infrastruktursatsningar mer än något annat behövs för att
            få fart på framtidstron i vårt land. Vore det inte så allvarligt,
            fru talman, skulle man kunna vara skadeglad och säga att detta
            är ytterligare ett i raden av den borgerliga regeringens misslyckanden.
            Men det här är för allvarligt för att man skall kunna vara skadeglad.
            Jag är mycket bekymrad över vart denna regeringens trafikpolitik
            skall leda.
          </note>
          <note>
            Talmannen anmälde att Gunnar Thollander och
          </note>
          <note>
            Axel Andersson anhållit att till protokollet få antecknat att
            de inte ägde rätt till ytterligare inlägg.
          </note>
          <note>
            Anf. 26 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det är naturligtvis oppositionens uppgift att opponera.
            Men jag tycker att Ines
          </note>
          <note>
            Uusmann går alldeles för långt.
          </note>
          <note>
            Den uppskrämda stämning och de missförstånd som Maj-Lis Lööw
            ger uttryck för beror möjligtvis på att hon har läst Ines Uusmanns
            fråga. Den är ett fullfjädrat propagandanummer för att visa på
            att ingenting händer, att banan försenas och förhalas.
          </note>
          <note>
            Verkligheten är en helt annan. 400 människor arbetar med att
            bygga Arlandabanan i dag.
          </note>
          <note>
            Regeringen har genom att agera för att finna en finansiering
            utanför statsbudgeten möjlighet att spara flera miljarder i nuvarande
            läge. Detta kritiseras.
          </note>
          <note>
            Vi håller på att förbereda en proposition som handlar om hur
            de kommande tio årens planering av infrastrukturen -- vägar och
            järnvägar -- skall utformas i detta land. Ines Uusmann försöker
            göra en poäng av att det var meningen att det i dag eller i morgon
            eller någon gång under de närmaste dagarna skulle komma en proposition,
            och påstår att det rör sig om en försening som gör henne oroad
            för regeringens infrastrukturpolitik.
          </note>
          <note>
            Jag tycker att Ines Uusmann skall betänka att det under 80-talet
            -- en period då hennes parti hade regeringsmakten -- i genomsnitt
            investerades 4,5
          </note>
          <note>
            miljarder kronor per år i infrastrukturen. Vi har lyckats med
            att tredubbla denna investering under innevarande budgetår. De
            förslag som finns i propositionen kommer att ytterligare öka investeringarna.
            Jag tycker att Ines Uusmann har anledning att gå hem och fundera
            på om hon är rättvis när hon gör denna typ av uttalande.
          </note>
          <note>
            Talmannen anmälde att Ines Uusmann anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1992/93:75 om åtgärder för att öka
            intresset för teknik bland flickor
          </note>
          <note type="speaker">
            Anf. 27 Statsrådet BEATRICE ASK (m):
          </note>
          <note>
            Fru talman! Lena Klevenås har frågat mig vilka åtgärder jag planerar
            att vidta för att förändra attityderna hos flickor när det gäller
            teknisk utbildning.
          </note>
          <note>
            Jag vill först tacka Lena Klevenås för frågan. Lena
          </note>
          <note>
            Klevenås tar upp ett av de allra mest angelägna problemen vi
            har i skolan och i hela utbildningsväsendet. I årets budgetproposition
            pekas det på allvaret i att man på naturvetenskapliga och tekniska
            utbildningar inom samtliga utbildningsformer noterar en vikande
            rekrytering. Detta är oroande eftersom ett flertal undersökningar
            pekar på ett växande behov av kvalificerade ingenjörer, tekniker
            och naturvetare.
          </note>
          <note>
            Speciellt oroande är det att den redan tidigare lilla andelen
            kvinnor på naturvetenskapliga och tekniska utbildningar ser ut
            att minska ytterligare.
          </note>
          <note>
            Regeringen kommer nu att initiera ett brett program för att från
            grundskolan till universitet och högskolor skapa möjligheter till
            och ett nytt intresse för teknisk och naturvetenskaplig utbildning.
            Det är ingen tvekan om att den största outnyttjade potentialen
            av tekniker och naturvetare finns just bland flickorna.
          </note>
          <note>
            Inom Utbildningsdepartementet har en arbetsgrupp under det senaste
            året arbetat med att ta fram underlag i form av statistik för
            att få en bild av hur intresset för teknisk utbildning har förändrats
            över tiden. Vi har också försökt analysera vad det vikande intresset
            kan bero på samt inte minst vad vi kan göra för att vända trenden.
          </note>
          <note>
            Det är inte första gången vi ser ett vikande intresse för teknisk
            utbildning. Det finns en bred erfarenhet av det som tidigare har
            gjorts för att försöka komma till rätta med problemet. Jag är
            dessutom övertygad om att det finns en mängd bra idéer om nya
            åtgärder som kan vara lämpliga att vidta för att stimulera intresset.
          </note>
          <note>
            För att ta till vara dessa idéer anordnar
          </note>
          <note>
            Utbildningsdepartementet den 23--24 mars i år en arbets- och
            idékonferens där representanter från skola, högskola och näringsliv
            samt skolpolitiker och skolforskare kommer att delta. En viktig
            diskussionspunkt under konferensen kommer att vara vilka insatser
            som skall vidtas för att öka flickors intresse för teknik. Resultatet
            från konferensen skall presenteras för mig i form av ett förslag
            till handlingsprogram.
          </note>
          <note>
            Jag vill också nämna något om det som redan nu görs för att på
            sikt stimulera flickors intresse för teknisk utbildning. Mycket
            talar för att flickors intresse för teknik utvecklas tidigare
            än pojkars.
          </note>
          <note>
            Teknikundervisningen i grundskolan sker i dag endast på högstadiet.
            Det är olyckligt att skolan i dag inte är så flexibel och anpassningsbar
            att den förmå ta till vara flickornas teknikintresse.
          </note>
          <note>
            Läroplanskommittén, som bl.a. har haft i uppdrag att utarbeta
            en ny läroplan och nya kursplaner för grundskolan, föreslår i
            sitt betänkande att ett nytt ämne -- teknik och miljö -- införs
            i grundskolan.
          </note>
          <note>
            Avsikten är att tidigt väcka elevernas intresse och nyfikenhet
            för teknik. Det kan vara ett sätt att vid rätt tidpunkt fånga
            flickornas uppmärksamhet.
          </note>
          <note>
            Vad gäller Läroplanskommitténs förslag pågår nu en genomgång
            av remissinstansernas synpunkter.
          </note>
          <note>
            Vilken slutsats regeringen kommer att dra beträffande de olika
            förslagen är för tidigt att säga, men frågan om hur intresset
            för teknik skall kunna stimuleras är en viktig del i beredningsarbetet.
          </note>
          <note>
            Jag har också tillsatt en arbetsgrupp som skall behandla frågor
            kring manligt och kvinnligt i skolans undervisning. Det kanske
            är viktigare att se till att skolans inre arbete är utformat på
            ett sådant sätt att det också tar till vara och utvecklar flickors
            intresse för teknik och naturvetenskap än att satsa på kortsiktiga
            kampanjer.
          </note>
          <note>
            Jag planerar också att tillsätta en grupp under ledning av AnneMarie
            Israelsson på Teknikens Hus i Luleå. Gruppens uppgift blir att
            planera ett försöksprogram vars målsättning är att öka intresset
            för främst teknisk utbildning på olika skolstadier. Som ett resultat
            av detta arbete kan fler elever i allmänhet och flickor i synnerhet
            stimuleras till fortsatta tekniska studier.
          </note>
          <note>
            En viktig uppgift för gruppen blir att undersöka vilka former
            för samverkan som finns mellan teknikcentrum och skolor för att
            genomföra program inriktade mot att stimulera flickors intresse
            för teknik. Goda exempel på verksamheter inom detta område är
            Teknikstugan i Alingsås,
          </note>
          <note>
            Teknikens Hus i Luleå, Naturens Hus i Stockholm, projektet Flickor
            och teknik i Linköping osv.
          </note>
          <note>
            Gruppen skall analysera arbetssätt och innehåll i de tekniska
            utbildningarna. Av tidigare undersökningar framgår att flickor
            har högre krav på helhet och sammanhang i kunskaperna. De vill
            samarbeta, definierar problemen annorlunda och kommer fram till
            andra lösningar. Det handlar om att föra tekniken närmare flickorna
            och inte längre klämma in flickorna i den form som teknisk undervisning
            traditionellt alltid har haft. Lärarnas roll kommer särskilt att
            uppmärksammas.
          </note>
          <note type="speaker">
            Anf. 28 LENA KLEVENÅS (s):
          </note>
          <note>
            Jag tackar statsrådet Beatrice Ask för svaret. Jag vill samtidigt
            passa på att tacka henne för det besök hon gjorde i min hemkommun
            Alingsås i måndags.
          </note>
          <note>
            Jag vet att vi har en gemensam referensram när jag hänvisar till
            de goda insatser som gjorts i den s.k.
          </note>
          <note>
            Teknikstugan i Alingsås.
          </note>
          <note>
            Jag delar verkligen statsrådets oro för att flickor är ointresserade
            av teknisk utbildning, men jag skulle vara väldigt försiktig och
            inte uttrycka mig så att flickor är en outnyttjad potential för
            teknik och naturvetenskap.
          </note>
          <note>
            Det är en poäng med att jag tar upp frågan om hur vi uttrycker
            oss. Flickor behövs i tekniken.
          </note>
          <note>
            Tekniken behöver flickor. Men vad är teknik och hur uppfattar
            flickor teknik? Undersökningar har visat att flickor ofta uppfattar
            teknik som någonting manligt och komplicerat och något som är
            skadligt för miljön och som har med krig och förstörelse att göra.
          </note>
          <note>
            Teknik är ju mycket mer. Om vi skall intressera flickor för teknik,
            måste vi utgå från flickorna och inte från tekniken. För att åstadkomma
            en helhetssyn och den insikt om att man kan använda tekniken praktiskt
            som flickor kräver, tror jag att vi helt och hållet måste ändra
            på undervisningen i teknik. Man måste utgå från flickorna istället
            för att undervisa på traditionellt sätt.
          </note>
          <note>
            Jag vill peka på några goda exempel från bl.a.
          </note>
          <note>
            Teknikstugan. Där har man utnyttjat flickor som handledare. Litet
            äldre elever har alltså handlett yngre kamrater.
          </note>
          <note>
            Detta resonemang leder mig till frågan om vad kompetens är. Beatrice
            Ask har i många sammanhang pekat på behovet av kompetenta lärare.
            Är en kompetent lärare en lärare som har formella meriter i teknik,
            men ett språk av den typ vi politiker ofta använder? Om det är
            så, fungerar inte undervisningen. Problemet är att undervisningen
            inte har fungerat.
          </note>
          <note>
            Vi kanske i stället skall använda handledare --
          </note>
          <note>
            flickor -- som inte alls har någon formell teknisk eller ens
            pedagogisk utbildning, men som har en förmåga att nå sina yngre
            kamrater och att ta bort deras rädsla för teknik. De skulle kunna
            visa vad teknik är i praktiken.
          </note>
          <note>
            Vi skulle också kunna använda de 3 000
          </note>
          <note>
            civilingenjörer i Sverige som nu är arbetslösa. De skulle kunna
            stötta lärare som visserligen har en formell kompetens, men som
            kanske fick sin utbildning för 20, 30 år sedan.
          </note>
          <note>
            Allting utvecklas så snabbt nu, inte minst på teknikens område,
            och kunskaper får man inte längre bara från lärare utan från datorer,
            från databaser och också från allt det som händer i samhället.
            Jag tror att statsrådet måste ompröva litet grand just kunskapssyn
            och syn på vad kompetens är. Om undervisningen för flickor skall
            lyckas, måste den vara intresseväckande, och då är det oerhört
            viktigt hur man handleder.
          </note>
          <note>
            En annan erfarenhet som man har gjort är att man kanske måste
            ha undervisningen för flickor skild från undervisningen för pojkarna,
            därför att pojkar har en tendens att ta över undervisningssituationerna,
            lägga alltför mycket beslag på handledarens eller lärarens tid
            och platsen vid apparaterna, som det sällan finns tillräckligt
            av i skolan.
          </note>
          <note>
            Man måste alltså börja mycket tidigt, och det har statsrådet
            sagt i svaret. Jag håller inte med om att det inte pågår någon
            teknikutbildning i grundskolan på låg- och mellanstadiet. Det
            ges sådan undervisning av intresserade lärare. Ämnet kanske inte
            finns på papperet i läroplanen, men lärare vet att teknikutbildning
            är nödvändig och arbetar i stor utsträckning med sådan undervisning.
          </note>
          <note>
            Vad jag är litet orolig för är att om man inför ett nytt ämne
            som heter teknik och miljö och inte ser till att det är kompetenta
            -- i ordets verkliga betydelse -- lärare eller handledare som
            har hand om undervisningen, kanske vi bara får en grupp lågstadielärare,
            t.ex., som förmedlar sin egen osäkerhet, och då gör vi mer skada
            än nytta.
          </note>
          <note>
            Jag är alltså orolig för hur undervisningen i praktiken skall
            ske i det som kanske kan vara en god tanke, att förena teknik
            och miljö till ett ämne.
          </note>
          <note>
            Hur skall den undervisningen ske, och vilka skall ha hand om
            den undervisningen?
          </note>
          <note type="speaker">
            Anf. 29 MARIANNE ANDERSSON (c):
          </note>
          <note>
            Fru talman! Jag vill i likhet med Lena Klevenås tacka för besöket
            i Alingsås. Det är inte min hemkommun, men det är min grannkommun,
            och jag har också haft en hel del kontakt med
          </note>
          <note>
            Teknikstugan. Jag tycker att det var väldigt roligt att ministern
            kom dit på besök och såg det fina arbete som utförs där. Jag är
            övertygad om att besöket gjorde stort intryck.
          </note>
          <note>
            När man pratar med unga tjejer, möter man ofta:
          </note>
          <note>
            ''Jag vill jobba med människor. Teknik är ingenting för mig,
            för jag vill ha människor omkring mig.''
          </note>
          <note>
            Det är en missuppfattning om hur jobben ser ut.
          </note>
          <note>
            Jag tycker att det var väldigt bra, när några av flickorna i
            Alingsås redovisade att arbete med teknik mycket ofta kan vara
            kombinerat med att arbeta med människor. Inte minst i sjukvården
            är det ju på det sättet.
          </note>
          <note>
            Jag vill mena att projektet som pågår i Alingsås har en mycket
            långsiktig karaktär och på sikt verkligen kan bidra till att intresset
            för teknik ökar. Vi har sett resultat som tyder på det, och jag
            är alldeles övertygad om att det är en riktig väg att gå.
          </note>
          <note>
            Det är bra att statsrådet säger att skolan skall göras mer teknikvänlig.
            Jag vill instämma i det som Lena
          </note>
          <note>
            Klevenås sade, att det är viktigt hur det görs. Det nya ämnet
            teknik och miljö kan vara bra -- det låter mycket bra -- men det
            är återigen viktigt hur undervisningen sker. Det finns de som
            tror att detta är lösningen, men allt beror på läraren man har.
          </note>
          <note>
            En lärare som kan teknik, som tycker att det är roligt och som
            känner sig säker på sin sak kan säkert stimulera eleverna till
            ett större intresse. Men en lärare som är osäker och skapar en
            känsla hos eleverna att det här är någonting så svårt att inte
            heller fröken eller magistern begriper det -- ''och då är det
            alldeles för svårt för mig'' -- kan naturligtvis inte skapa något
            intresse för ämnet. Det är oerhört viktigt att ha kompetenta lärare.
          </note>
          <note>
            Det är bra med greppet att se över manligt och kvinnligt i skolans
            undervisning -- det är sådana saker som vi har efterlyst länge
            -- och det är bra med konferenser. Jag har suttit i utbildningsutskottet,
            där vi har diskuterat detta mycket. Man känner en viss vanmakt.
            Alla tycker samma sak, och sedan händer egentligen ingenting.
          </note>
          <note>
            Det som görs i Alingsås är så konkret.
          </note>
          <note>
            Jag vill också anknyta till diskussionen om handledare på Teknikstugan.
            Det är fritidsundervisning i grundskolan det är fråga om.
          </note>
          <note>
            Man går ut i trean, i femman och i sjuan och inbjuder tjejerna
            att vara med på kvällskurser, som de får betala för t.o.m. I många
            klasser deltar 90 %
          </note>
          <note>
            av eleverna!
          </note>
          <note>
            Handledare är unga tjejer som går på T-linjen. Med unga flickor
            som handledare blir tekniken automatiskt flicktillvänd, om jag
            får uttrycka mig så. Jag tror att det är mycket det som är lösningen,
            att unga människor som är intresserade och tycker att teknik är
            roligt också kan väcka intresset för tekniken hos de unga tjejerna.
            Resultaten är oerhört positiva.
          </note>
          <note>
            Den modell som man har i Alingsås är den som jag känner till.
            Jag vet inte så mycket om hur man gör i Linköping och Luleå. Just
            detta att man väcker intresset tidigt och att ungdomar, helst
            unga flickor, är handledare är något som ger resultat. Jag vill
            rikta en uppmaning till skolministern att medverka till att sprida
            den modellen över landet.
          </note>
          <note>
            Man gör mycket annat för arbetslösa kvinnor som har med teknik
            att göra och som jag inte hinner gå in på här -- jag är säker
            på att statsrådet känner till det. Det går säkert att utveckla
            detta med att anlita arbetslösa civilingenjörer och en hel mängd
            sådana saker. Men det jag särskilt vill understryka är:
          </note>
          <note>
            Hjälp till att sprida Alingsåsmodellen, som jag vill kalla den,
            över landet!
          </note>
          <note type="speaker">
            Anf. 30 MARGARETA ISRAELSSON (s):
          </note>
          <note>
            Fru talman! Jag skulle vilja knyta an till det mycket viktiga
            påpekande som skolministern gör i sitt svar, nämligen att flickornas
            intresse för teknik utvecklas tidigare än pojkarnas, med understrykande
            av just ordet ''tidigare''. Jag tror nämligen att teknikundervisning
            är något som vi behöver få med redan i förskolan, i barnomsorgen.
          </note>
          <note>
            Då kan man fundera över hur detta skulle kunna gå till. Självklart
            är studiebesök på institutioner av typen Teknikens Hus och annat
            av liknande slag, som glädjande nog finns på allt fler ställen,
            en bra metod. Jag tror också att det har väldigt stor betydelse
            att i lärarutbildningen knyta an till frågor om teknik -- med
            tanke på kvinnliga förebilder, självklart.
          </note>
          <note>
            Just inom barnomsorgen tror jag att tekniken kommer in som en
            väldigt naturlig del i det som barnen upplever runt omkring sig.
            När någonting går sönder, skickar man i regel efter några grabbar
            från en serviceenhet på kommunen eller, om det är ett dagis som
            fungerar i privat eller kooperativ form, så kommer det någon annan
            manlig person och lagar. Jag tror att om man i stället kunde utnyttja
            barnomsorgspersonalens eget kunnande, skulle det ha stor betydelse.
          </note>
          <note>
            Därför skulle jag vilja fråga om ni i departementet har funderat
            någonting kring kopplingar mellan teknisk utbildning och utbildning
            till lärare eller förskollärare. Dessutom förekommer det mycket
            fortbildning för dem som sysslar med undervisning eller barnomsorg.
            Den har man naturligtvis möjligheter att ge en speciell inriktning.
          </note>
          <note>
            Statsrådet har i sitt svar pekat på gruppen som skall fundera
            vidare. Jag tycker för övrigt att det är en mycket bra metod att
            ta vara på kunskaper hos dem som arbetar med barn, för att se
            hur man sedan kan gå vidare. Men jag skulle gärna vilja tillföra
            just tankegångarna kring att fortbilda, kanske speciellt kvinnor
            som arbetar med barn.
          </note>
          <note>
            När det sedan gäller det som sker eller inte sker i skolan har
            det ju funnits -- det var väl i och för sig under den socialdemokratiska
            regeringens tid --
          </note>
          <note>
            projekt som handlat om teknik i skolan. Som lågstadielärare hade
            jag själv förmånen att få gå på en sådan fortbildning, och vi
            hade då ett projekt med barnen kring teknik. Det är klart att
            den typen av riktade satsningar också kan användas.
          </note>
          <note>
            Det var de punkterna som jag ville ta upp, alltså flickornas
            förebilder, förskolan och fortbildningen.
          </note>
          <note type="speaker">
            Anf. 31 Statsrådet BEATRICE ASK (m):
          </note>
          <note>
            Fru talman! Lena Klevenås tar upp en hel del intressanta saker,
            exempelvis mitt ordval. Det är också min uppfattning att man kan
            uttrycka sig annorlunda. Jag uttrycker mig också annorlunda i
            en del direktiv till andra kommittéer. Det framgår nog där att
            jag har samma uppfattning som Lena
          </note>
          <note>
            Klevenås när det gäller vad som är centralt i debatten.
          </note>
          <note>
            Men låt mig gå över till lärarfrågan som har berörts.
          </note>
          <note>
            I mitt svar påpekar jag att lärarrollen kan komma att påverkas
            och att vi kanske måste titta över den extra med anledning av
            de resultat som kommer fram i grupperna. I det sammanhanget vill
            jag säga till Margareta Israelsson att det är självklart att förskolelärarutbildning
            hänger ihop med lärarutbildning. Enligt min uppfattning finns
            det inga fasta gränser utan de hänger ihop. Men det är för tidigt
            för min del att i dag säga vad man precis bör göra.
          </note>
          <note>
            Jag tror att Alingsås modell med handledare är bra när det gäller
            lärarfrågan och när det gäller detta med teknik och flickor. Det
            är många fördelar förenade med att äldre elever lär yngre i olika
            avseenden. Man överbryggar ett avstånd mellan barn och vuxna som
            i många sammanhang kan vara svårt att överbrygga. Det har visat
            sig särskilt svårt när det gäller kvinnliga elever och äldre manliga
            lärare i tekniska ämnen.
          </note>
          <note>
            Det här är också en bra pedagogik när det gäller de tekniskt
            begåvade och intresserade eleverna som är något äldre. Man kan
            tänka sig att den mycket tekniskt inriktade ungdom som söker den
            här typen av utbildning, genom att möta många barn som är litet
            allmänt ljumt intresserade och genom att tvingas förklara vad
            man håller på med, faktiskt utvecklar kompetenser som annars skulle
            slumra till när man går den här tekniska utbildningen. Jag tror
            alltså att det är utmärkt.
          </note>
          <note>
            Däremot skulle jag aldrig ställa handledare och den typen av
            verksamhet i motsatsställning till kunniga och kompetenta lärare.
            Vi har målat in oss i ett hörn när det gäller tekniska ämnen --
            det kan jag hålla med om. Och det tycks finnas specifika svårigheter
            här. Men det är oerhört viktigt att vi har bra lärarutbildningar.
            Självfallet skall tekniskt kunniga människor från arbetslivet
            utnyttjas i det arbete som vi har framför oss. Arbetslösa civilingenjörer
            kan säkert göra mycket gott.
          </note>
          <note>
            Jag vill bara påpeka att ett av de skäl till att vi i regeringen
            lade fram ett förslag om ny parallell lärarutbildning var att
            vi ville ge människor med andra erfarenheter möjlighet till att
            komplettera sin utbildning med de kunskaper som man faktiskt får
            i en lärarutbildning. Jag tror nämligen att viss pedagogik och
            annat är bra att ha när man står i katedern med elever i klassrummet.
          </note>
          <note>
            Teknik finns naturligtvis också i dag, som Lena
          </note>
          <note>
            Klevenås påpekar, i låg- och mellanstadiet. Jag vågar dock påstå
            -- utan någon tydlig forskarrapport -- att de lärare som engagerat
            och frimodigt tar sig an detta i de lägre årskurserna är få. Jag
            tror att många lärare på låg- och mellanstadiet känner osäkerhet
            och rädsla för detta, bl.a. därför att de till övervägande del
            är kvinnor.
          </note>
          <note>
            Jag önskar att vi kunde komma dithän att det för den som tänker
            sig att bli lärare vore lika självklart att välja det naturvetenskapliga
            programmet i gymnasiet, som att välja det samhällsvetenskapliga.
          </note>
          <note>
            Jag skulle önska att fler elever läste naturvetenskapliga och
            tekniska ämnen, därför att de tänker sig en framtid som lärare
            i skolan. Det är sorgligt att man så tidigt tror att det bara
            är humanistiska och samhällsvetenskapliga ämnen som gäller för
            att kunna fungera som lärare i grundskolan -- så är det naturligtvis
            inte.
          </note>
          <note>
            Vi har inte på regeringsnivå diskuterat barnomsorg och förskola
            särskilt ingående. Det kan jag inte påstå. I slutsatsen som drogs
            i samband med att vi skrev direktiven till Läroplanskommittén
            påpekade vi att intresset för teknik ligger tidigare i tiden för
            flickor än för pojkar -- tror forskarna i alla fall.
          </note>
          <note>
            Forskare är ju aldrig säkra, det är bara politiker som är. Tankarna
            finns, och jag tror att det framöver kommer att finnas anledning
            att ännu mer fundera kring hur det arbetas i förskolan, i synnerhet
            som vi diskuterar flexibel skolstart och tidigare förskoleträning.
            Det kommer alltså att finnas stor anledning att diskutera innehållet
            både i förskolelärarutbildningen och i verksamheten som skall
            bedrivas inom barnomsorgen. Mitt besked i dag är att jag ser utbildning
            för föreskolelärare och lärare som en helhet. Innehållet i dessa
            utbildningar kommer att behöva ses över så småningom, det är alldeles
            klart.
          </note>
          <note type="speaker">
            Anf. 32 LENA KLEVENÅS (s):
          </note>
          <note>
            Herr talman! Jag delar statsrådets uppfattning att det är verkligen
            sorgligt att så få lärare söker sig till
          </note>
          <note>
            NO-utbildningen på Lärarhögskolan, i synnerhet när det gäller
            de s.k. tidigare-lärarna. Det beror säker på att det är väldigt
            många kvinnor som utbildar sig till den här typen av lärare.
          </note>
          <note>
            Vårt behov av att ändra detta är ju mycket stort, inte bara därför
            att Sverige skall fortsätta att vara en industrination utan också
            därför att många av de problem som vi har måste lösas på andra
            tekniska sätt. Det är då beklagligt att kvinnors erfarenheter,
            sätt att tänka på och sätt att söka lösningar på inte kommer in
            i lösningen av miljöproblem, husbyggen, osv. Vi har fått en mängd
            tekniska lösningar som inte passar människor särskilt bra.
          </note>
          <note>
            Jag önskar att vi kunde locka flickor till att utbilda sig i
            teknik. Vi skulle kanske använda ett annat ord.
          </note>
          <note>
            Teknik låter som om det handlar om smutsiga maskiner. Men om
            flickor förstod att man med teknik kan lösa det som även de vill
            uppnå, nämligen bra möjligheter för människor att leva, barns
            överlevnad och bevarandet av miljö och natur, skulle en lust hos
            flickor väckas att ägna sig åt teknik.
          </note>
          <note>
            Jag återkommer till frågan: Vad är kompetens? Det kan inte vara
            detsamma som en medelålders man med teoretiska kunskaper på pappret,
            utan det måste vara en förmedlande länk av människor med förmågan
            att förmedla lust, intresse och nyfikenhet på dessa ämnen, dvs.
            att tankar väcks att man som flicka, kvinna, behövs och kan få
            förändra samhället utifrån en kvinnlig utgångspunkt med mer mänsklig
            inriktning.
          </note>
          <note>
            Marianne Andersson säger att man bör göra tekniken mer flicktillvänd.
            Jag tycker det är fel att säga så. Men man måste ge flickorna
            en insikt om att de verkligen behövs i arbetet att rätta till
            framför allt miljöproblemen, dvs. att göra produktionen kretsloppsanpassad.
            Ämnet miljö och teknik måste alltså få ett bättre innehåll. Jag
            tror att om flickor medverkade mer får det ett annorlunda innehåll,
            bl.a. när det gäller produktionen. Det är därför oerhört viktigt
            att ta bort denna rädsla och i stället inbjuda flickor att studera
            det här.
          </note>
          <note>
            Det är beklagligt att man inte har kunnat organisera skolan mer
            praktiskt och att regeringen nu vill ta bort praktiska och estetiska
            ämnen. Skolan måste ju ordnas så att den är miljö- och teknikvänlig.
            Då kan man inte ta bort möjligheten för eleverna att tillämpa
            tekniken.
          </note>
          <note type="speaker">
            Anf. 33 MARIANNE ANDERSSON (c):
          </note>
          <note>
            Herr talman! Jag håller med om att det inte får bli ett motsatsförhållande
            mellan handledare och kompetenta lärare. Men problemet som vi
            har diskuterat är att det i dag inte finns kompetenta lärare i
            tillräcklig mängd.
          </note>
          <note>
            De unga handledarna är mycket till för att väcka intresset för
            teknik. Det är så man måste börja. I
          </note>
          <note>
            Alingsås väcker man detta intresse i grundskolan --
          </note>
          <note>
            hos de unga eleverna. På den punkten tror jag att man i Alingsås
            är oöverträffad. Det handlar här om fritidskurser. Naturligtvis
            kan dessa handledare var med även vid undervisningen. Jag tror
            att det skulle innebära en vinst, men självfallet behövs kompetenta
            lärare.
          </note>
          <note>
            En bieffekt av verksamheten med unga handledare är att det kan
            skapas intresse för undervisningen, och att det kanske är där
            som man kan hämta de fina, intresserade och kompetenta lärare
            inom det här området som saknas i dag. Det kan alltså bli en dubbel
            effekt. Jag pratade med en del av flickorna i Alingsås, och det
            verkade som om några var på väg åt det hållet. Det känns mycket
            positivt.
          </note>
          <note>
            Teknik är så mycket. Det är ingen motsats mellan teknik och arbete
            med människor och miljö.
          </note>
          <note>
            Sjukvården är teknikintensiv. Arbetet med att lösa miljöproblemen
            handlar mycket om teknik och naturvetenskap, som Lena Klevenås
            sade. Inte minst hushållet är oerhört teknikintensivt, liksom
            en lång rad andra områden i vår vardag. Det gäller att få insikt
            om att vi kan förstå den teknik som omger oss, att vi kan hantera
            och sköta den, inte känna oss främmande inför den.
          </note>
          <note>
            Vi är egentligen överens om alltihop, och det är bara vägarna,
            hur man skall nå målet, som kan diskuteras.
          </note>
          <note type="speaker">
            Anf. 34 MARGARETA ISRAELSSON (s):
          </note>
          <note>
            Herr talman! Liksom skolministern kan jag inte säga om det är
            sant att flickornas intresse väcks tidigt. Men min dotter, som
            är snart två år, är den största teknikfantasten i vår familj.
            Det är hon som tänder lampor och sätter på spisen, och alla knappar
            som går att trycka på intresserar henne.
          </note>
          <note>
            Därmed är jag tillbaka till diskussionen om förskolan, och det
            gläder mig att skolministern uttrycker intresse för de här frågorna.
            Jag förstår självfallet att det är svårt.
          </note>
          <note>
            Det sker ändå en del arbete ute på de högskolor där de här utbildningslinjerna
            finns. Jag tycker själv att det är viktigt att man använder möjligheterna
            att samverka. Vid Högskolan i Eskilstuna/Västerås, som nu kommer
            att kallas Högskolan i Mälardalen, arbetar man tillsammans mellan
            de olika fakulteterna. I det nybygge som regeringen glädjande
            nog nu har beviljat, kommer man också att sambygga lokaler, för
            att kunna utnyttja teknikkunnandet i civilingenjörsutbildningen
            också i förskollärarutbildningen. Man kommer att göra gemensamma
            examensarbeten, för att flickorna --
          </note>
          <note>
            det är i huvudsak flickor som går dessa utbildningar -- skall
            ha med det ut i verksamheten i barnomsorgen. Jag tycker att det
            är mycket bra.
          </note>
          <note>
            Det som är beklämmande är att utbildningen läggs ner, när det
            nu äntligen blir möjligt att bygga de här salarna. Man måste naturligtvis
            dra ner på utbildningar, men det är synd att inte ta till vara
            ett kunnande som har byggts upp.
          </note>
          <note>
            Jag hoppas att det engagemang som skolministern har uttryckt
            ändå betyder att det arbetas vidare på det här området. Jag tror
            att ordet ''tidigt'' har en stor betydelse i sammanhanget.
          </note>
          <note type="speaker">
            Anf. 35 Statsrådet BEATRICE ASK (m):
          </note>
          <note>
            Herr talman! Jag är oerhört tacksam för att en felaktighet som
            sprids i samhället togs upp även här. Regeringen vill inte ta
            bort några praktiska eller estetiska ämnen. Det finns ett förslag
            från en kommitté, där inga politiker har ingått, som vi inte har
            tagit ställning till ännu. Vi håller på att gå igenom remissinstansernas
            svar.
          </note>
          <note>
            Låt mig gå tillbaka till frågan om kvinnor och teknik. Jag tror
            att det handlar mycket om hur vi använder orden, och därför var
            det olyckligt att jag uttryckte mig litet dumt i inledningen.
          </note>
          <note>
            Min uppfattning är att ett av problemen, som gör att det är svårt
            att få kvinnor intresserade av teknik, är att vi kvinnor pratar
            annorlunda än män. Jag träffade en gång en man som bjöd mig på
            mat som han hade lagat, och när jag hade synpunkter på såsen sade
            han att den var tekniskt fulländad. Jag kommer ihåg det, därför
            att jag fattade inte vad han menade. Han ansåg alltså att det
            var fråga om teknik; han hade följt receptet och kombinerat ihop
            det hela. Jag skulle som kvinna aldrig komma på idén att använda
            ett sådant sätt att uttrycka detta på.
          </note>
          <note>
            Många gånger kan män och kvinnor alltså inte mötas.
          </note>
          <note>
            En hel del av typiskt kvinnliga verksamheter är också oerhört
            komplicerade och obegripliga för män. Ta sömnadskonstruktion t.ex.!
            Försök få en man att sy en kavaj eller en krage! Då inser vi snabbt
            att det är fråga om teknik i den högre skolan.
          </note>
          <note>
            Det handlar naturligtvis om att definiera och synliggöra vad
            teknik är. Jag tror att vi måste hitta ett sätt att arbeta med
            barn, som uppmuntrar påhittighet och kreativitet och som ger utrymme
            för att konkretisera abstrakt kunskap.
          </note>
          <note>
            Om man nu är misstänksam mot regeringens inställning vad gäller
            estetiska och praktiska ämnen -- det är många som är det, inte
            bara en del socialdemokrater -- vill jag gärna säga att vi redan
            i direktiven påpekade att vi vill ha ett elevaktivt arbetssätt,
            att eleven är den som skaffar sig kunskaperna och också måste
            ha möjlighet att pröva sina kunskaper. Jag kommer envist att framhärda
            i detta. Jag tror att man i varje typ av ämne, inte bara i en
            del, måste få vara påhittig. Det är ett sätt att lägga grunden
            för teknik och att bygga bort den rädsla som finns när man kommer
            på en hög nivå.
          </note>
          <note>
            När det sedan gäller detta att samverka på olika nivåer, vill
            jag återigen nämna det arbete som
          </note>
          <note>
            AnneMarie Israelsson skall leda. Vi tittar på olika typer av
            kunskapscentra som finns i dag, där man utnyttjar lokaliteter,
            utställningar och aktiviteter för små barn, litet större barn
            och äldre barn.
          </note>
          <note>
            Faktum är att man även som vuxen, om man går på
          </note>
          <note>
            Teknikens Hus eller Teknikstugan i Alingsås -- som i sig är mycket
            olika -- kan få aha-upplevelser.
          </note>
          <note>
            Jag kan avslöja att en av de roligaste saker som jag har gjort
            i år, var när jag uppe i Luleå äntligen fick se hur ett hus ser
            ut inne i väggarna. Det har jag aldrig tidigare fått se. Man kan
            nämligen öppna väggarna och se hur tätningar och lister m.m. fogas
            samman, till ett vanligt, enkelt hus.
          </note>
          <note>
            Jag tror att det går att ta bort mycket av rädslan, men det kostar
            rätt mycket och det är svårt att visa det. Vi har inte så mycket
            resurser att vi kan bygga in detta i varje skola. Därför är den
            här typen av kraftsamling i form av kunskapscentra mycket bra.
          </note>
          <note>
            De kan användas både för lärarutbildning och för barn från dagis
            m.fl. Jag hoppas verkligen att den här gruppen kommer att peka
            på många sådana exempel och på att man kan åstadkomma mycket med
            ganska små ekonomiska insatser, så att de idéerna kan spridas.
          </note>
          <note>
            Jag tror att vi är helt överens om vart vi skall gå i det här
            arbetet. Jag tror också att vi har haft tillräckligt med ''backlash''
            när det gäller satsningar på att få flera flickor intresserade
            av teknik. Ser vi tillbaka på 60- och 70-talet, är det bara att
            konstatera att det inte blev som vi trodde. Nu har vi bytt utgångspunkt,
            och vi tror inte längre att flickorna skall vara strömlinjeformade
            efter ett manligt tänkande, utan det gäller att både ge och ta.
            Vi har en del idéer om vad man kan göra.
          </note>
          <note>
            Det är viktigt med uthållighet, att vi med kraft på en rad olika
            vägar försöker ta steg framåt och definiera program och insatser
            på ett sådant sätt att även kvinnor känner att detta berör dem
            och inte bara är något som andra vill att de skall förändra eller
            åstadkomma litet tekniskt. Det handlar om en syn på utvecklingen.
          </note>
          <note type="speaker">
            Anf. 36 LENA KLEVENÅS (s):
          </note>
          <note>
            Herr talman! Jag är mycket glad, om det är så att regeringen
            inte har för avsikt att minska tiden för praktiska och estetiska
            ämnen. Jag vet att det är ett förslag från en kommitté, och jag
            uttryckte mig slarvigt tidigare. Om statsrådet menar att avsikten
            är att uppmuntra påhittighet och att befrämja ett elevaktivt arbetssätt,
            är det oerhört glädjande. Vi har inte olika uppfattningar om det.
          </note>
          <note>
            Vad jag är litet orolig för är de tendenser som jag ser i det
            här förslaget -- visserligen från en kommitté -- som innebär att
            de här ämnena skall dras ned. Ett annat förslag som jag inte riktigt
            tycker om är att N- och SO-ämnena skall splittras upp i de gamla
            ämnena. Det svarar inte riktigt mot flickors behov av helhetssyn.
          </note>
          <note>
            Jag vill säga något, som en av eldsjälarna på teknikstugan i
            Alingsås brukar säga, om lärare och kompetens: Man skall komma
            ihåg att lärare inte bara skall vara undervisare -- kanske inte
            ens i första hand -- utan också skapare av goda inlärningssituationer.
          </note>
          <note>
            Om lärare i kraft av sina teoretiska kunskaper kan inse sina
            begränsningar som förmedlare och utnyttja elever som handledare,
            tyder det på en mycket hög kompetens, som man skall uppmuntra.
          </note>
          <note>
            Jag tror att jag i mitt första inlägg glömde att tala om att
            jag är mycket glad åt alla seminarier som statsrådet planerar.
            Det är mycket positivt. Jag hoppas verkligen att detta skall leda
            fram till kloka beslut och till att vi kommer att kunna uppmuntra
            flickor till att studera teknik på olika områden och bli goda
            lärare. Jag hoppas också att deras inflytande, när de blir fler
            på teknikområdet --
          </note>
          <note>
            eventuellt också på miljöområdet --, kommer att leda till att
            vi får kunnigare medborgare, klokare politiker samt bättre tekniker
            och konstruktörer, så att vi kan skapa en hållbarare framtid.
          </note>
          <note>
            Ajournering
          </note>
          <note>
            Kammaren beslöt kl. 14.21 på förslag av förste vice talmannen
            att ajournera förhandlingarna till kl.
          </note>
          <note>
            14.30, då regeringsinformationen skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            8 § Information från regeringen om aviserad proposition om företagshälsovård
          </note>
          <note>
            Anf. 37 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Våren 1992 tillkallade jag en särskild utredare
            för att se över företagshälsovårdens organisation och finansiering.
            Utredningen var föranledd av riksdagens beslut våren 1992 om en
            avveckling av det generella statsbidraget till företagshälsovården
            fr.o.m. den 1 januari 1993.
          </note>
          <note>
            Utredaren har avslutat sitt arbete och överlämnade i oktober
            1992 sitt betänkande. Betänkandet har remissbehandlats. Utredaren
            presenterar två olika förslag till hur företagshälsovårdsfrågorna
            kan hanteras i framtiden.
          </note>
          <note>
            Huvudalternativet innebär att företagshälsovården avregleras.
            Förutsättningen för att detta förslag skall kunna genomföras är
            enligt utredaren att avtal om företagshälsovård träffas för stora
            delar av arbetsmarknaden. Detta är också nödvändigt om
          </note>
          <note>
            Sverige skall kunna uppfylla sina förpliktelser enligt ILO-konventionen
            om företagshälsovård.
          </note>
          <note>
            Om inte avtal träffas för stora delar av arbetsmarknaden anger
            utredaren ett alternativt förslag som innebär lagreglering av
            en i princip obligatorisk företagshälsovård.
          </note>
          <note>
            Flertalet remissinstanser, däribland parterna på arbetsmarknaden,
            delar utredarens uppfattning om det önskvärda i att företagshälsovården
            i första hand regleras genom avtal mellan arbetsmarknadens parter.
            Även jag delar denna uppfattning.
          </note>
          <note>
            Jag kan emellertid konstatera att avtal om företagshälsovård
            i dag saknas för stora delar av arbetsmarknaden. Avtal om företagshälsovård
            finns med några få undantag endast inom den statliga sektorn.
            Den privata arbetsmarknaden saknar i dag i hög utsträckning arbetsmiljöavtal,
            dvs. avtal där företagshälsovården regleras. Inom flera av SAF:s
            arbetsgivarförbund har överläggningar med arbetstagarparten inletts
            i syfte att nå en gemensam syn på företagshälsovården och arbetsmiljöverksamheten
            i företagen. Avtal om företagshälsovård har också träffats inom
            några branscher.
          </note>
          <note>
            På den kommunala sidan pågår förhandling om företagshälsovården
            mellan kommun- och landstingsförbunden och berörda arbetstagarorganisationer.
            Statens arbetsgivarverk och de fackliga organisationerna inom
            den statliga sektorn träffade i november 1991 ett nytt avtal om
            företagshälsovården, som trädde i kraft den 1 juli
          </note>
          <note>
            1992.
          </note>
          <note>
            Jag kan således konstatera att förhandlingar pågår mellan arbetsmarknadens
            parter inom såväl den privata som den kommunala sektorn om en
            avtalsreglering av företagshälsovården. Innan jag tar initiativ
            till ett förslag till riksdagen vill jag avvakta resultatet av
            dessa förhandlingar. Jag avser därför inte att under våren förelägga
            riksdagen den aviserade propositionen om företagshälsovård.
          </note>
          <note type="speaker">
            Anf. 38 BIRGITTA DAHL (s):
          </note>
          <note>
            Herr talman! Jag tackar för informationen, även om den på många
            sätt var nedslående. Sedan riksdagen sade nej till vårt förslag
            om att lagstifta om skyldighet att stå för företagshälsovården
            rustas den i praktiken ner på många håll i landet.
          </note>
          <note>
            Det är från både mänsklig och samhällsekonomisk synpunkt angeläget
            att vi förstärker i stället för att rusta ner. Vi socialdemokrater
            har i en partimotion till årets riksdag fört fram ett samlat program
            för en satsning på aktiva, förebyggande och rehabiliterande insatser.
            En viktig punkt i detta program är att vi inom ramen för den nya
            socialförsäkringen, som arbetsmarknadens parter har ansvaret för,
            skall bygga upp en försäkringsfinansierad arbetshälsovård, där
            man gifter ihop en utvecklad företagshälsovård, arbetsmiljöinsatser
            och den nya försäkringen som köper insatserna.
          </note>
          <note>
            Vi vill vidare att man inom ramen för den försäkringen skulle
            kunna stå för en enklare medicinsk och yrkesmässig rehabilitering.
            Vi vill att man skall kunna ge stöd till arbetsmiljöförbättringar
            och pröva ett stöd med differentierade avgifter som premierar
            den som gör bra saker. Vi föreslår ett riktat program mot ohälsa
            genom insatser mot de stora arbetssjukdomarna, inte minst belastningsskadorna,
            och de mest utsatta arbetsplatserna och orterna. Vi vill ha en
            försöksverksamhet med samordning av samhällets lokala förebyggande
            och rehabiliterande insatser, där hälso- och sjukvård, sjukförsäkring,
            socialtjänst, vuxenutbildning, arbetsmarknadspolitik och den utvecklade
            företagshälsovården skulle samverka. Detta menar vi borde komma
            i gång genast, och det borde också tas med i det arbete som vi
            kom överens om skulle utföras i en parlamentarisk beredning för
            att se över hur den nya försäkringen skall fungera i framtiden.
          </note>
          <note>
            Vi anser att det enda säkra sättet att både minska mänskligt
            lidande och få ned kostnaderna långsiktigt är att man får i gång
            ett sådant här arbete.
          </note>
          <note>
            Jag vill fråga arbetsmarknadsministern varför regeringen över
            huvud taget inte har velat närma sig oss för diskussioner kring
            de här frågorna. Kan
          </note>
          <note>
            Börje Hörnlund nu utlova större intresse och engagemang från
            regeringens sida för att ta upp en sådan diskussion och se till
            att konkreta insatser görs?
          </note>
          <note>
            Jag vill också peka på det förslag som Gerhard
          </note>
          <note>
            Larsson tog upp häromdagen i en tidningsartikel, inte minst med
            anledning av det starkt ökande antalet förtidspensioner. Jag menar
            att det finns anledning att ta ett samlat grepp över de insatser
            som behövs inom arbetsmarknadspolitik, hälsooch sjukvård, företagshälsovård
            och socialpolitik för att komma till rätta med de mycket stora
            problem vi har. Det gäller både enskilda människor, som drabbas
            av sjukdomar och skador, och ekonomin i de stora systemen.
          </note>
          <note>
            Anf. 39 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag är inte beredd att nu ta en totaldebatt om hela
            det sociala fältet. Jag konstaterar bara att problemen när det
            gäller företagshälsovården och arbetsmiljövården är helt olika
            beroende på om man jobbar på ett statligt kontor eller i en tung
            stålindustri. Alla parter på arbetsmarknaden föredrar att man
            tillsammans resonerar fram förutsättningarna för de olika branscherna
            i ett arbetsmiljöavtal. Arbetsgivare och arbetstagare är eniga
            om att sätta sig ned och göra detta. Jag vill därför ge dem chansen.
            Jag förutsätter att det här klaras senast under denna vår.
          </note>
          <note>
            På mitt departement har jag en färdigskriven proposition, där
            det lagstiftas om företagshälsovården, för det fall att de inte
            klarar av denna förhandlingsomgång.
          </note>
          <note>
            När det i övrigt gäller frågan om samråd skall statsrådsberedningen
            samråda med socialdemokraterna. I en frågestånd i föregående vecka
            hörde jag själv statsminister Bildt säga att det är på gång nu.
          </note>
          <note type="speaker">
            Anf. 40 BIRGITTA DAHL (s):
          </note>
          <note>
            Herr talman! I det program som vi har lagt fram inryms det här
            hänsynstagandet till att förhållandena är olika på olika typer
            av arbetsplatser. Vi talar om att göra branschvisa satsingar för
            att komma till rätta med viktiga arbetsmiljöproblem och arbetssjukdomar.
            Vi talar om partssammansatta rehabiliteringskommittéer på varje
            arbetsplats. Det finns inget skäl till att arbetsmarknadsministern,
            sjukvårdsministern eller socialministern inte skulle kunna svara
            på frågor om sin del av ansvaret. Sedan var det ju så att jag
            fann anledning att be statsministern uttolka uttrycket ''inom
            kort'', som man har använt för att hålla frågan ifrån sig på olika
            håll.
          </note>
          <note>
            Min förnyade fråga till Börje Hörnlund är: Vad är
          </note>
          <note>
            Börje Hörnlund som arbetsmarknadsminister beredd att bidra aktivt
            med på detta område?
          </note>
          <note>
            Överläggningen var härmed avslutad.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:121 En lag om byggfelsförsäkring
          </note>
          <note>
            1992/93:172 Anslag till Boverket och den regionala administrationen
            av statens stöd för bostadsfinansiering, m.m.
          </note>
          <note>
            1992/93:173 En Barnombudsman, m.m.
          </note>
          <note>
            1992/93:178 Vissa socialförsäkringsfrågor
          </note>
          <note>
            1992/93:182 Anslag för budgetåret 1993/94 till
          </note>
          <note>
            Statistiska centralbyrån
          </note>
          <note>
            1992/93:183 Vissa frågor rörande jordbruket och trädgårdsnäringen
          </note>
          <note>
            1992/93:184 Vissa fiskefrågor
          </note>
          <note>
            Motionerna
          </note>
          <note>
            med anledning av prop. 1992/93:163 Ändrad valkretsindelning i
            Malmöhus län
          </note>
          <note>
            1992/93:K24 av Knut Wachtmeister och Bertil
          </note>
          <note>
            Persson (m)
          </note>
          <note>
            1992/93:K25 av Rolf L Nilson m.fl. (v)
          </note>
          <note>
            10 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 25 februari
          </note>
          <note type="speaker">
            1992/93:90 av Sten Andersson i Malmö (m) till statsrådet Reidunn
            Laurén om personval:
          </note>
          <note>
            De politiska partierna verkar nu vara överens om ett personvalsinslag
            i de allmänna valen. Detta är en betydande förändring, men har
            i stort inte föregåtts av någon debatt. Dessutom verkar medborgarnas
            intresse för personval vara i avtagande. T.ex. en någon månad
            gammal TEMO-
          </note>
          <note>
            undersökning visar att intresset för personval sedan
          </note>
          <note>
            1990 till 1992 minskat från 41 till 25 %.
          </note>
          <note>
            Förespråkarna för personval brukar som huvudargument hävda att
            man vill öka intresset och engagemanget för politik. Det bästa
            och enda sätt att mäta nivån på detta är att jämföra valdeltagandet
            i olika länder. En sådan jämförelse visar generellt sett att valdeltagandet
            i Sverige är högre än i de många länder där personvalsinslaget
            är markant. Baserat på utländska erfarenheter kan det inte uteslutas
            att personer med egna stora ekonomiska resurser, extern ekonomisk
            uppbackning och ''rätt'' kontakter vid personval erhåller fördelar
            av detta.
          </note>
          <note>
            Undertecknad har inget emot förändringar, men det är min bestämda
            uppfattning att sådana skall grundas på goda erfarenheter. Sådana
            är enligt min åsikt svåra att finna bland de argument vilka förespråkar
            personval.
          </note>
          <note>
            Är statsrådet beredd redovisa skälen till ändringar i vallagen,
            vilka innebär en övergång till personvalsinslag?
          </note>
          <note>
            Är statsrådet beredd dokumentera fördelar med personval jämfört
            med det sedan länge etablerade partivalssystemet?
          </note>
          <note>
            11 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 24 februari
          </note>
          <note type="speaker">
            1992/93:414 av Berith Eriksson (v) till jordbruksministern om
            nödutfodring av renar:
          </note>
          <note>
            Även denna vinter har väderleksförhållandena, med växelvis tö
            och kall väderlek inneburit att en kraftig isskorpa har bildats
            på renbetesmarkerna.
          </note>
          <note>
            Detta extrema förhållande har gjort det omöjligt för renarna
            att nå betet.
          </note>
          <note>
            På många håll är därför nödutfodring nödvändig.
          </note>
          <note>
            Medel för katastrofskadeskyddet kommer från anslaget -- främjande
            av rennäringen -- ett anslag som även skall täcka en rad andra
            poster.
          </note>
          <note>
            Nu är pengarna under denna anslagspost slut och jag vill fråga
            ministern om regeringen kommer att tillföra ytterligare medel
            för nödutfodringen.
          </note>
          <note type="speaker">
            1992/93:415 av Ulrica Messing (s) till civilministern om barn
            och ungdomars situation i lågkonjunkturen:
          </note>
          <note>
            Flera rapporter under de senaste månaderna visar att barn och
            ungdomar är de stora förlorarna i lågkonjunkuturen.
          </note>
          <note>
            Vid besparingar inom barnomsorg, skola, fritid och förebyggande
            arbete mot drogmissbruk är det dessa grupper som drabbas. Det
            är allvarliga rapporter man fått läsa om.
          </note>
          <note>
            Hur avser ungdomsministern Inger Davidson bemöta dessa trender
            och problem?
          </note>
          <note type="speaker">
            1992/93:416 av Ulrica Messing (s) till kommunikationsministern
            om Interrailkortet:
          </note>
          <note>
            Att resa är ett uppskattat och effektivt sätt att lära sig om
            andra länder, människor och kulturer. Det berikar oss som människor
            och skapar ofta en längtan efter att se och lära ännu mera.
          </note>
          <note>
            För oss ungdomar är Interrail kortet ett uppskattat färdsätt
            till ett billigt pris. Genom Interrailkortet erbjuds vi att under
            fyra veckor resa runt i så många länder vi bara orkar och vill.
          </note>
          <note>
            Inför sommaren som närmar sig är ännu inget klart kring Interrailkortets
            vara eller inte vara. Det har under den senaste tiden ifrågasatts
            av några länder och många unga väntar nu på ett besked inför sommaren.
          </note>
          <note>
            Min fråga till civilminister Inger Davidsson är därför om Interrailkortet
            kommer att finnas kvar och vad ministern själv gör för att påverka
            arbetet.
          </note>
          <note>
            12 § Kammaren åtskildes kl. 14.41.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 7 §
          </note>
          <note>
            anf. 31 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
