<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--28</head>
          <docDate when="1992-11-20">1992-11-20</docDate>
        </div>
      </front>
      <body>
        <div>
          <note>
            1 § Anmälan om återtagande av plats i riksdagen
          </note>
          <note>
            Tredje vice talmannen meddelade att Stina
          </note>
          <note>
            Eliasson (c) i dag återtagit sin plats i riksdagen, varigenom
            uppdraget som ersättare upphört för
          </note>
          <note>
            Erik Artur Egervärn.
          </note>
          <note>
            2 § Svar på interpellation 1992/93:9 om hobbyhästägande
          </note>
          <note type="speaker">
            Anf. 1 Statsrådet BO LUNDGREN (m):
          </note>
          <note>
            Herr talman! Peter Kling har frågat mig om vilka åtgärder regeringen
            kommer att vidta med hänsyn till det prekära läge som svensk hästsport
            befinner sig i. Vad Peter Kling efterlyser är ändrade regler för
            beskattning av hobbyinkomster.
          </note>
          <note>
            De ekonomiska svårigheter som hästsportverksamheten för närvarande
            har torde enligt min mening bero främst på den djupa lågkonjunkturen.
            Från företrädare för hästsporten har det emellertid hävdats att
            de nya reglerna för beskattning av hobbyinkomster som införts
            genom skattereformen också har påverkat hästsporten negativt.
            Vad som främst kritiserats från hästsporthåll när det gäller beskattningen
            av hobbyinkomster är de starkt begränsade möjligheterna att utnyttja
            gamla underskott. Enligt de regler som gäller i dag får avdrag
            göras för utgifter som betalats under beskattningsåret.
          </note>
          <note>
            Avdrag får också göras för utgifter som betalats året före beskattningsåret
            om de överstiger sistnämnda års intäkter. Utgifter som ligger
            två år eller längre tillbaka i tiden kan således inte utnyttjas.
            Inom hästsportverksamhet är det vanligt att kostnader uppkommer
            flera år innan intäkter börjar flyta in.
          </note>
          <note>
            De nuvarande reglerna synes därför ogynnsamma för hästsporten.
          </note>
          <note>
            Enligt min mening finns det således fog för den kritik som har
            riktats mot reglerna för beskattning av hobbyinkomster. I prop.
            1992/93:127 om vissa frågor om beskattning av inkomster av tjänst,
            som nyligen överlämnats till riksdagen, har därför föreslagits
            en tidsmässig utvidgning av avdragsrätten för kostnader i hobbyverksamhet.
          </note>
          <note>
            Förslaget innebär att avdrag för göras för utgifter som är att
            anse som kostnader för intäkternas förvärvande om de betalats
            under beskattningsåret eller om de betalats under något av de
            fem år som föregått beskttaningsåret i den mån de överstiger resp.
            års intäkter.
          </note>
          <note>
            Förslaget bör enligt min bedömning medföra positiva effekter
            för hästsportverksamheten i
          </note>
          <note>
            Sverige.
          </note>
          <note>
            Någon anledning att frångå de grundläggande principerna i skattereformen
            och införa en generell skattefrihet för hobbyinkomster föreligger
            dock enligt min mening inte.
          </note>
          <note type="speaker">
            Anf. 2 PETER KLING (nyd):
          </note>
          <note>
            Herr talman! Bo Lundgren sade att lågkonjunkturen är det främsta
            skälet till hästsportverksamhetens ekonomiska svårigheter.
          </note>
          <note>
            Jag kan i och för sig hålla med om att lågkonjunkturen har en
            viss påverkan.
          </note>
          <note>
            Inom hästsporten är det så svårt att få en vinnande häst eller
            en häst som över huvud taget går ihop, att det nästan är som att
            spela på Lotto eller att köpa lotter.
          </note>
          <note>
            Om de människor som håller på med denna sport inte har en morot
            som innebär att de om de vinner
          </note>
          <note>
            1, 2 eller 3 miljoner, får behålla största delen av dessa pengar,
            är det ingen som satsar på dessa s.k.
          </note>
          <note>
            lotter., dvs. hobbyhästar.
          </note>
          <note>
            Jag kan tala om för Bo Lundgren att hästägarnas kostnader under
            ett år, fr.o.m. den 1 januari t.o.m.
          </note>
          <note>
            den 31 december, är 1,6 miljarder. De tävlar om totalt 500 miljoner.
            Det betyder att hästägarna gör förluster på 1,1 miljarder. Var
            och en förstår att denna ekvation inte stimulerar någon till att
            köpa en häst.
          </note>
          <note>
            Travverksamheten och galoppsporten är en sektor som omsätter
            omkring 14 miljarder. Jag vill alltså hävda att detta är en ganska
            stor industri. 60 000
          </note>
          <note>
            människor arbetar direkt eller indirekt inom denna näring. Inom
            denna sektor köper man bl.a.
          </note>
          <note>
            spannmålsprodukter för 700 miljoner, och staten får in 650 miljoner
            enbart i spelskatt. Om man sedan räknar ut vad binäringarna ger
            i sociala avgifter, löneeffekter och arbetstillfällen, förstår
            var och en att det handlar om ganska mycket pengar.
          </note>
          <note>
            1991 föddes 6 500 hästar som registrerades. Av dessa 6 500 hästar
            är det endast omkring 3 000
          </note>
          <note>
            hästar som kommer till start under hela sin karriär.
          </note>
          <note>
            Mindre än hälften av hästarna kommer till start. Då skall man
            komma ihåg följande fakta, som säger det mesta om lotteri.
          </note>
          <note>
            2 % av de hästar som kommer till start tjänar över
          </note>
          <note>
            250 000 kr, 6 % tjänar 100 000--250 000 kr, och
          </note>
          <note>
            14,4 % tjänar 40 000--100 000 kr. Kostnaden för en häst per år
            är 40 000--150 000 kr, beroende på om man har den i sitt lilla
            garage, i sitt lilla stall, eller om man har den i professionell
            träning. En stor del av de människor som håller på med travsport
            och galoppsport har det som hobby och är amatörer. De sysslar
            med sin lilla häst hemma, och de gör år efter år förluster och
            drömmer om att få en Legolas eller en Calit och tjäna 3--4 miljoner.
            De drömmer om att dra den stora vinstlotten.
          </note>
          <note>
            Jag vill med bestämdhet påpeka en sak. Om man fortsätter att
            beskatta denna hobbyverksamhet, kommer vi som driver AB Sverige,
            som förvaltar statskassan, att göra stora förluster. Jag har talat
            med de flesta uppfödare i Sverige. De säger att det bara går rakt
            nedåt. Det är ingen som köper hästar.
          </note>
          <note>
            Det främsta skälet till att de inte investerar i en häst är att
            de inte kan få den stora vinsten.
          </note>
          <note>
            Vi vet att det är en så liten del av hästarna som går med vinst.
            Det kanske rör sig om tio personer i
          </note>
          <note>
            Sverige som tjänar ett par miljoner på sina hästar.
          </note>
          <note>
            Men vad får staten in i skatt på detta? Jo, man får på sin höjd
            in 10--12 miljoner, och så riskerar man att dessa 60 000 människor
            blir arbetslösa och att hela sektorn minskar. Ni förstår själva
            att det handlar om kanske 500 miljoner till 1 miljard i förluster
            om staten fortsätter att envisas med att ta ut skatt på detta.
          </note>
          <note>
            Mitt främsta skäl till att stå här och argumentera är att jag
            själv delvis är hästägare. Då säger man att jag gör det därför
            att jag har detta särintresse. Nej, mitt intresse just nu är att
            driva AB Sverige och förvalta skattepengarna på ett vettigt sätt
            och få in så mycket skattepengar som möjligt. Det gör man inte
            när man beskattar travsporten och galoppsporten på detta sätt.
            Det gör man genom att hålla i gång näringen. Det är det viktigaste
            av allt.
          </note>
          <note>
            Anf. 3 STEN ANDERSSON i Malmö (m):
          </note>
          <note>
            Herr talman! Jag skall inte kritisera Peter Kling.
          </note>
          <note>
            Men i hans interpellation står det att hästägarnas kostnader
            är 1,8 miljarder om året och att hästarna tävlar om 550 miljoner.
            Nu sade Peter Kling att det kostar 1,6 miljarder och att man tävlar
            om 500
          </note>
          <note>
            miljoner. Man skall vara litet försiktig med siffrorna.
          </note>
          <note>
            Han nämnde ytterligare en siffra, nämligen att det är bara tio
            hästägare som har hästar som går med vinst. Det är nog en grov
            underskattning. Det är fler. Men, herr talman, det finns problem.
          </note>
          <note>
            Låt mig emellertid erkänna att en del av travsportens problem
            i dag beror på att det för ett par tre år sedan rådde en situation
            som liknade den som rådde inom fastighetsbranschen. Men betalade
            enorma summor för unghästar. Det var ingen hejd på priserna. Nu
            är situationen en annan. Men kostnaderna för att ha en travhäst
            är däremot fortfarande desamma.
          </note>
          <note>
            Förslaget om att man skall kunna dra av kostnader som man har
            haft fem år tillbaka är positivt. Den som köper en unghäst och
            betalar en hög summa för den, får i regel vänta två--fyra år innan
            hästen kan komma till start. Därför är den förändring som föreslås
            positiv, dvs. att man skall kunna dra av även det belopp som man
            en gång betalade för hästen. Ur ren sportslig synpunkt var det
            gamla systemet felaktigt. I och med att man inte kunde dra av
            kostnaderna provocerade man nämligen fram hästarna till start
            tidigare än de kanske tålde.
          </note>
          <note>
            Det innebar på sikt att vi fick en sämre travsport i
          </note>
          <note>
            Sverige.
          </note>
          <note>
            De som i dag äger en travhäst, som dragit in en enda krona, måste
            deklarera för att kunna dra av sina kostnader mot denna ''vinst''.
            Det innebär att de flesta travhästägarna i Sverige måste deklarera.
          </note>
          <note>
            Prispengarna uppgår sammanlagt till ca 550
          </note>
          <note>
            miljoner kronor om året. Jag skulle då vilja fråga statsrådet:
            Hur stort blir nettot för staten, sedan hästägarna från vinsten
            har dragit av kostnaderna?
          </note>
          <note>
            Är detta med hänsyn till kostnaderna för bl.a.
          </note>
          <note>
            kontroll verkligen lönt för staten? Jag skulle rent av kunna
            tro att det blir en negativ effekt.
          </note>
          <note type="speaker">
            Anf. 4 Statsrådet BO LUNDGREN (m):
          </note>
          <note>
            Herr talman! Låt mig först säga till Sten Andersson i Malmö att
            denna beskattning nog ger ett positivt resultat. Men som jag skall
            återkomma till senare finns här risker för skatteflykt av rätt
            stor omfattning, och det är egentligen det som skapar problemen.
          </note>
          <note>
            Till Peter Kling vill jag säga att vi aldrig kommer att bli av
            med svårigheterna att få fram en vinnande häst genom åtgärder
            på beskattningens område --
          </note>
          <note>
            det kan jag försäkra. Jag tror inte heller att det var det som
            Peter Kling menade.
          </note>
          <note>
            Jag håller med om att det system med avdragsrätt för beskattningsåret
            och ett år dessförinnan som infördes i samband med skattereformen
            ger negativa effekter. En hästägare kan då hamna i den situationen
            att han ett år får en vinst men har haft kostnader några år tidigare
            och inte kan kvitta dessa kostnader mot vinsten. Men när man nu
            får en avdragsrätt som gäller under sex år, blir situationen en
            helt annan. Det är bara om man har en vinst under den perioden
            som detta över huvud taget är ett problem. Om man kontinuerligt
            har underskott hjälper det inte med skattefrihet.
          </note>
          <note>
            Jag återkommer då till de principiella frågorna och orsakerna
            till att vi fått de nuvarande reglerna.
          </note>
          <note>
            I och för sig har jag förståelse för uppfattningen att vi borde
            ha ett skattesystem som lämnade hobbyinkomster åt sidan, ett system
            där hobbyinkomster inte beskattades och kostnaderna sålunda inte
            var avdragsgilla. Problemet är emellertid att göra gränsdragningen
            mellan hobbyinkomster och inkomst av näringsverksamhet. Inte minst
            när det gäller hästsporten har den gränsen debatterats under decennier
            här i Sverige. Man har diskuterat när hobbyverksamhet övergår
            till att bli näringsverksamhet. Denna gränsdragningsproblematiken
            har utnyttjats till skatteflykt.
          </note>
          <note>
            Om en familj äger tio hästar, varav nio ger förlust och en går
            med vinst, är skattefrihet för inkomsterna ett incitament att
            låta en familjemedlem äga de nio hästar som ger förlust och en
            annan i familjen den som går med vinst. Då får man skattefrihet
            för hela vinsten, eftersom den vinstgivande hästen då betraktas
            som hobbyverksamhet. Det är den typen av transaktioner som har
            föranlett de nuvarande reglerna.
          </note>
          <note>
            Det är alltså rimligt att se till att det bara är faktiska överskott
            under en längre tid som beskattas.
          </note>
          <note>
            Däremot går det inte att ifrågasätta att dessa överskott beskattas.
          </note>
          <note>
            Det som Peter Kling föreslår skulle inte hjälpa travsporten.
            Det skulle möjligen hjälpa att det fåtal personer som Peter Kling
            talar om och som får överskott på sin verksamhet, men de andra
            hästägare som har problem blev inte hjälpta med de åtgärder han
            föreslår.
          </note>
          <note type="speaker">
            Anf. 5 PETER KLING (nyd):
          </note>
          <note>
            Herr talman! Jag skall då börja med att korrigera mig. Jag skrev
            1,8 miljarder i interpellation, men det skall givetvis vara 1,6
            som jag tidigare har motionerat om.
          </note>
          <note>
            Sten Anderssom sade att det är fler människor än ett fåtal som
            tjänar pengar på sina hästar. Jag uttryckte mig inte så utan jag
            sade att det är ett tiotal personer i Sverige som tjänar miljoner
            på sina hästar. 173 hästägare tjänade under 1991 över
          </note>
          <note>
            250 000 kronor. Inkomsterna för dessa hästägare ligger kanske
            mellan 250 000 och 300 000 kronor.
          </note>
          <note>
            Det är emellertid få människor som gör stora vinster på sina
            hästar.
          </note>
          <note>
            Bo Lundgren sade att vi måste ha ett skattesystem som inte gör
            det möjligt att genom olika transaktioner dra sig undan skatten.
            Det håller jag med om. Men jag hävdar bestämt att om man inte
            ger den här sporten en morot -- om man inte ger de fem Volvoarbetare
            som vill köpa en häst för 50 000
          </note>
          <note>
            kronor och kanske vinna 3 eller kanske 7 miljoner möjlighet att
            göra det -- så dödar man sporten.
          </note>
          <note>
            Uppfödningen av travhästar har minskat under det här året och
            kommer att göra det även nästa år. På
          </note>
          <note>
            Skara slakteri får man nu in elva tolv hästar på en dag. Det
            är vad man normalt får in på en eller två veckor. I Skåne vägrar
            man på slakteriet att ta emot hästar i den utsträckning man blir
            erbjuden.
          </note>
          <note>
            Jag lovar, Bo Lundgren, att om detta fortsätter och man inte
            ger den vanliga lilla mannen den här moroten kommer han aldrig
            att köpa en travhäst.
          </note>
          <note>
            Då kan han lika väl spela på någonting annat, och då kommer den
            här branschen att ge stora underskott. Hästar som kostat 40 000
            kronor vid ett och halvt års ålder säljs i bästa fall för 12 000
            kronor och i sämsta fall går de till slakt.
          </note>
          <note>
            Travsporten ger faktiskt Sverige PR, Bo Lundgren.
          </note>
          <note>
            Sverige är en av de främsta travnationerna i världen, och våra
            duktiga ger Sverige en mycket bra
          </note>
          <note>
            PR i Frankrike, USA, Italien och andra länder. Om den här verksamheten
            fortsätter att drabbas skattemässigt kommer detta PR-värde på
            sikt att försvinna.
          </note>
          <note>
            Anf. 6 STEN ANDERSSON i Malmö (m):
          </note>
          <note>
            Herr talman! Om jag refererade Peter Kling fel ber jag om ursäkt
            för det.
          </note>
          <note>
            Detta är egentligen en sak som det är litet besvärligt att försvara.
            Faktum är nämligen att kollektivet tjänar pengar. Tidigare kunde
            en hobbyhästägare inte dra av för eventuella underskott då man
            slapp att skatta för vinsten. Men eftersom huvuddelen av
          </note>
          <note>
            Sveriges travhästar inte går ihop bör det nu gällande systemet
            vara en fördel. Men trots denna fördel, som ofta framhålls av
            departementet och på andra håll, blev det en enorm storm när detta
            förslag kom. Folk ville ta denna chans. Det innebar att man själv
            fick stå för förlusterna, men i de unika fall där man kom över
            en stjärnhäst fick man behålla hela vinsten.
          </note>
          <note>
            För kollektivet innebär de nuvarande reglerna en förbättring,
            men med tanke på den morot man vill ha inom travsporten är det
            definitivt en försämring.
          </note>
          <note>
            Sedan vill jag i polemik mot Peter Kling säga att det förslag
            som statsrådet nu lagt fram trots allt innebär en förbättring
            för uppfödarna. De kan visserligen säga att hästen betingar ett
            högt pris, men om den om två eller tre år springer in goda pengar
            kan inköpspriset dras av mot vinsten. Det var inte möjligt enligt
            den gamla modellen. Här blir det alltså en klar förbättring.
          </note>
          <note>
            Jag tycker emellertid att man borde kunna behålla
          </note>
          <note>
            ''hobbyhästägeriet'', även om jag vet att det förekommit en hel
            del fuffens. Man satte hästar på mostrar och fastrar, osv. Jag
            tror att det kan ha skadat travsporten. Hobbyverksamheten med
            travhästar hade tidigare sämre villkor totalt sett än i dag. Man
            chansade och köpte en häst som hoppades skulle bli en derbyvinnare
            eller rent av vinna Prix d'Amerique i Paris och springa in en
            miljon. Det kan man inte i dag, och jag tror att en del av tjusningen
            har försvunnit. Det är att beklaga.
          </note>
          <note>
            Men jag vill ändå notera att situationen i dag bättre än vad
            den var tidigare. Den skulle emellertid vara ännu bättre, om man
            lät hästägarna själva stå för förluster men slapp betala skatt
            för det fåtal vinster som ändå trots allt kan uppstå.
          </note>
          <note type="speaker">
            Anf. 7 Statsrådet BO LUNDGREN (m):
          </note>
          <note>
            Herr talman! Bildspråket är som det är. Jag försöker föreställa
            mig hur det går att sätta hästar på mostrar och fastrar, men den
            saken skall jag inte gå in på.
          </note>
          <note>
            Det finns travsportsverksamhet, travhästverksamhet och hästverksamhet
            som bedrivs som näringsverksamhet. Ingen har, mig veterligt, ifrågasatt
            det rimliga i att man tar upp sina kostnader och skattar för överskottet.
            Det tror jag inte någon över huvud taget har gjort.
          </note>
          <note>
            Vi har också hobbyverksamhet. Frågan är hur man skall hantera
            gränsdragningen för att undvika skatteflykt. Där finns ett problem.
            Det tror jag att vi alla är överens om.
          </note>
          <note>
            Men det skattesystem som vi hade tidigare, som innebar att man
            inte tog hänsyn till kostnader ett år före beskattningsåret, var
            inte tillräckligt genomtänkt för att fungera i det här sammanhanget.
            Nu får vi en situation där den som har en hobbyhäst vet att det
            bara är om överskott uppstår över en sexårsperiod som man beskattas
            över huvud taget. Då har vi väsentligt förbättrat situationen.
            Det går inte att komma längre än så här, om man också skall ta
            hänsyn till riskerna för skatteflykt, och det måste vi göra.
          </note>
          <note type="speaker">
            Anf. 8 PETER KLING (nyd):
          </note>
          <note>
            Herr talman! Bo Lundgren nämner att situationen har förbättrats.
            Det kan jag hålla med om, så länge man driver hästägandet som
            rörelse. Nu blir allting rörelse så fort det går med vinst.
          </note>
          <note>
            Ungefär hälften av dem i Sverige som har hästar i sin verksamhet
            driver redan i dag företag. Men just den grupp av hästägare som
            har hästarna som amatör- och hobbyverksamhet kommer aldrig att
            stimuleras.
          </note>
          <note>
            Människor har frågat mig: Vad händer om jag köper en travhäst
            och den vinner 3 miljoner? Som det är i dag, svarar jag, får du
            dra av kostnader för fem år. Men om hästen vinner dessa 3 miljoner
            eller andra stora priser som fyraåring får du skatta bort mer
            än hälften av det du har tjänat. Då måste du föra bok. Måste jag
            verkligen föra papper? Javisst, det här räknas som rörelse, du
            måste bokföra hela tiden. Men det är min hobby, säger den här
            personen. Då är det ingen idé att köpa den här hästen. Så resonerar
            många människor.
          </note>
          <note>
            Av de 3 miljonerna blir det 1 miljon kvar. Jag skulle vilja se
            den som går och köper en lott, och om han vinner en miljon bara
            får behålla 300 000 -- 400 000.
          </note>
          <note>
            Jag skulle vilja se den lotteriverksamhet som kan överleva en
            sådan sak. Det går inte.
          </note>
          <note>
            Sten Andersson var förut inne på att staten får in väldigt litet
            pengar på detta. Jag är helt övertygad om att av de 500 miljoner
            i prispengar som man kör om, kommer en mycket liten del att bli
            beskattningsbar. Därför hävdar jag bestämt att om man sätter denna
            näring i svaj, låter den vila på gungande fötter, blir det stora
            förluster för statskassan på sikt. Det kan handla om 500 miljoner
            upp till 1 miljard i förlust. Det är jag helt säker på.
          </note>
          <note>
            Jag tror att jag får rätt, om vi fortsätter att göra på detta
            sätt, så att travsportens omfattning minskar.
          </note>
          <note>
            Anf. 9 STEN ANDERSSON i Malmö (m):
          </note>
          <note>
            Herr talman! Vi skall ha klart för oss i debatten att svensk
            travsport internationellt sett är mycket framgångsrik. Peter Kling
            sade att Sverige var ett av världens mest framgångsrika länder.
            Jag vill säga att det är det mest framgångsrika, med tanke på
            de framgångar som svenska hästar har haft dels i
          </note>
          <note>
            Sverige, dels internationellt.
          </note>
          <note>
            Jag måste ändå korrigera Peter Kling litet. Han pratar om den
            derbyvinnare som alla vill ha, men som bara en per år kan få,
            av olika skäl. Sedan talar han om skatter och om lottsedlar.
          </note>
          <note>
            Jag köper sällan penninglotter. Men om jag inte är felunderrättad
            går minst 50 % till skatt av den totala ersättningen . Ur den
            synpunkten är inte det här förslaget negativt.
          </note>
          <note>
            Jag vet att det är svårt för statsrådet att svara på de frågor
            jag ställde innan: Hur mycket blir egentligen nettot? Vad tjänar
            staten? Hur mycket kostar det i tid för varje enskild hästägare
            att ta upp varenda krona han har som inkomst? Är det lönsamt att
            ha skatter som kanske t.o.m. innebär något negativt för staten?
          </note>
          <note>
            Jag tycker att vi borde avbyråkratisera så mycket som möjligt.
            Att sitta och peta i småpengar, som detta trots allt handlar om,
            kan jag inte förstå.
          </note>
          <note>
            Jag vill än en gång poängtera, att trots att detta rent matematiskt
            var en förbättring för det stora kollektivet, ville ingen inom
            kollektivet ha denna förändring. Man accepterade en sämre situation.
          </note>
          <note>
            Det tycker jag att man från departementets och statsrådets sida
            borde inse och försöka tillgodose.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:3 om kriminalvården
          </note>
          <note>
            Anf. 10 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Sten Andersson i Malmö har frågat mig om jag är
            medveten om den stora narkotikahantering som i dag pågår vid landets
            fängelser och vilka åtgärder som är att förvänta.
          </note>
          <note>
            Sten Andersson har också frågat mig om jag är beredd att medverka
            till att förändra gällande bestämmelser så att de anställda vid
            fängelserna kan ingripa effektivt.
          </note>
          <note>
            Narkotikasituationen vid landets fängelser är en mycket viktig
            fråga, som hela tiden kräver uppmärksamhet. Nu är emellertid situationen
            enligt min mening inte riktigt så mörk som Sten
          </note>
          <note>
            Andersson gör gällande.
          </note>
          <note>
            För att få en så nyanserad och verklighetsnära bild som möjligt
            av narkotikaläget inom kriminalvården, infordrar Kriminalvårdsstyrelsen
            månadsvisa bedömningar från samtliga anstalter.
          </note>
          <note>
            Bedömningen görs utifrån gjorda beslag, positiva urinprov, erkännanden
            om missbruk, personalens iakttagelser m.m. En sammanställning
            av medelvärdet för perioden oktober 1991--mars 1992
          </note>
          <note>
            visar att i genomsnitt 55 % av anstalterna redovisade att missbruk
            inte konstaterats eller varit sällsynt. De anstalter som uppgav
            att missbruk förekommit då och då uppgick till 26 %. Andelen anstalter
            som redovisade att missbruk förekommit ofta eller så gott som
            dagligen uppgick till 19 %.
          </note>
          <note>
            Enligt Kriminalvårdsstyrelsens bedömningar har ca
          </note>
          <note>
            40--45 % av de intagna missbrukat narkotika under de senaste
            två månaderna i frihet.
          </note>
          <note>
            Narkotikamissbruket varierar således mycket mellan olika anstalter.
            Det är givetvis helt oacceptabelt att en intagen kan påbörja eller
            fortsätta ett missbruk under den tid han verkställer ett straff.
            Självklart måste det därför vara en målsättning att hålla fängelserna
            fria från narkotika. Det är således en mycket angelägen uppgift
            för kriminalvården att söka komma till rätta med drogmissbruket
            inom anstalterna och att bl.a.
          </note>
          <note>
            vidta åtgärder för att öka drogfriheten vid de ca
          </note>
          <note>
            20 % av anstalterna som redovisar betydande missbruksproblem.
            Också lagstiftningen har här en viktig roll för att underlätta
            kriminalvårdens arbete på detta område.
          </note>
          <note>
            I syfte att hindra förekomsten av narkotika på anstalterna har
            sålunda lagstiftningen skärpts vid flera tillfällen under 1980-talet.
            Sedan den 1 januari
          </note>
          <note>
            1981 finns en generell möjlighet att ta urinprov på de intagna
            för att kontrollera narkotikapåverkan.
          </note>
          <note>
            Den 1 oktober 1982 infördes den uttryckliga regeln om att man
            vid bedömningen av om någon tillhör den kategori långtidsdömda
            som särbehandlas utifrån bl.a. säkerhetsaspekter (7 § tredje stycket
            kriminalvårdslagen) särskilit skall beakta om straffet avser grovt
            narkotikabrott eller grov varusmuggling avseende narkotika. Samtidigt
            infördes skärpta regler för granskning av brev och kontroll av
            telefonsamtal och besök. Möjligheterna att företa kroppsvisitation
            och kroppsbesiktning utökades. Den 1 juli 1984 infördes en bestämmelse
            om att man vid fördelningen av intagna mellan öppna och slutna
            anstalter särskilt skall beakta om det föreligger fara för att
            någon allvarligt skall störa ordningen genom att nyttja eller
            förfara olagligt med narkotika.
          </note>
          <note>
            Jag vill också i sammanhanget nämna att regeringen nyligen i
            en lagrådsremiss föreslagit att en intagen skall vara skyldig
            att förutom urin- eller utandningsprov även lämna blodprov för
            kontroll av att han inte är påverkad av beroendeframkallande medel.
          </note>
          <note>
            Sedan flera år tillbaka arbetar kriminalvården i enlighet med
            de riktlinjer som riksdagen och regeringen lagt fast för att komma
            till rätta med narkotikaproblemet inom kriminalvården.
          </note>
          <note>
            Riktlinjerna innebär bl.a. att intagna utan missbruksproblem
            inte skall behöva komma i kontakt med narkotika under verkställighetstiden
            och att narkotikalangare inte skall ha möjlighet att fortsätta
            med sin verksamhet i fängelset.
          </note>
          <note>
            Den viktigaste åtgärden är dock att fånga upp och motivera intagna
            narkotikamissbrukare att genomgå en adekvat behandling för sitt
            missbruk. I
          </note>
          <note>
            detta syfte har under senare år skett en förhållandevis kraftig
            utbyggnad av antalet platser med denna inriktning. För närvarande
            finns omkring 300 s.k. motivationsplatser fördelade på hela anstalter
            eller avdelningar av anstalter.
          </note>
          <note>
            Arbetet inriktas bl.a. på placering av de intagna för behandling
            utanför anstalt enligt 34 §
          </note>
          <note>
            kriminalvårdslagen eller på att få till stånd en lämplig behandling
            vid frigivningen. Jag vill här understryka att socialtjänsten
            har ett grundläggande ansvar i enlighet med den s.k.
          </note>
          <note>
            normaliseringsprincipen, även för dem som är intagna i anstalt.
            Socialtjänstens aktiva medverkan i den planering som sker i anstalten
            är en förutsättning för att de insatser som initieras under verkställighetstiden
            fullföljs efter frigivningen.
          </note>
          <note>
            Jag vill nämna att den av mig tillsatta
          </note>
          <note>
            Fängelseutredningen (Dir. 1992:36) enligt sina direktiv skall
            göra en samlad bedömning av erfarenheterna av den differentiering
            av de intagna med avseende på narkotika som nu sker.
          </note>
          <note>
            Utredningen bör bl.a. överväga vilka differentieringsprinicper
            för anstaltsplacering som bör tillämpas i framtiden och behovet
            av olika former av åtgärdsprogram för att narkotikaproblemet skall
            kunna bemästras på bästa sätt. Den bör vidare ta ställning till
            om det behövs utvidgade kontrollmöjligheter för att förhindra
            införsel och missbruk av narkotika på anstalterna.
          </note>
          <note>
            Utredningen bör om möjligt före 1992 års utgång i ett delbetänkande
            redovisa förslag till hur förekomsten av narkotika på anstalterna
            skall kunna motverkas.
          </note>
          <note>
            Så, Sten Andersson, att narkotikasituationen sedan lång tid utgör
            ett svårbemästrat problem inom kriminalvården är jag medveten
            om. Men regeringen prioriterar narkotikabekämpningen, och inom
            kriminalvården, som jag nu redovisat, vidtar vid kontunerligt
            åtgärder för att bättre kunna komma till rätta med missbruket.
            Målsättningen är som jag tidigare nämnde att hålla fängelserna
            helt fria från narkotika. I detta arbete krävs åtgärder såväl
            för att förhindra att de intagna får tillgång till narkotika som
            att de ges förutsättningar att komma ifrån sina egna missbruksproblem,
            vilka de så gott som uteslutande har förvärvat i livet utanför
            anstalterna. Jag vill avslutningsvis påstå att resultaten av de
            samlade åtgärderna, som jag nu har redovisat, visar att vi är
            på rätt väg.
          </note>
          <note>
            Sten Andersson har också frågat om jag är beredd att medverka
            till att förändra gällande bestämmelser så att anställda vid fängelserna
            kan ingripa effektivt. Frågan synes vara föranledd av att en styresman
            inte tillåtit en intagen att ha en TV-
          </note>
          <note>
            apparat i sitt rum, men att detta beslut enligt Sten
          </note>
          <note>
            Andersson sedan ändrades av
          </note>
          <note>
            Kriminalvårdsstyrelsen.
          </note>
          <note>
            Mitt svar på den frågan blir, att då en intagen bryter mot anbefalld
            ordning eller meddelade anvisningar, kan kriminalvårdslagens regler
            om disciplinär bestraffning tillämpas. Den intagne kan antingen
            tilldelas en varning eller meddelas förordnande att en viss bestämd
            tid, högst tio dagar, inte skall inräknas i verkställighetstiden.
          </note>
          <note>
            Även frågan om hur det disciplinära bestraffningssystemet inom
            kriminalvården bör utformas i framtiden behandlas av den tidigare
            nämnda Fängelseutredningen.
          </note>
          <note>
            Anf. 11 STEN ANDERSSON i Malmö (m):
          </note>
          <note>
            Herr talman! Jag tackar för svaret på min interpellation. Statsrådet
            säger att min bild kanske är litet mörkare än hennes. Det kan
            bero på att vi har olika referenser. Statsrådet har fått sina
            från departementet och från Kriminalvårdsstyrelsen, och jag har
            fått mina genom kontakter med anställda på fängelserna. Jag pryade
            en vecka i somras och har omfattande kontakter med dem som jobbar
            på golvet. Därför blir bilderna kanske litet olika.
          </note>
          <note>
            Den statistik som statsrådet refererar till på s. 1 i svaret
            måste vara tvivelaktig. Tänk er att vi i
          </note>
          <note>
            Sverige hade haft två fängelser. På det ena fanns
          </note>
          <note>
            500 interner och på det andra 5. Om fängelset med
          </note>
          <note>
            5 interner var knarkfritt, hade man väl inte kunnat säga att
            hälften av anstalterna i Sverige var knarkfria. Det intressanta
            är hur många som knarkar -- inte det faktum att ett antal anstalter
            är knarkfria. Den statistiken var inte riktigt belysande.
          </note>
          <note>
            Sedan sägs det i svaret att målet är narkotikafria anstalter.
            Det är bra att det är ett mål. Men jag anser att de resurser man
            i dag får inte räcker till.
          </note>
          <note>
            Knarket flödar -- det är min bestämda uppfattning -- på våra
            anstalter. Statsrådet säger också att man skall försöka att komma
            till rätta med insmugglingen. Faktum är att den största smugglingen
            i dag sker via besökande. De resurser man har är för små. Det
            fungerar inte.
          </note>
          <note>
            Jag skulle också vilja ta upp en annan fråga med statsrådet.
            Nu har Kriminalvårdsstyrelsen som ambition att man skall ha mer
            kvinnlig personal, även vårdpersonal. Enligt ett förslag som kommer
            att läggas fram skall kvinnor inte få lov att kroppsvisitera män.
            Detta innebär praktiska problem. Om det är söndag och stor besöksfrekvens
            och många kvinnor jobbar får man av rent praktiska skäl sämre
            möjligheter att visitera dem som eventuellt kan misstänkas ha
            fått knark insmugglat.
          </note>
          <note>
            I slutet av sitt svar säger statsrådet att de som strular kan
            bestraffas med att tio dagar läggs till straffverkställighetstiden.
            Det är inte heller riktigt sant. Faktum är att om man sitter på
            en anstalt upp till en månad, kan man få tio dagar till. Om man
            sitter mellan en och fyra månader, kan man få högst
          </note>
          <note>
            15 dagar till. Sitter man längre än fyra månader, kan man få
            45 till dagar. Det borde ha stått i svaret. Men poängen är att
            när man fått sina 10, 15 eller 45
          </note>
          <note>
            dagar kan man agera litet hur som helst. Det finns mycket små
            möjligheter att komma till rätta med dem som strular.
          </note>
          <note>
            Hur kommer knarket in på fängelserna? Jo, en del kommer via besökande
            men även en del -- det är ingen hemlighet -- via personalen. Jag
            kan förstå det. Man räcker ett lillfinger till en intern, och
            pang, så tar han hela handen. Så sitter den fast.
          </note>
          <note>
            Detta problem måste ni attackera. Det skulle vara intressant
            att få veta hur statsrådets ser på frågan.
          </note>
          <note>
            Vi har i Sverige i dag någonting som kallas visitationspatruller,
            alltså människor som är specialutbildade för att göra kontroller
            på olika anstalter. Såvitt jag förstår är sådan verksamhet på
            väg att försvinna. Det tycker jag är synd. Här finns en specialkunskap
            som vi inte får gå miste om.
          </note>
          <note>
            Dessa patruller står för den stora delen av beslag som görs på
            våra fängelser i dag. Det är dessa som har tagit samtliga vapen
            och sprängämnen i beslag.
          </note>
          <note>
            Att ta bort en sådan organisation eller att försämra den tror
            jag innebär att det blir lättare att föra in och använda knark
            på våra fängelser.
          </note>
          <note>
            Nu skall man i stället ha en person som skall vara dels vårdare,
            dels vaktare och som därutöver skall jaga knark hos den enskilde.
            Skall man försöka bygga upp ett förtroende hos en människa och
            samtidigt jaga honom och kolla om han har knark, tror jag inte
            att det går att nå de effekter som det annars kanske hade varit
            möjligt att uppnå.
          </note>
          <note>
            Till sist, herr talman, en sak när det gäller våra fängelser
            som förvånat mig mycket. Man tillåter grova våldsmän, som är dömda
            för grova våldsbrott och som är starka redan när de kommer in,
            dag efter dag sitta i enorma bodybuildingsmaskiner.
          </note>
          <note>
            När de sedan kommer ut kan de bara genom att klappa med handen
            på huvudet på en människa förorsaka mycket svåra skador. Det kan
            jag inte förstå. Varför kan man inte på fängelserna som på annat
            håll använda den gamla Lingmetoden? Det kanske inte är riktigt
            att grova våldsverkare skall få lov att bygga upp sig så enormt
            som sker i dag på våra fängelser.
          </note>
          <note type="speaker">
            Anf. 12 GÖRAN MAGNUSSON (s):
          </note>
          <note>
            Herr talman! Jag har inte för avsikt att försöka slita tvisten
            mellan de båda moderata politikerna om hur narkotikaläget är på
            våra anstalter -- om Sten
          </note>
          <note>
            Anderssons beskrivning är för dyster eller om statsrådets beskrivning
            är mera sann. Jag kan inskränka mig till att konstatera att situationen
            är mycket besvärlig. Riksdagen och även regeringarna under en
            lång följd av år har uppmärksammat problemet. Inte minst har vi
            i justitieutskottet diskuterat frågan. Inställningen i denna fråga
            är alldeles klar. Målet är självfallet narkotikafria anstalter.
          </note>
          <note>
            Justitieutskottet har som sagt under flera år ägnat stor uppmärksamhet
            åt frågan. Inför den här debatten roade jag mig med att titta
            på vad utskottet sagt vid olika tillfällen. Det intressanta var
            att det på våren 1991, alltså före valet, fanns en skarpt skriven
            reservation från den borgerliga minoriteten i utskottet, som ställde
            utomordentligt rigorösa krav på insatser för att göra fängelserna
            narkotikafria.
          </note>
          <note>
            När man sedan tog del av den senast budgetpropositionen från
            den nya regeringen, kunde man konstatera att det var kanske inte
            så enkelt att uppfylla alla de krav som den borgerliga minoriteten
            ställde under våren 1991. Icke desto mindre har det skett framgångar
            i kampen mot narkotika på fängelserna. Jag vill särskilt framhålla
            att 1989 ålade den socialdemokratiska regeringen kriminalvården
            att utveckla behandlingsprogram, vilka också statsrådet vid olika
            tillfällen har refererat till. Dessa behandlingsprogram, som i
            och för sig inte tar sikte enbart på narkotika utan även på andra
            problem, t.ex. sexualbrott, har varit framgångsrika. De har också
            utvecklats på olika sätt på olika kriminalvårdsanstalter.
          </note>
          <note>
            Ledamöterna i Straffsystemskommittén, som jag har nöjet att tillhöra,
            besökte Hagebyanstalten utanför Södertälje i början av den här
            veckan. Vid samtal med personal och anstaltsledning framgick det
            att man där hade lyckats utveckla behandlingen ytterligare. Man
            hade haft en del framgångar, även om man på intet sätt ville undanhålla
            att det fanns avsevärda svårigheter att hålla anstalten narkotikafri.
          </note>
          <note>
            Jag tänkte i den här debatten närmast aktualisera frågan om den
            kraftiga överbeläggningen i de svenska fängelserna. Statsmakterna
            har tidigare uttalat att beläggningsnivån skulle vara ungefär
          </note>
          <note>
            85 %. Denna beläggningsnivå är numera övergiven. Kriminalvårdsstyrelsens
            statistik visar att man t.o.m. har haft över 100 % beläggning
            vid något tillfälle. Numera är beläggningen generellt närmare
            100 %. Det är särskilt besvärligt på häktena, vilket kanske ligger
            litet utanför den här diskussionen, men detta återverkar ju sedan
            också på platsbeläggningen ute på kriminalvårdsanstalterna. Sjukavdelningar,
            som egentligen skall stå till förfogande om någon blir sjuk, är
            i dag belagda med interner, därför att det är så oerhört trångt
            på fängelserna.
          </note>
          <note>
            En förutsättning för att man skall kunna komma till rätta med
            narkotikaproblematiken är en korrekt differentiering av internerna.
            Det uppstår ju avsevärda svårigheter att göra denna differentiering,
            när beläggningssituationen är sådan att man bara kan ta in folk
            till den plats som händelsevis finns. Om man vill dramatisera
            läget, kan man säga att man ibland löser beläggningsfrågan genom
            att en del intagna är under transport mellan olika anstalter i
            Sverige.
          </note>
          <note>
            Det är naturligtvis en situation som från många synpunkter är
            otillfredsställande och som leder till att kampen för narkotikafria
            anstalter och möjligheten att erbjuda olika fångar lämplig placering
            försvåras mycket kraftigt. Därmed är det inte möjligt att göra
            någon differentiering.
          </note>
          <note>
            Jag vill fråga statsrådet: Vilka planer finns det på det här
            området? Vi vet ju också att detta inte är en tillfällig situation.
            Statsrådet har själv aviserat flera förslag till ett kraftigt
            ökat antal fängelseplatser.
          </note>
          <note>
            Det vore därför intressant att just från narkotikabekämpningssynpunkt
            diskutera vilka möjligheter till differentiering som det finns.
          </note>
          <note>
            Herr talman! Statsrådet talade i svaret om normaliseringsprincipen
            och socialtjänstens ansvar beträffande både § 34-placeringar och
            kontraktsvård. Det aviseras nu att det är svårt att klara den
            vården. Kommunerna tvingas av ekonomiska skäl att göra andra prioriteringar.
          </note>
          <note>
            Anf. 13 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag undrar om Göran Magnusson har begärt ordet i
            rätt debatt. Hans frågor har närmast att göra med en debatt som
            kommer litet senare i anledning av en interpellation från Hans
            Göran
          </note>
          <note>
            Franck. Jag tänker inte ägna tid nu åt att föra debatten en första
            gång och sedan ta den en gång till om en stund.
          </note>
          <note>
            Förra veckan beslutade regeringen om igångsättning av inrättande
            av 192 nya fängelseplatser. Det får vi väl skäl att diskutera
            vidare i nästa debatt.
          </note>
          <note>
            Sten Andersson i Malmö ställde olika frågor. De disciplinära
            åtgärderna, som vi båda har varit inne på, är -- som jag nämnde
            i slutmeningen i mitt svar -- en av de frågor som Fängelseutredningen
            skall ta upp. Också jag är väl medveten om att påbackningen av
            dagar kanske inte har den disciplinära effekt som det kan förefalla
            när man ser till reglerna.
          </note>
          <note>
            Hur narkotikan kommer in på anstalterna kan vi nog alla räkna
            ut om vi har tillräcklig fantasi. Det sker på en mängd olika sätt,
            och det finns olika grupper av människor som ägnar sig åt att
            bära in narkotika. Hur man skall komma åt denna hantering är också
            en av de frågor som utredningen skall ta ställning till.
          </note>
          <note>
            Som jag nämnde i mitt svar anser vi att bekämpningen av tillgången
            på narkotika och möjligheten att komma åt narkotikaproblemet på
            fängelserna skall prioriteras. Vi har därför begärt att få ett
            delbetänkande redan före jul innevarande år.
          </note>
          <note>
            Det är korrekt att man håller på att se över visitationspatrullernas
            verksamhet. Men utgångspunkten är inte att visitationspatrullerna
            skall försvinna, utan utgångspunkten är att deras verksamhet skall
            effektiviseras. Samtidigt är det viktigt att se på hur man kan
            öka vårdpersonalens insatser när det gäller narkotikakontrollen
            på fängelserna.
          </note>
          <note>
            Sten Andersson tog också upp förslaget om att kvinnor skall ha
            rätt att visiteras av kvinnor och att män skall ha rätt att visiteras
            av män. Vi är medvetna om att detta kan skapa praktiska problem,
            men från departementets sida har man tagit kontakt med berörd
            verksamhet för att få information om huruvida man anser det vara
            realistiskt att genomföra dessa förändringar.
          </note>
          <note>
            Sådana garantier har vi fått.
          </note>
          <note>
            Göran Magnusson sade att han inte tänkte slita tvisten mellan
            Sten Andersson och mig. Nej, det behöver han inte. Jag tror inte
            att det är fråga om någon större tvist. Sten Andersson och jag
            är två olika individer som uttrycker oss litet olika.
          </note>
          <note>
            Därmed kan skillnaden uppfattas som stor, men i sak är den inte
            så stor.
          </note>
          <note type="speaker">
            Anf. 14 GÖRAN MAGNUSSON (s):
          </note>
          <note>
            Herr talman! Jag tolkar det avslutande inlägget så, att Sten
            Andersson och Gun Hellsvik har exakt samma uppfattning, men att
            de uttrycker den på olika sätt.
          </note>
          <note>
            Jag försökte inte att få till stånd en diskussion om hur utbyggnadsprogrammet
            i sin helhet skall kunna klaras -- jag vet att den frågan kommer
            upp i ett annat sammanhang. Men det vore intressant om statsrådet
            klart deklarerade att det för att man effektivt skall kunna bekämpa
            narkotikan på anstalterna och narkotikamissbruket bland de intagna
            fordras ordentliga möjligheter för en differentiering. Och det
            fordrar i sin tur att man bestämmer sig för att beläggningsnivån
            inte får överstiga 85--90 %. Riksdagen har tidigare uttalat målet
            85 % för att differentieringen skall kunna klaras.
          </note>
          <note>
            Herr talman! Jag vill då ställa följande fråga: Är statsrådet
            beredd att här och nu deklarera att beläggningsprocenten bör ligga
            mellan 85 och 90 %
          </note>
          <note>
            för att man skall klara en bra differentiering?
          </note>
          <note>
            Anf. 15 STEN ANDERSSON i Malmö (m):
          </note>
          <note>
            Herr talman! Jag är mycket tillfredsställd med det kompletterande
            svar som statsrådet lämnade.
          </note>
          <note>
            Däremot försökte Göran Magnuson antyda att någon schism mellan
            mig och statsrådet skulle råda.
          </note>
          <note>
            Det var ett försök att få en billig poäng som Göran
          </note>
          <note>
            Magnusson inte tjänar någonting på. Men vill han syssla med sådan
            verkamhet så är det upp till honom att göra det.
          </note>
          <note>
            Jag är nöjd med beskedet att man skall behålla visitationspatrullerna.
            Poängen måste då vara att de skall bli ännu effektivare än vad
            de är i dag, därför att man kan ju inte förändra en verksamhet
            i så motto att den skall bli sämre och mindre effektiv.
          </note>
          <note>
            Visitationspatrullernas kompetens är redan i dag onekligen stor.
            Förändringen måste därför självfallet medföra att den framöver
            blir ännu större.
          </note>
          <note>
            Jag vill också nämna litet grand om bodybuilding.
          </note>
          <note>
            Det förekommer mycket anabola steroider på anstalter. Såvitt
            jag har förstått kan en anställd på ett fängelse som i en cell
            hittar anabola steroider beslagta dessa och lämna dem till polisen.
            Om man däremot narkotikatestar på en intagen och inte finner någon
            narkotika, men däremot finner anabola steroider är detta inte
            skäl för att vägra en permission. Vi känner ju alla till vad som
            kan inträffa när en människa som använder anabola steroider. Jag
            vill ge ett målande exempel:
          </note>
          <note>
            Statsrådet och jag står i en kö utanför ett gatukök, och en stor
            människa kommer fram -- en intagen som har permission -- och tränger
            sig före oss i kön.
          </note>
          <note>
            Vi säger då till honom att den som först kommer till kvarn får
            först mala. Då säger det bara pang, därför att så handlar man
            när man använder anabola steroider. När de nu ger en sådan påverkan
            på människor, tycker jag att om det vid narkotikatest av en intagen
            visar sig att anabola steroider använts borde även det kunna rendera
            någon form av påföljd. Det kan inte vara tillåtet att ha anabola
            steroider i kroppen.
          </note>
          <note>
            Herr talman! Jag vill än en gång uttrycka att jag är mycket nöjd
            med statsrådets svar och med de ambitioner som hon har sagt sig
            vilja företräda.
          </note>
          <note>
            Anf. 16 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag vill bara ge en kort kommentar för att inga
            frågetecken skall hänga kvar i luften. Jag trodde att jag var
            tydlig nog i förklaringarna tidigare beträffande differentiering
            av fångar. Det är ett av de övergripande mål som har uppsatts
            för
          </note>
          <note>
            Fängelseutredningens arbete. Det är nu utredningens sak att visa
            hur vi skall kunna nå denna differentiering av fångar. Vi har
            också begärt och i går fått en redovisning från BRÅ om vad som
            kan vara orsaken till den höga beläggning som har varit. Vi kommer
            nu att närmare se över detta, eftersom det är av betydelse för
            det fortsatta arbetet.
          </note>
          <note>
            Herr talman! Till Sten Andersson i Malmö vill jag säga att jag
            i stort sett inte vet någonting alls om bodybuilding. Det tillhör
            inte precis min hobbyverksamhet. Jag vill också erkänna att jag
            inte kan svara på Sten Anderssons fråga om anabola steroider.
            Men jag skall verkligen undersöka om det stämmer. Anabola steroider
            är ju inte tillåtna i Sverige.
          </note>
          <note>
            Anf. 17 STEN ANDERSSON i Malmö (m):
          </note>
          <note>
            Herr talman! Såvitt jag har förstått är anabola steroider tillåtna
            för eget bruk, dock inte i sportsammanhang och liknande. Då kallas
            det för dopning. Det är bra att statsrådet undersöker frågan närmare.
          </note>
          <note>
            Jag vill ställa en sista fråga som kanske kan uppfattas litet
            som goddag yxskaft. Vi känner ju alla till att det blir stora
            rubriker i pressen när en storgangster rymmer från ett fängelse.
            Detta har föranlett många anställda på fängelser -- rätt eller
            fel -- att i dag uppfatta det som att förebyggandet av rymningar
            prioriteras högre än bekämpningen av narkotika på fängelserna.
            Frågan kanske är svår att besvara, men uppfattningen finns i hög
            grad bland de anställda på Sveriges fängelser.
          </note>
          <note>
            Anf. 18 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag kan naturligtvis inte ge något svar.
          </note>
          <note>
            Men jag besöker ofta fängelser, och ögonblicksbilder har därvid
            fått mig att förstå att anställda självfallet upplever det som
            en stor press om någon av de intagna rymmer. Det är så att säga
            mera påtagligt. Jag tror att Sten Andersson i
          </note>
          <note>
            Malmö och jag själv som individer också skulle uppleva samma
            starka press om en sådan händelse skulle inträffa. Därmed vill
            jag inte påstå att man inte engagerar sig i narkotikaproblemet.
          </note>
          <note>
            4 § Svar på interpellation 1992/93:5 om åtgärder mot den ekonomiska
            brottsligheten
          </note>
          <note>
            Anf. 19 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Lars-Erik Lövdén har ställt fyra frågor till mig
            om bekämpningen av den ekonomiska brottsligheten. Han har frågat
            om regeringen kommer att vidta några åtgärder i syfte att skärpa
            kampen mot eko-brottsligheten och om regeringen avser att föreslå
            ökade resurser till polisen för bekämpning av den ekonomiska brottsligheten.
          </note>
          <note>
            Vidare har han frågat om regeringen anser att det krävs bättre
            styrmedel för polisens resursanvändning i syfte att säkerställa
            en tillfredsställande nivå på ekobrottsbekämpningen.
          </note>
          <note>
            Slutligen har han frågat vilka lagstiftningsåtgärder som regeringen
            avser att föreslå riskdagen i syfte att effektivisera ekobrottsbekämpningen.
          </note>
          <note>
            I en interpellation i maj i år ställde Lars-Erik
          </note>
          <note>
            Lövdén frågor till mig om kampen mot den ekonomika brottsligheten.
            På samma sätt som jag gjorde då vill jag först instämma med Lars-Erik
          </note>
          <note>
            Lövdén om att det är mycket viktigt att bekämpa den ekonomiska
            brottsligheten. Sådan brottslighet rör ofta stora ekonomiska värden.
            Den motverkar en fri och lika konkurrens som är en förutsättning
            för en sund marknadsekonomisk utveckling. Den ekonomiska brottsligheten
            drabbar inte bara det allmänna utan också i väl så stor omfattning
            enskilda människor.
          </note>
          <note>
            Jag måste emellertid bestämt bestrida Lars-Erik
          </note>
          <note>
            Lövdéns påstående att regeringen visar ett uppenbart ointresse
            för att komma till rätta med den ekonomiska brottsligheten. Det
            är inte sant att regeringen uttryckligen har undantagit kampen
            mot ekobrottsligheten som prioriterat område. Jag menar att regeringen
            bör vara återhållsam med att peka ut vissa typer av brott som
            prioriterade.
          </note>
          <note>
            Regeringen har emellertid i olika sammanhang framhållit vikten
            av att bekämpa narkotika- och våldsbrottsligheten. Den brottsligheten
            berör den enskilda människan på ett direkt sätt. Och vi anser
            att det är av största vikt att medborgarnas trygghet i samhället
            återupprättas. För att lyckas även med andra angelägna kriminalpolitiska
            uppgifter är det nödvändigt att återställa allmänhetens förtroende
            för att ordning och säkerhet råder i samhället.
          </note>
          <note>
            Det förtjänar i detta sammanhang att påpekas att utvecklingen
            av den ekonomiska brottsligheten hänger intimt samman med den
            inflationsekonomi som rådde under 80-talet och som de socialdemokratiska
            regeringarna har ansvaret för.
          </note>
          <note>
            Den medverkade till ett klimat som premierade snabba klipp på
            bekostnad av traditionell näringsverksamhet. Vårt främsta bidrag
            till kampen mot ekonomiska brott är måhända att se till att ekonomin
            stabiliseras, att skattetrycket hålls tillbaka och att traditionella
            värden som etik och moral återupprättas inom hela affärslivet.
          </note>
          <note>
            I regeringsförklaringen har det strukits under att brottsligheten
            måste bekämpas med kraft. Detta gäller självfallet även den ekonomiska
            brottsligheten. Och det innebär att bekämpningen av den ekonomiska
            brottsligheten också i fortsättningen bör ha en hög prioritet
            i polisarbetet.
          </note>
          <note>
            När det gäller frågan om regeringen kommer att föreslå ökade
            resurser till polisen för bekämpning av den ekonomiska brottsligheten
            vill jag på samma sätt som förra gången Lars-Erik Lövdén ställde
            den frågan till mig framhålla att den sedan många år grundläggande
            polisbristen påverkar också möjligheterna att bekämpa ekobrottsligheten.
            Jag vill erinra om att den socialdemokratiska regeringen måste
            bära ett stort ansvar för denna polisbrist. Det har mot den bakgrunden
            av lätt förstådda skäl inte funnits några möjligheter att skapa
            beredskap inom rättsväsendet för de senaste årens utveckling av
            ekobrottsligheten. Regeringens ambition är emellertid att polisbristen
            skall vara avhjälpt år 1995. Därmed ökar också möjligheterna för
            polisen att sätta in större resurser i kampen mot ekobrottsligheten.
          </note>
          <note>
            Som Lars-Erik Lövdén känner till har polisen från senaste budgetårsskiftet
            gått in i ett nytt budgetsystem med ramanslag och målstyrning.
            Det innebär att det inom ramen för tillgängliga resurser bör ankomma
            på polismyndigheterna själva att göra de resursmässiga och organisatoriska
            prioriteringar som behövs. Det nya systemet bör leda till samordningsvinster
            genom ett intensivare samarbete mellan polismyndigheterna inbördes
            och i förhållande till åklagar- och skattemyndigheter. Framför
            allt bör den nya ordningen leda till ett effektivare polisarbete.
          </note>
          <note>
            När det gäller styrmedel för att säkerställa en tillfredsställande
            nivå på polisens ekobrottsbekämpning vill jag framhålla
          </note>
          <note>
            Rikspolisstyrelsens roll som tillsynsorgan över polisväsendet.
            Enligt instruktionen för
          </note>
          <note>
            Rikspolisstyrelsen skall styrelsen i sin tillsynsverksamhet särskilt
            beakta att de riktlinjer som riksdagen och regeringen lagt fast
            för polisverksamheten får genomslag i polisarbetet.
          </note>
          <note>
            Om målen inte uppnås skall Rikspolisstyrelsen genom påpekanden
            och anmaningar eller på annat sätt söka åstadkomma rättelse. I
            sista hand skall styrelsen anmäla förhållandet till regeringen.
          </note>
          <note>
            Den rapport från riksåklagaren och
          </note>
          <note>
            Rikspolisstyrelsen som Lars-Erik Lövdén nämner innehåller också
            förslag till flera organisatoriska förändringar. Som exempel kan
            nämnas central metodutveckling, ändrade arbetsmetoder, utökad
            och förändrad utbildning samt utveckling av arbetsrutiner. Med
            anledning av vad som tagits upp i rapporten om detta har regeringen
            uppdragit åt riksåklagaren, Rikspolisstyrelsen och
          </note>
          <note>
            Riksskatteverket att redovisa vilka åtgärder som har vidtagits
            i form av effektiviseringar inom ramen för myndigheternas ordinarie
            verksamhet. En preliminär redovisning skall lämnas senast i december
            i år och en slutlig före utgången av maj
          </note>
          <note>
            1993.
          </note>
          <note>
            Det finns enligt min mening anledning att se optimistiskt på
            att det redan inom ramen för gällande regelsystem skall visa sig
            möjligt att påtagligt effektivisera utredningsarbetet. Jag vill
            här peka på vikten av ett närmare samarbete mellan polis och åklagare
            och en utveckling av rollen som förundersökningsledare, vilket
            behandlats av
          </note>
          <note>
            Åklagarutredningen i dess nyligen avlämnade betänkande. Jag utgår
            från att riksåklagarens,
          </note>
          <note>
            Rikspolisstyrelsens och Riksskatteverkets arbete skall medverka
            till att det i rapporten redovisade otillfredsställande utredningsläget
            på vissa håll skall kunna förbättras. Förhoppningsvis kommer myndigheternas
            redovisning bl.a. att ge underlag att arbeta vidare med frågan
            hur revisorers och skattemyndigheters kunskaper bättre skall kunna
            tas till vara i polisens och åklagarnas utredningsarbete. Jag
            har också på eget initiativ påbörjat ett arbete inom departementet
            för att närmare undersöka hur konkursförvaltarnas kunskaper bättre
            skall tas till vara i brottsutredningar.
          </note>
          <note>
            Lars-Erik Lövdén tar i sin interpellation upp
          </note>
          <note>
            Brottsförebyggande rådets promemoria
          </note>
          <note>
            Skatterevision i sju branscher -- en studie i ekonomisk brottslighet.
            Brottsförebyggande rådet konstaterar att 30 % av de kontrollerade
            företagen kunde misstänkas för brott. Men i de flesta fall rör
            det sig om mindre belopp. Vidare konstateras i studien att bristerna
            i räkenskaperna till viss del torde kunna förklaras av bristande
            kunskaper om de regler som gäller för rörelseidkande.
          </note>
          <note>
            Riksåklagaren har nyligen begärt medel att tillsätta en särskild
            utredningsgrupp för utredande av brott inom bankvärlden. Framställningen
            bereds för närvarande. Det finns enligt min mening all anledning
            att pröva riksåklagarens begäran i välvillig anda.
          </note>
          <note>
            Slutligen har Lars-Erik Lövdén frågat vilka lagstiftningsåtgärder
            som regeringen avser att föreslå riksdagen i syfte att effektivisera
            ekobrottsbekämpningen.
          </note>
          <note>
            Riksåklagaren och Rikspolisstyrelsen har i sin rapport lämnat
            förslag till förändringar av bl.a. den aktiebolagsrättsliga lagstiftningen.
            Dessa frågor har överlämnats till Aktiebolagskommittén. Enligt
            vad jag har inhämtat kommer kommittén att behandla bl.a. olika
            problem med anknytning till aktiebolag som saknar företrädare
            och frågor som gäller registrering av bolagets företrädare. Dessa
            frågor har vållat problem i samband med s.k.
          </note>
          <note>
            skalbolagsaffärer, vilka ofta är förknippade med ekonomisk brottslighet.
          </note>
          <note>
            Regeringen har nyligen till riksdagen överlämnat en proposition
            med förslag till bl.a. förändrat delgivningsförfarande när en
            juridisk person saknar registrerad behörig ställföreträdare.
          </note>
          <note>
            Förslaget innebär att kungörelsedelgivning skall kunna användas
            i dessa fall.
          </note>
          <note>
            Jag har vidare från statsrådet Lundgren inhämtat att man inom
            Finansdepartementet utarbetar direktiv till en översyn av uppbördslagstiftningen.
          </note>
          <note>
            Riksåklagaren och Rikspolisstyrelsen har i sin rapport också
            tagit upp frågan om en översyn av skattebrottslagstiftningen.
            Den frågan bereds för närvarande inom Finansdepartementet.
          </note>
          <note>
            I rapporten har riksåklagaren och
          </note>
          <note>
            Rikspolisstyrelsen föreslagit en översyn av tvångsmedelsanvändningen.
            Man har emellertid inte lämnat några konkreta åtgärdsförslag..
            Inom mitt departement pågår för närvarande ett arbete med att
            utforma direktiv till en översyn av reglerna om beslag och husrannsakan.
          </note>
          <note>
            Vidare har regeringen nyligen för Lagrådets yttrande överlämnat
            ett förslag om höjning av straffskalor. Där föreslås höjning av
            straffskalorna för vissa brott med anknytning till den ekonomiska
            brottsligheten. Jag tänker då främst på brotten häleri och svindleri.
          </note>
          <note>
            Inom Finansdepartementet förbereds ett förslag till en ny lag
            om åtgärder mot penningtvätt. Enligt vad jag har inhämtat kommer
            det där att föreslås åtgärder som syftar till att förhindra att
            banksystemet utnyttjas för att dölja eller omsätta vinning från
            brottslig verksamhet.
          </note>
          <note>
            Mot bakgrund av den redogörelse som jag nu lämnat kan jag inte
            förstå Lars-Erik Lövdéns tal om att regeringen skulle visa ovilja
            att bekämpa den ekonomiska brottsligheten. Jag vill än en gång
            poängtera att regeringen avser att med kraft bekämpa också den
            ekonomiska brottsligheten.
          </note>
          <note>
            Kampen mot ekobrotten får emellertid inte bedrivas på ett sådant
            sätt att rättmätiga krav på rättssäkerhet eftersätts. Att hitta
            verksamma medel för att komma till rätta med problemen är inte
            gjort i en handvändning. Man måste också hålla i minnet att ekobrott
            är komplicerade och svåra att utreda.
          </note>
          <note>
            Som jag framhållit tidigare finns det inga genvägar när det gäller
            kampen mot ekobrotten. Endast med ett brett upplagt arbetssätt
            har vi utsikter till framgång.
          </note>
          <note type="speaker">
            Anf. 20 LARS-ERIK LÖVDÉN (s):
          </note>
          <note>
            Herr talman! Jag vill börja med att tacka för svaret.
          </note>
          <note>
            Det är ett mångordigt svar, men tyvärr måste jag konstatera att
            det är ett svar som inte innehåller särskilt många nya konkreta
            åtgärder i syfte att skärpa kampen mot den ekonomiska brottsligheten.
            Jag beklagar djupt att justitieministern med sitt svar tycks bekräfta
            vad många sagt, nämligen att regeringen saknar intresse och engagemang
            i kampen mot den ekonomiska brottsligheten. Justitieministern
            kunde ha tagit chansen i dag och presenterat en offensiv.
          </note>
          <note>
            Gun Hellsvik inledde sin ämbetsutövning med att ta bort ekobrotten
            som prioriterat område i polisens brottsbekämpning; en fullt medveten
            nedprioritering. Gun Hellsvik förklarade detta med uttalandet
            ''ekobrotten drabbar främst det allmänna''. -Det är viktigare
            att skydda individen.
          </note>
          <note>
            Den här inställningen följdes upp i budgetpropositionen i våras.
            Ekobrotten är inget prioriterat område för den regering som talar
            så mycket om lag och ordning.
          </note>
          <note>
            Läget är nu i det närmaste katastrofalt. Nyligen uttalade Rolf
            Åbjörnsson, ordförande för landets konkursförvaltare, sin djupa
            oro över vart utvecklingen är på väg. Hans intryck är att kampen
            givits upp och att ekobrotten nu utvecklats på ett sätt som utgör
            ett direkt hot mot det civiliserade samhällets överlevnad. Det
            är hårda ord.
          </note>
          <note>
            Brottsförebyggande rådets rapporter visar på en omfattande brottslighet
            i flera branscher.
          </note>
          <note>
            De flesta ekobrotten beivras över huvud taget inte i dag. Skattemyndigheterna
            och konkursförvaltarna anser det inte ens vara mödan värt att
            anmäla misstänkta brott eftersom anmälningarna bara blir liggande
            på hög hos polisen.
          </note>
          <note>
            Enligt en nyligen gjord uppskattning förlorar skattebetalarna
            varje år 60 miljarder kronor på den ekonomiska brottsligheten.
            Det är dubbelt så mycket som vad en sänkning av arbetsgivaravgiften
            med 7 % kostar. Två av tre av de över 20 000
          </note>
          <note>
            konkurser som beräknas ske i år misstänks på goda grunder dölja
            någon form av ekobrott. Samtidigt har en ny stor våg av momsbedrägerier
            startat och enligt rikspolisstyrelsens eko-rotel är det ohyggliga
            summor pengar som just nu försvinner den vägen.
          </note>
          <note>
            Det är regeringen och justititeministern som bär ansvaret för
            den här utvecklingen. Det är tyvärr ett fullföljande av den inställning
            som moderaterna hade i opposition. Som oppositionsparti visade
            moderaterna ett förstrött intresse för kampen mot ekobrottsligheten.
            Moderaterna röstade konsekvent nej till alla förslag som socialdemokraterna
            lade fram i riksdagen om skärpning av regler och straff för ekobrott.
            Tyvärr vidhåller moderaterna den inställningen i regeringsställning.
          </note>
          <note>
            Ekonomiska brott, skattefiffel, skalbolagsaffärer, bedrägerier
            och allmänt fusk är något mycket allvarligt. Det finns en rad
            skäl till varför de nu måste bekämpas med all kraft. Den ekonomiska
            brottsligheten är inte sällan en motor för annan brottslighet,
            och det är skattebetalarnas pengar som stjäls. Den olagliga verksamheten
            drabbar också alla seriösa företag, som får svårare att konkurrera
            och överleva. Därmed är ekobrottsligheten ett hot mot en sund
            marknadsekonomi.
          </note>
          <note>
            Den stora merparten svenskar som lever hederligt blir med rätta
            rent ut sagt förbannade när de ser alla klippare, skattesmitare
            och andra som lever gott på att vara oärliga och som ständigt
            kommer undan, därför att risken att åka fast är lika med noll.
            Att återupprätta respekten för anständighet, hederlighet och rättvisa
            är nu en av de viktigaste politiska uppgifterna.
          </note>
          <note>
            Herr talman! Justitieministern hade inte mycket att komma med
            i sitt svar. Låt mig därför lägga fram några förslag. Det är förslag
            som fördes fram redan i våras i den socialdemokratiska partimotionen
            om ekobrottsligheten. Jag vill gärna höra justitieministerns reaktion
            på förslagen.
          </note>
          <note>
            För det första: Vi föreslår att det inrättas en särskild organisation
            med central ledning och regionala enheter i framför allt Stockholm,
            Göteborg och
          </note>
          <note>
            Malmö bestående av poliser, åklagare, ekonomer och skatterevisorer.
            Uppgiften skall vara att bedriva spaning och förundersökning av
            kvalificerad ekonomisk brottslighet.
          </note>
          <note>
            För det andra: Vi föreslår att denna organisation tillförs betydande
            ekonomiska och personella resurser utöver vad som i dag satsas.
            Det är fråga om anslag i storleksordningen minst 50 miljoner kronor.
            Härutöver måste de tjänster som finns på ekorotlarna i dag besättas
            och statsmakterna skaffa sig styrmedel för att så skall kunna
            ske.
          </note>
          <note>
            För det tredje: Vi föreslår att regeringen snarast lägger fram
            förslag till riksdagen om de lagändringar som rikspolisstyrelsen
            och riksåklagaren förordat. Det gäller förändringar av aktiebolagslagen,
            konkurslagstiftningen, skattebrottslagen, skattelagstiftningen
            och effektivisering av näringsförbudslagstiftningen.
          </note>
          <note>
            För det fjärde: Vi menar att regeringen snabbt bör tillsätta
            en utredning som skall göra en översyn i syfte att ytterligare
            effektivisera lagstiftningen och följa upp de olika förslag som
            har lagts fram av bl.a.
          </note>
          <note>
            Brottsförebyggande rådet. Det gäller ansvarsgenombrottsregler
            och en rad andra åtgärder för att ge polisen och åklagaren bättre
            instrument i kampen mot den ekonomiska brottsligheten.
          </note>
          <note>
            Justitieministern har länge haft chansen att göra något. Hon
            kan räkna med Socialdemokraternas helhjärtade stöd om hon nu äntligen
            agerar. Är justitieministern beredd att i konstruktiv anda resonera
            om ett brett åtgärdspaket så som förslagen nu har presenterats?
            I så fall får hon
          </note>
          <note>
            Socialdemokraternas helhjärtade stöd.
          </note>
          <note type="speaker">
            Anf. 21 ANITA JOHANSSON (s):
          </note>
          <note>
            Herr talman! Den ekonomiska brottsligheten tillfogar medborgarna
            och samhället mycket stora ekonomiska förluster. Om man utgår
            från att samhällsförlusten sannolikt uppgår till 100
          </note>
          <note>
            miljarder kronor till följd av ekobrotten -- det är den siffra
            som BRÅ använder -- handlar det om att varje enskild skattebetalare
            i det här landet faktiskt blir bestulen på 20 000 kr.
          </note>
          <note>
            Ekobrottsligheten riktar sig inte enbart mot staten.
          </note>
          <note>
            Den riktar sig i hög grad också mot enskilda rättsobjekt och
            orsakar dem mycket betydande skador. Ett mycket stort antal enskilda
            företagare drabbas av snedvriden konkurrens då ohederliga konkurrenter
            arbetar på den svarta och grå marknaden. I första hand är det
            småföretagen som drabbas. Hela branscher riskerar att snedvridas
            konkurrensmässigt. Det allvarliga är ändå att ekobrottslighetens
            utbredning ytterst hotar samhällssolidariteten och den välfärd
            som vi byggt upp med solidariteten som grund. Det är därför, enligt
            min mening, en mycket väsentlig förutsättning för ett fortsatt
            solidariskt samhällsbyggande att vi på ett effektivt sätt kan
            motverka och beivra denna typ av brottslighet.
          </note>
          <note>
            Riksdagens revisorer har beslutat att utreda den ekonomiska brottsligheten.
            Jag är mycket glad för det. Vi är partipolitiskt överens om detta
            hos riksdagens revisorer.
          </note>
          <note>
            Bilden är mycket dyster. Skattemoralen försämras.
          </note>
          <note>
            Samhället orkar inte ta itu med ekobrotten.
          </note>
          <note>
            Ekobrotten ändrar karaktär med konjunkturen.
          </note>
          <note>
            Under 80-talet var det skalbolagsaffärer som gällde. Nu ökar
            konkursbrotten. Antalet konkurser under 1992 väntas uppgå till
            22 000. I 75 % av fallen misstänker man brott. Antalet momsbedrägerier
            ökar också snabbt. Brottslingarna lär sig var det finns pengar
            att hämta och anpassar sig efter förändringar i lagstiftning och
            kontrollsystem.
          </note>
          <note>
            Avancerade brottslingar har ofta juridisk och ekonomisk expertis
            till sin hjälp.
          </note>
          <note>
            Ekobrotten förekommer i alla samhällsskikt. Den svarta ekonomin
            snedvrider konkurrensen. I
          </note>
          <note>
            konjunkturnedgångar ökar antalet konkurser, och det är ofta de
            lagliga företagen som försvinner först.
          </note>
          <note>
            Alla förlorar på detta, justitieministern! Staten går miste om
            stora skatteintäkter, och det borde oroa justitieministern.
          </note>
          <note>
            Myndigheterna har inte tillräckliga möjligheter att bemästra
            situationen. Det brister i resurserna hos skattemyndigheter, åklagare
            och polis.
          </note>
          <note>
            Ärendebalansen ökar.
          </note>
          <note>
            Många brott kommer aldrig att utredas, och många brott är mycket
            komplicerade. Utredningstiden är alltför lång, och många brott
            hinner preskriberas.
          </note>
          <note>
            Läget har dessutom försämrats undet det senaste året. Färre fall
            utreds och blir föremål för åtal och dom. En stor del av problemen
            finns hos polisen, som inte har tillräckliga resurser för att
            utreda ekobrotten. Av 333 tjänster inom ekorotlarna var bara 227
            besatta under 1991. Stockholmspolisens ekorotel hade minst 1 200
            ärenden i balans i början av sommaren i år. Under en månad kom
            ca 60 nya ärenden in till åklagarmyndigheten i Stockkholm.
          </note>
          <note>
            I förhållande till tillströmningen är produktiviteten låg. Man
            klarar av tolv mål på fyra månader. I
          </note>
          <note>
            september kom det in över 100 nya mål i
          </note>
          <note>
            Stockholmsregionen. Under hela 1991 utreddes sammanlagt 58 mål
            av åklagarmyndigheten. Ca
          </note>
          <note>
            90 % av samtliga mål blir aldrig utredda.
          </note>
          <note>
            Är Gun Hellsvik beredd att tillföra
          </note>
          <note>
            Stockholmsregionen mera resurser? Det måste finnas, herr talman,
            en politisk vilja att ta itu med ekobrotten. Denna vilja måste
            uttryckas klart och tydligt. Ekobrotten är inte längre ett prioriterat
            område inom polisens verksamhet. Inte ett ord sades om ekobrotten
            i regeringsförklaringen, vilket jag tycker är skrämmande.
          </note>
          <note>
            Herr talman! Jag ställer mig naturligtvis bakom de förslag som
            Lars-Erik Lövdén har lagt fram i debatten.
          </note>
          <note type="speaker">
            Anf. 22 HANS GÖRAN FRANCK (s):
          </note>
          <note>
            Herr talman! Justitieministerns svar här i dag kan inte tillfredsställa
            de krav som finns inom praktiskt taget hela rättslivet om att
            mer kraftfulla insatser måste ske mot ekobrott.
          </note>
          <note>
            Det började olyckligt för Gun Hellsvik när hon i sina första
            uttalanden som justitieminister bagatelliserade ekobrottens betydelse.
            Hon sade att de inte drabbar enskilda. Nu korrigerade justitieministern
            den uppfattningen i sitt svar. Det gavs från början fel signaler,
            och det uppfattades hos polis, åklagare och i övriga delar av
            rättslivet som att ekobrott inte hade den vikt och betydelse de
            borde ha. Det finns nu förskjutningar i justitieministerns ståndpunkt.
            Justitieministern svarar att hon tycker att denna fråga är viktig
            och hon vill ge den hög prioritet i polisarbetet.
          </note>
          <note>
            Det är nu viktigt att återgå till den principiella hållningen
            att kampen mot ekobrottsligheten hör till de områden som är lika
            högt prioriterade som kampen mot våldsbrott och narkotika.
          </note>
          <note>
            Jag vill säga att det rör sig inte bara om ekobrottslighet, justitieministern,
            utan det är också fråga om den organiserade brottsligheten. Här
            vävs de olika brottsområdena samman. Den organiserade brottsligheten
            har ofta inslag av våld, och även narkotikan spelar en roll här.
          </note>
          <note>
            Att skilja ut ekobrottsligheten som ett mindre prioriterat område
            är mycket olyckligt. Det bottnar i en strid som vi hela tiden
            har haft med moderata samlingspartiet. Även tidigare, när majoriteten
            hade en annan hållning i frågan, skilde moderaterna ut sig på
            den här punkten. Det är tydligtvis så att justitieministern har
            fått ärva inställningen att ekobrottslighet inte skall ges lika
            hög prioritet som vålds- och narkotikabrottslighet.
          </note>
          <note>
            Ta steget fullt ut, justitieministern, så att vi får klart sagt
            ifrån att alla dessa tre områden har högsta prioritet! Det kommer
            att få mycket gynnsamma verkningar ute på fältet, för det är alldeles
            klart att signalerna härifrån lyssnar man på. Jag kan själv vittna
            om det genom de kontakter jag har haft med polis och inte minst
            genom åklagarutredningen, där vi fick ständiga vittnesmål om vilken
            betydelse signalerna har.
          </note>
          <note>
            Sedan går justitieministern in på frågan om polisbristen. Det
            som jag har att invända mot justitieministerns sätt att lägga
            upp sitt resonemang på den punkten är att hon talar om polisbristen
            i allmänhet. Den avgörande frågan är ju att polisinsatserna mot
            ekobrott hela tiden har minskat och minskat mycket drastiskt.
            Minskningen har skett under avsevärd tid, och den har accelererat.
          </note>
          <note>
            Det är den överflyttningen, att man har tagit ifrån polisen resurser,
            som nu har lett till den, måste vi ju säga, katastrofala situationen
            på det här området, framför allt i storstäderna och då särskilt
            i
          </note>
          <note>
            Stockholmsområdet.
          </note>
          <note>
            Det är alldeles nödvändigt att säga klart ifrån att nu gäller
            det verkligen att omfördela polisresurser till att bekämpa ekobrottsligheten
            och att det avser de mycket utsatta områdena.
          </note>
          <note>
            Till slut kan jag säga att justitieministern något bagatelliserar
            vad BRÅ har sagt om vikten av intensiva spaningsinsatser och att
            det fordras helt andra resurser för att komma till rätta med ekobrottsligheten.
            Dessutom finns det ett behov av att göra en översyn över hela
            området för närvarande. Är justitieministern beredd att se till
            att inte bara sju branscher utan praktiskt alla branscher blir
            genomlysta?
          </note>
          <note>
            I övrigt kan jag instämma i de förslag som Lars-Erik
          </note>
          <note>
            Lövdén har framlagt.
          </note>
          <note type="speaker">
            Anf. 23 INGVAR SVENSSON (kds):
          </note>
          <note>
            Herr talman, fru justitieminister! Jag har begärt ordet i den
            här debatten därför jag är djupt oroad inför utvecklingen av den
            ekonomiska brottsligheten, och den oron delas av vår riksdagsgrupp.
          </note>
          <note>
            Däremot har jag litet svårt att förstå de brösttoner som Socialdemokraterna
            tar till i det här sammanhanget. Under de senaste 60 åren har
          </note>
          <note>
            Socialdemokraterna haft regeringsledningen i 53.
          </note>
          <note>
            Om hederligheten och anständigheten har försvunnit, kan man väl
            knappast skylla på den nuvarande justitieministern, som har varit
            ansvarig i litet över ett år, utan det måste någon annan ha varit
            ansvarig för.
          </note>
          <note>
            Det har varit en lång process, där man har underminerat familjens
            normgivande funktion, skolans normgivande funktion och även rättsordningens
            normgivande funktion. Det måste åtgärdas. Men vi kanske skall
            lämna det historiska.
          </note>
          <note>
            Det finns ett nära samspel mellan etik, rättsmedvetande och rättsordning.
            Ibland är det här samspelet litet komplext, men jag tror att det
            är oerhört viktigt att vi har klart för oss att sådana samband
            är nödvändiga för ett gott samhälle. Detta gäller även för kampen
            mot den ekonomiska brottsligheten.
          </note>
          <note>
            Det får inte bli så att rättssamhället koncentrerar sin verksamhet
            mot ''småtjuvar'' och felparkerare och samtidigt låter den avancerade
            ekonomiska brottsligheten operera relativt ostört. Det är inte
            så att jag anser att man inte skall sätta fast småtjuvar och felparkerare,
            men det måste vara litet proportioner på verksamheten.
          </note>
          <note>
            För ca 13 år sedan, då jag pendlade mellan
          </note>
          <note>
            Stockholm och Älmhult, hamnade jag en gång i samtal med en ''guldkantad''
            företagsledare. Han berättade att han tidigare arbetat som revisor
            och att han då kunde konstatera att det funnits mycket pengar
            att hämta för staten, om staten hade haft samma kompetens på skattejuristsidan
            som företagen. Skattebrotten är ett kapitel inom den ekonomiska
            brottsligheten, men den moderna utvecklingen drabbar nu med full
            kraft både seriösa företag och enskilda personer.
          </note>
          <note>
            Konkursinstrumentet är en nödvändig säkerhetsventil i en marknadsekonomi.
            Men det måste med nödvändighet bara vara en nödutgång.
          </note>
          <note>
            Den moderna ekonomiska brottsligheten har systematiskt börjat
            använda detta instrument som en huvudutgång. Det har blivit något
            av en svängdörrsfilosofi, och det är mycket olyckligt.
          </note>
          <note>
            Den utvecklingen måste stoppas med full kraft.
          </note>
          <note>
            På lång sikt handlar kampen mot den ekonomiska brottsligheten
            om genomsyrande av ett etiskt medvetande som bygger på respekt
            för medmänniskan och för hennes rättigheter och egendom, som justitieministern
            var inne på i sitt svar. Men på kort sikt är det viktigt att förändra
            den allmänna attityden till ekonomisk brottslighet en rad stödjande
            strukturella åtgärder i arbetet mot den.
          </note>
          <note>
            Herr talman! Gary Becker, årets nobelpristagare i ekonomi, hävdar
            bl.a. att en minskning av kriminaliteten inte är ''eftersträvandsvärd
            i sig'', utan endast har ''ett värde om de samhällsekonomiska
            kostnaderna minskar''.
          </note>
          <note>
            Liknande tankar återfanns i 1985/86 års budgetproposition, bilaga
            4, där man talade om att
          </note>
          <note>
            ''samhällsekonomiska och statsfinansiella aspekter'' måste ''beaktas
            även i lagstiftningsarbetet''. I första hand skulle det få till
            följd att lagstiftningen utformas så att man i möjligaste mån
            undviker att belasta staten och kommunerna med ökade kostnader.
          </note>
          <note>
            Men faktum är att andra aspekter än de rent statsfinansiella
            färgar människors syn på vad som är rätt och fel. Återspeglas
            inte detta faktum i rättsordningen, påverkas människors handlande
            i samhället i stort. Det uppstår ett vakuum mellan medborgarens
            och statens skyddsändamål.
          </note>
          <note>
            Detta förhållande är särskilt aktuellt vad gäller ekonomisk brottslighet.
            Ett brott mot ''statens ekonomiska intressen'' anses mer hotande
            än ett brott mot enskilt ''företags ekonomi''. Exempelvis prioriteras
            statens skattefordran i förmånsrättsordningen vid konkurs. Då
            den ekonomiska brottsligheten till skillnad mot vad som ofta sägs
            i den allmänna debatten, faktiskt i hög grad riktas mot enskilda
            rättssubjekt, blir följden att dessa drabbas mycket hårt. Jag
            skulle vilja fråga justitieministern om det finns några planer
            att förändra reglerna för statens förmånsrätt.
          </note>
          <note>
            En rättsordning måste upplevas som rättvis. Synen på vad som
            skall anses vara ett felaktigt handlande bör delas av lagstiftarna
            och medborgarna. Det påverkar ju rättsmedvetandet och därmed även
            de handlingar som inte regleras av lagar. Om praktisk möjlighet
            till utredning hur vida brott begåtts eller till utdömande av
            påföljd saknas, skadas förtroendet för rättsordningen. Det är
            därför utomordentligt viktigt att vi får ett seriöst beivrande
            av den växande och alltmer brutaliserande ekonomiska brottsligheten.
          </note>
          <note>
            I regeringsförklaringen sägs: ''Ett dynamiskt samhälle ställs
            inför nya etiska frågor. Inte minst de senaste årens ekonomiska
            utveckling visar moralens betydelse för samhällsklimatet. Där
            moralen sviktar, urgröps också tilltron till samhällets spelregler
            och institutioner.'' Låt det synsättet gälla även den straffrättsliga
            regleringen av ekonomisk brottslighet! Lagstiftaren måste spegla
            ett etiskt tänkande, där respekten för medmänniskan och för hennes
            rättigheter och egendom betonas. Myndigheterna måste betrakta
            kampen mot den ekonomiska brottsligheten som ett högprioriterat
            område, för då påverkas människors rättsmedvetande och därmed
            ansvarskänslan.
          </note>
          <note>
            Det är min förhoppning att justitieministern och hela regeringen
            med kraft driver kampen mot den ekonomiska brottsligheten. Var
            inte alltför försiktig!
          </note>
          <note>
            Justitieministern tar i sitt svar upp att hon har tillsatt en
            utredning för att titta på kunskaperna hos konkursförvaltarna.
            Vad sägs om att utnyttja processadvokaters kompetens, under riksåklagarens
            insyn?
          </note>
          <note type="speaker">
            Anf. 24 SYLVIA LINDGREN (s):
          </note>
          <note>
            Herr talman! Det är ingen tvekan om att situationen i fråga om
            ekobrottsutredningar är ytterst besvärande, inte minst i Stockholmstrakten.
          </note>
          <note>
            Den nuvarande tillgången till utredningspersonal är långt ifrån
            tillräcklig, och det är nödvändigt med särskilda åtgärder för
            Stockholmsområdet.
          </note>
          <note>
            Det är nödvändigt dels för att komma till rätta med ärendebalansen,
            som vid ekoroteln uppgår till över
          </note>
          <note>
            1 200 ärenden -- och det antalet accelererar -- dels därför att
            det krävs särskilda åtgärder för att på sikt organisera arbetet
            så att polisen på ett rimligt sätt kan fullgöra sina uppgifter.
          </note>
          <note>
            I mitten av 80-talet sysslade sammanlagt 75
          </note>
          <note>
            personer på skatteroteln och ekoroteln med ekonomisk brottslighet.
            I dag har chefen för ekoroteln till sitt förfogande 44 utredare,
            som skall ta hand om Stockholmsregionens ekonomiska brottslighet,
            vilket självfallet är en omöjlighet.
          </note>
          <note>
            För att ytterligare belysa situationen i Stockholm kan jag nämna
            att antalet konkurser första halvåret
          </note>
          <note>
            1992 var ca 3 200. Inte nog med att läget är ytterst allvarligt,
            det förvärras dessutom. Enligt en utredning från BRÅ befarar man
            att det döljer sig ekonomisk brottslighet bakom en mycket mycket
            stor andel av konkurserna. Åklagare drar slutsatsen att vissa
            kriminella beteenden inte skulle ha blivit så vanliga om inte
            de rättsvårdande myndigheterna fungerat så dåligt.
          </note>
          <note>
            Kostnaderna för samhället har blivit betydande, och de kan röra
            sig om miljardbelopp bara inom
          </note>
          <note>
            Stockholmsområdet. Det går t.ex. inte att avarbeta balansen utan
            resurstillskott.
          </note>
          <note>
            Ekobrotten kostar skattebetalarna miljarder kronor årligen. Därför
            tycker jag att det är märkligt att regeringen visar så svaga signaler
            i frågan. Jag har svårt att förstå varför regeringen tycker sig
            behöva vara återhållsam med att peka ut den ekonomiska brottsligheten
            som prioriterad. Är det inte viktigt vilka signaler som regeringen
            ger?
          </note>
          <note>
            Taxibranschen är en bransch som efter avregleringen har blivit
            kriminell i stora stycken.
          </note>
          <note>
            Skattesmitare inom taxi beräknas undanhålla staten mångmiljardbelopp.
            Det är ett allvarligt problem, eftersom det betyder att seriösa
            åkare, som gör rätt för sig mot samhället, inte kan konkurrera
            på likartade villkor med den som inte behöver betala sina skatter.
          </note>
          <note>
            Ändå säger justieministern i sitt svar: ''Vårt främsta bidrag
            till kampen mot ekonomiska brott är måhända att se till att ekonomin
            stabiliseras,'' -- och det är en bra målsättning, även om vi kan
            ha litet olika synpunkter på detta i dag -- och ''att skattetrycket
            hålls tillbaka'' -- vad är det för signal?
          </note>
          <note>
            Är det inte bättre att se till att de som skall betala skatt
            också gör det?
          </note>
          <note>
            Till de främsta bidragen i kampen räknar justitieministern vidare
            ''att traditionella värden som etik och moral återupprättas inom
            hela affärslivet'', och det håller jag med om. Det är en förutsättning,
            men därför är det så oerhört viktigt att visa tydliga signaler
            och ta tag i den ekonomiska brottsligheten.
          </note>
          <note>
            Med det, herr talman, vill jag också instämma i de förslag som
            Lars-Erik Lövdén tidigare har lämnat.
          </note>
          <note>
            Anf. 25 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! En sak är vi samtliga överens om, nämligen oron
            för utvecklingen av den ekonomiska brottsligheten. Sedan är det
            säkert inte skillnad i uppfattning, men skillnad i sätt att resonera.
          </note>
          <note>
            Det som Ingvar Svensson tog fram i sitt anförande är viktigt.
            Han pekar på de samhällsekonomiska effekterna, men poängterar
            samtidigt att detta inte primärt får styra vårt arbete för att
            bekämpa normlöshet i samhället. Även sådan brottslighet där frånvaron
            av den inte har någon samhällsekonomisk effekt måste motarbetas.
            När det gäller målet att få ner brottsligheten, är det primära
            för mig att vi måste göra detta, eftersom varje brott har ett
            brottsoffer. Vi skall ha så få brottsoffer som möjligt i Sverige.
          </note>
          <note>
            I övrigt var det många ord i inläggen. De bygger på en osanning,
            vilket som jag tog upp i mitt inledningsanförande och som jag
            har bemött många gånger, men det är naturligtvis intressant att
            hänga fast vid denna osanning. Det är mycket möjligt att jag på
            något sätt gav fel signal, som Hans
          </note>
          <note>
            Göran Franck sade. Jag använde kanske fel ton eller fel ord.
            Men man kan också fråga sig om
          </note>
          <note>
            Socialdemokraterna i så fall gav fel signal under hela 80-talet.
            Jag skall komma tillbaka till det.
          </note>
          <note>
            Jag tycker att Socialdemokraterna skall sluta med den förvrängning
            som de systematiskt har sysslat med, nämligen att påstå att jag
            har sagt att jag lågprioriterar ekobrott. Det finns också med
            i Lars-
          </note>
          <note>
            Erik Lövdéns interpellation. Jag har aldrig sagt det, och jag
            har aldrig avsett det. I
          </note>
          <note>
            regeringsförklaringen har vi angivit, att alla brott skall beivras.
            Men samtidigt har vi angivit att när prioriteringar måste göras,
            sätter vi våldsbrott och narkotikabrott främst. Alla brott skall
            beivras. Alla brott, inkl. ekobrott, är uttryck för normlöshet,
            alltså måste de angripas.
          </note>
          <note>
            Låt mig gå tillbaka till detta med signalerna.
          </note>
          <note>
            Socialdemokraterna angav under 80-talet i sina prioriteringar
            att våldsbrott, narkotikabrott och ekonomisk brottslighet skulle
            prioriteras. Då kan man se efter vad de signalerna gav för effekt.
          </note>
          <note>
            Om vi tittar på utvecklingen av ekobrotten kan vi se på förändringen
            av hur många som gick till åklagare. År 1986 gick 51 % av ärendena
            vidare från polisen till åklagare. Om vi går fram till 1990, efter
            det att man högprioriterat eko-brottslighet under ett antal år,
            var det 35 % som gick vidare till åklagare. Nu kan någon invända
            att den här nedgången hänger samman med den kraftiga ökningen
            av antalet anmälda ekobrott. Det var en ökning av antalet anmälda
            ekobrott, men den står inte i relation till nedgången av antalet
            ärenden som går från polis till åklagare och alltså är färdigutredda.
          </note>
          <note>
            Låt oss gå vidare i statistiken när det gäller bedrägeribrott.
            Vi är ute på litet hal is när vi talar om ekobrott och vad som
            räknas in i dem. Jag vet att Lars-Erik Lövdén har samma material
            som jag.
          </note>
          <note>
            Där finns både bedrägeribrott och ekobrott redovisade. Där kan
            vi se hur resursutvecklingen har varit från 1986--1990 när det
            gäller bedrägeribrott. Om vi utgår från 1986 som normår har vi
            haft en 11-procentig nedgång av resurstimmarna fram till 1990.
            Detta har skett under den tid som Socialdemokraterna skickade
            ut signalen att ekobrotten skulle högprioriteras.
          </note>
          <note>
            Om vi sedan tar det som betecknas som ekobrott, har vi även där
            en nedgång. Jag skall inte ta med
          </note>
          <note>
            1991, då det skedde en ytterligare nedgång, utan jag skall ha
            samma jämförelseår. Där har vi en nedgång från 1986--1990 med
            6 % i de utnyttjade resurserna för ekobrott. Ingen kan påstå att
          </note>
          <note>
            Moderaterna, eller de borgerliga över huvud taget, stod bakom
            nedskärning av resurser inom polisen, men resurserna och tillgången
            till poliser minskades. Man kan skicka ut hur många signaler som
            helst, men man kan inte ställa orealistiska krav på de människor
            som skall ta emot och göra något av signalerna. Därför har regeringen
            bl.a. börjat att återföra resurserna.
          </note>
          <note>
            Låt mig gå över till de mer konkreta frågor som kommit upp. Jag
            får återkomma till detta, eftersom min talartid är slut och vi
            alla skall följa reglerna.
          </note>
          <note type="speaker">
            Anf. 26 LARS-ERIK LÖVDÉN (s):
          </note>
          <note>
            Herr talman! Låt oss fortsätta att träta om historiebeskrivningen
            en liten stund till. Sedan kan det kanske vara bra att gå in på
            konkreta åtgärder och vad vi skall göra för att komma åt brottsligheten.
          </note>
          <note>
            Vi far inte med osanning. Vi påpekar att regeringen för första
            gången lyfter bort ekobrottsligheten som prioriterat område ur
            en budgetproposition. De signalerna har uppfattats ute på fältet.
            Vi fick en skrivelse till justitieutskottet från ekopolisen i
          </note>
          <note>
            Malmö. De säger att de inte längre upplever att statsmakterna
            vill prioritera den ekonomiska brottsligheten. Det medför dålig
            rekrytering och att kompetensen försvinner.
          </note>
          <note>
            Sven-Åke Hjälmroth, länspolismästare i
          </note>
          <note>
            Stockholm, säger i en kommentar till varför man inte behärskar
            ekobrottslighetssituation, att statsmakterna vill prioritera bekämpningen
            av våldsbrott, knark, och trafikbrott.
          </note>
          <note>
            Rolf Åbjörnsson konstaterar att det verkar som att statsmakterna
            och samhället har gett upp. Detta är det farliga, Gun Hellsvik.
            Det regeringen och justitieministern säger är signaler som uppfattas
            ute på fältet. Därför skulle jag välkomna om justitieministern
            här från talarstolen i sitt nästa inlägg klart deklarerar att
            ekobrottsligheten är ett högprioriterat område för polisen framöver,
            och skall så vara.
          </note>
          <note>
            Låt mig gå över till polisbristen. Vi har drygt 16 000
          </note>
          <note>
            poliser i dag. 220 sysslar med bekämpande av ekobrottsligheten.
            Det finns 330 tjänster, men det finns ett stort antal vakanser.
            De är väl ingen rimlig prioritet. Vi måste föra ett resonemang
            om ifall det inte är dags för oss att skaffa oss styrmedel från
            statsmakterna, så att vi kan påverka de lokala polisorganisationerna
            att verkligen sätta in resurser där vi vill ha dem.
          </note>
          <note>
            Jag vet att det i dag finns en fri resursanvändning.
          </note>
          <note>
            Men jag tycker inte att man ute i organisationen har känt ett
            tillräckligt ansvar för att följa upp vad statsmakterna uttrycker.
            Då är det dags att fråga sig om vi inte skall ta tillbaka instrument
            som gör det möjligt för oss att påverka utvecklingen mer.
          </note>
          <note>
            Jag tror också att det är dags att avfärda myten att polisbristen
            i sig skulle vara ett hinder för att bekämpa den ekonomiska brottsligheten.
            Det går inte att skylla på det. Vi har sagt att det är fullt möjligt
            att anställa kvalificerade ekonomer och revisorer och ge dem en
            kompletterande utbildning i polisiär utredningsmetodik. På det
            viset kan vi bygga upp en slagkraftig organisation.
          </note>
          <note>
            Herr talman! Jag vill än en gång upprepa några av de förslag
            som vi socialdemokrater har lagt fram.
          </note>
          <note>
            Jag vill gärna höra justitieministerns reaktion på dem. Vi menar
            att det nu är dags att skapa en slagkraftig separatorganisation
            med regional enheter. Den organisationen bör få ett mycket kraftigt
            stöd när det gäller resurser och personal. Vi kommer att stödja
            förslaget till en kraftig upprustning av kampen mot den ekonomiska
            brottsligheten om regeringen lägger fram förslag om det i sin
            budgetproposition.
          </note>
          <note type="speaker">
            Anf. 27 HANS GÖRAN FRANCK (s):
          </note>
          <note>
            Herr talman! Jag skall inte ägna mig mer åt det som har varit.
            Det viktigaste är nu att vi klarar ut vad som är viktigt att göra.
          </note>
          <note>
            Jag vill fästa justitieministerns uppmärksamhet på det material
            som finns från Brottsförebyggande rådet. Det har markerats i det
            materialet att först och främst spaningsinsaterna måste förstärkas
            mycket kraftigt. Det är i stor utsträckning fråga om en dold brottslighet,
            och detta måste i hög grad beaktas. Man har från BRÅ sagt att
            det krävs kraftigt förstärkta och samordnade resurser av helt
            annan kaliber än skatterevisioner.
          </note>
          <note>
            Denna samordning är mycket viktig, och det antydde också justitieministern
            i sitt svar. Det behövs ett alldeles särskilt organ som tar ansvaret.
          </note>
          <note>
            Det har jag varit med om att framföra långt tidigare i motioner.
            Jag vill också hänvisa till vad som konkret har sagts om detta
            i Åklagarutredningen.
          </note>
          <note>
            När räknar justitieministern med att kunna lägga fram förslag
            med anledning av vad
          </note>
          <note>
            Åklagarutredningen har sagt?
          </note>
          <note>
            Det finns ett mycket omfattande material vid sidan av de sju
            branchorganisationerna. Jag vill som exempel nämna att BRÅ har
            gjort en mycket viktig utredning om miljöbrottsligheten och lagt
            fram en rad förslag om hur man skall komma åt den. Det är ett
            mycket eftersatt område. Jag skulle vilja höra justitieministerns
            syn på detta, om man tagit del av denna utredning, de rapporter
            som gjorts och de förslag som finns.
          </note>
          <note>
            Det finns en rad andra saker som det skulle finnas anledning
            att säga något om. Men det som är mycket viktigt är upprustningen
            av olika myndigheter. Jag tillhör styrelsen för
          </note>
          <note>
            Kronofogdemyndigheten i Stockholms län. Vi kan vid varje sammanträde
            konstatera att det finns ett behov av att kontakterna mellan de
            centrala myndigheterna, inte bara mellan polisen och åklagarmyndigheten,
            utan också tull och kronofogdar m.fl., måste förbättras. Även
            där måste det till en skärpning och en samordning. Jag vill gärna
            höra hur justitieministern ser på den frågan.
          </note>
          <note type="speaker">
            Anf. 28 ANITA JOHANSSON (s):
          </note>
          <note>
            Herr talman! Jag vill till Ingvar Eriksson säga att det är de
            nya signalerna från den borgerliga regeringen som har varit så
            förödande, och i den regeringen ingår faktiskt också kds.
          </note>
          <note>
            Herr talman! Jag måste få citera ur LO-tidningen:
          </note>
          <note>
            ''I rikspolisstyrelsens komplex på Kungsholmen undrar Rolf Nilsson
            varför politiker, polisledning och allmänhet inte bryr sig mer
            om den ekonomiska brottsligheten. -- Det handlar ju om så '' --
            och så ett fult ord -- '' mycket pengar! Rolf Nilsson arbetar
            på rikskriminalen. Han är ansvarig för kampen mot den ekonomiska
            brottsligheten. Ekobrott har han arbetat med i 24 år. Han är osams
            med rikskriminalens chef Tommy Lindström om fördelningen av resurser.''--
            -- -- ''Varje ekopolis drar in betydligt mer pengar till samhället
            än vad han eller hon kostar.''
          </note>
          <note>
            Det är detta som jag tycker att vi politiker borde bry oss om.
            Jag sitter i länsstyrelsen i Stockholms län. Vi för ständigt en
            kamp med länets länspolismästare om hur man skall prioritera resurserna.
            Det finns inte ett uns stöd från de borgerliga i detta län för
            att man skall ge mer resurser till att bekämpa ekobrottsligheten.
            Det måste vi socialdemokrater varje år kämpa för.
          </note>
          <note type="speaker">
            Anf. 29 INGVAR SVENSSON (kds):
          </note>
          <note>
            Herr talman! Jag vill bara säga till Anita Johansson att det
            var roligt att höra att kds sitter i regeringen.
          </note>
          <note>
            Jag är speciellt tacksam för detta, eftersom jag är statsrådsersättare.
            Men däremot heter jag inte
          </note>
          <note>
            Eriksson utan Svensson.
          </note>
          <note>
            Jag har ett litet belysande exempel på hur den ekonomiska brottsligheten
            fungerar. Sedan ett par tre år berdriver två personer i Stockholmstrakten,
            en man och hans sambo, näring under ett visst namn. Det namnet
            finns över huvud taget inte registrerat som firmanamn, varumärke
            eller liknande. I Stockholm kör omkring tjugofemtal stora eleganta
            limosiner omkring med detta namn på sidan. Paret har ett antal
            bolag i vilka verksamheten bedrivs. I ett bolag finns taxiväxeln,
            i ett annat bolag finns de leasade bilarna, och i ett tredje bolag
            finns personalen, etc.
          </note>
          <note>
            Samtliga dessa bolag är nu i konkurs, och även paret är i konkurs.
            Men verksamheten fortsätter trots detta, eftersom egendomen flyttas
            till nya bolag vartefter bolagen försätts i konkurs. Detta kostar
            staten mycket pengar, men det drabbar också privata fordringsägare,
            som förlorar miljontals kronor.
          </note>
          <note>
            Detta är bara ett litet exempel på en mycket oroande utveckling.
            Taxinäringen har ju nämnts här tidigare. Där kanske man har goda
            möjligheter att stoppa utvecklingen. Det är många som säger att
            restaurangnäringen redan är förstörd.
          </note>
          <note>
            Jag ställde en fråga om statens förmånsrätt. Jag uppfattade inte
            att jag fick något svar på den.
          </note>
          <note>
            Det viktiga är kompetensutvecklingen på området -- hur man skall
            komma till rätta med och kunna möta dessa mycket förnurliga konstruktioner.
            Jag talade härförleden med en vän som är stationschef på ett polisdistrikt,
            jag kan inte den formella titeln. Han har under sig en ekopolis
            som skall göra utredningar. Men det är oerhört svårt, eftersom
            ekopolisen jobbar ensam och inte har kompetensen. I stor utsträckning
            betraktade han detta som verkningslöst. Det är kompetensutveckling
            som måste prioriteras i arbetet.
          </note>
          <note>
            Jag avslutade mitt förra anförande med att ta upp frågan om att
            man borde använda processadvokater. Varför inte införa statsadvokater
            som under riksåklagaren skulle kunna jobba och samla på sig en
            mycket stor kompetens för att kraftfullt möta denna brottslighet?
            Vore inte det en god idé, justitieministern?
          </note>
          <note type="speaker">
            Anf. 30 SYLVIA LINDGREN (s):
          </note>
          <note>
            Herr talman! Det är oerhört viktigt att påpeka och påvisa för
            justitieministern hur viktiga dessa frågor är, och det inte bara
            sett från myndigheternas sida.
          </note>
          <note>
            Jag ser det också hur detta uppfattas hos dem som handlar på
            ICA eller Konsum och de som tvättar tillsammans med mig i tvättstugan.
            Frågan om ekonomisk brottslighet, och varför man inte tillgriper
            mer resurser för att komma till rätta med den, är en stor och
            viktig fråga, inte minst för den enskilde individen och allmänheten.
          </note>
          <note>
            Det är inte bara fråga om att vi nu antalsmässigt har fler brott.
            Brottsligheten blir också tyngre och grövre, inte minst här i
            huvudstaden. Förutom antalet ökade konkurser har ytterligare ett
            fenomen dykt upp med s.k. målvakter, vilket naturligtvis ytterligare
            försvårar utredningsarbetet.
          </note>
          <note>
            Målvakterna är gamla avdankade kriminella som får betalt av de
            verkliga ekonomiska brottslingarna för att sitta i bolagens styrelser
            och ta eventuella straff. Att komma åt den som i själva verket
            planlagt och genomfört brottet blir betydligt svårare och kräver
            än mer utredningsarbete.
          </note>
          <note>
            Med anledning av att denna verksamhet växer är det viktigt att
            regeringen är tydlig. Det finns förslag till åtgärder. Jag kan
            bara inte förstå varför regeringen inte tar dem bättre till vara
            och verkligen går ut och säger att den ekonomiska brottsligheten
            också måste vara ett prioriterat område.
          </note>
          <note>
            Anf. 31 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag repeterar: Regeringens absoluta uppfattning
            är att all brottslighet skall bekämpas.
          </note>
          <note>
            Ekobrott är brottsligt. Däremot har vi sagt att vi inte skall
            fortsätta med det spel för gallerierna som
          </note>
          <note>
            Socialdemokraterna har gjort när man har satt upp listor på allt
            som är högt prioriterat, men sedan har verkligheten varit något
            helt annat.
          </note>
          <note>
            Vi kan alla hjälpas åt att markera vår syn på ekobrottsligheten.
            Man skall inte försöka att få det till att det finns en stor tvist
            mellan oss. Den tvisten finns inte. Men det finns några som vill
            att den tvisten skall finnas. Jag har ingen avvikande syn på den
            ekonomiska brottsligheten.
          </note>
          <note>
            Så till frågorna. Jag talade i mitt förra inlägg mycket om annat,
            och det blev därför inte mycket tid över.
          </note>
          <note>
            Men det är viktigt att vi tar den diskussionen.
          </note>
          <note>
            När det gäller frågan om statens förmånsrätt kommer jag innan
            jul -- jag minns inte exakt datum -- att få till mig överlämnat
          </note>
          <note>
            Insolvensutredningens betänkande. Jag har ännu inga detaljer
            från deras förslag. Men jag vet att en av de frågor som man behandlar
            är just synen på statens förmånsrätt. Jag är rätt övertygad om
            att förslaget kommer att innebära att vissa andra fordringar får
            en förbättrad ställning i förhållande till dagens situation och
            förhållande till staten.
          </note>
          <note>
            Det har ställts krav på en särskild organisation med central
            ledning. Lars-Erik Lövdén talar dessutom om att Socialdemokraterna
            är beredda att ställa sig bakom ett tillskott på 50 miljoner kronor.
            Då måste jag ställa mig frågan: Hur skall vi nu klara av detta?
          </note>
          <note>
            Vi har ett krispaket, som är en överenskommelse mellan regering
            och Socialdemokrater där
          </note>
          <note>
            Justitiedepartementet har ålagts en besparing på
          </note>
          <note>
            500 miljoner kronor. Det är inte regeringen som ha önskat denna
            del av paketet. Men ett paket innebär givande och tagande. Detta
            är socialdemokratiska önskemål som regeringen har gått med på
            för helhetens skull.
          </note>
          <note>
            Justitiedepartementet skall nu spara 500 miljoner kronor. Den
            största delen av vår budget, över hälften, går till polisen. Nu
            plötsligt skall resurserna utökas med 50 miljoner. Innebär det
            att vi på det traditionella skall spara 550 miljoner kronor i
            stället för de 500 som ni tidigare önskade?
          </note>
          <note>
            Jag vill i sammanhanget nämna att jag ser den framställan som
            kommit från riksåklagaren, och som polisen också står bakom, som
            ett led i det som
          </note>
          <note>
            Lars-Erik Lövdén tar upp. Det är viktigt att vi kan stödja detta
            och arbeta på det sätt som riksåklagaren föreslår och kanske lyckas
            reda upp en större härva. Jag är övertygad om att det skulle vara
            en viktig markering mot alla som tror att det kan vara lönsamt
            att begå begåvade ekonomiska brott.
          </note>
          <note>
            När det gäller besättande av tjänster vill jag först säga att
            vi inte kan tvångsrekrytera människor. För det andra är ett av
            problemen att man vid fördelningen av tjänsterna och utnyttjande
            av tjänsterna har att väga detta mot hur utredningar i fråga om
            frihetsberövade, anhållna och häktade skall klaras av. Hans Göran
            Franck och jag kommer om en stund att ha anledning att debattera
            den frågan. Lagen kräver att utredningar skall ske snabbt när
            det gäller häktade och anhållna. Det är en självklarhet. Lagen
            skall vara sådan att man prioriterar dem som är frihetsberövade.
          </note>
          <note>
            Jag skall inte gå in på några detaljer när det gäller lagändringar
            eller uppföljning av BRÅ:s rapport.
          </note>
          <note>
            Där nöjer jag mig med det jag tidigare pekade på i mitt första
            anförande. Jag kan för tydlighetens skull säga, att ytterligare
            inskränkningar i näringsfriheten inte är den linje som regeringen
            står för, och det tror jag alla är medvetna om.
          </note>
          <note>
            Frågan om ansvarsgenombrott har vi debatterat här i kammaren
            i våras. Jag minns inte om det var Lars-
          </note>
          <note>
            Erik Lövdén och jag som debatterade, men jag tror nästan det.
            I samband med debatten i en större fråga fick jag just frågan
            om ansvarsgenombrott.
          </note>
          <note>
            Då gav jag också besked om att det inte finns några planer på
            förändringar, och den uppfattningen har inte ändrats.
          </note>
          <note>
            I övrigt, vilket också framgår av mitt ursprungliga svar, pågår
            arbete för att få till stånd lagändringar för att få bättre redskap
            att kunna angripa den ekonomiska brottsligheten. Men resursfrågan
            är ett stort problem. Jag vet inte om det var ett misstag från
            Socialdemokraterna att önska besparingar just på Justitiedepartementets
            område.
          </note>
          <note type="speaker">
            Anf. 32 LARS-ERIK LÖVDÉN (s):
          </note>
          <note>
            Herr talman! Nej, justitieministern, det var inget misstag från
            socialdemokraternas sida. Vi tror att det är fullt möjligt att
            göra dessa besparingar genom administrativa rationaliseringar
            och sammanläggningar av polisdistrikt utan att det skall gå ut
            över den direkta polisverksamheten. Den bedömningen gör Rikspolisstyrelsen
            också, bara man får ge sig på polisdistriktsindelningen. Det hoppas
            jag att Justitiedepartementet och justitieministern medverkar
            till.
          </note>
          <note>
            Det föreslås att polisutbildningen skall studiemedelsfinansieras,
            och där är vi överens. Jag tror att det är möjligt att uppnå besparingar
            utan att det går ut över direkt polisverksamhet.
          </note>
          <note>
            Det har talats om 50 miljoner kronor. Tyvärr är det så mycket
            om och men när justitieministern pratar om åtgärder. Om man resonerar
            samhällsekonomiskt innebär det ingen merutgift för samhället om
            vi satsar 50 miljoner kronor på bekämpandet av ekobrottsligheten.
            I andra ändan får vi nämligen in betydligt större skatteintäkter
            än de 50 miljoner kronor som det kostar att satsa på bekämpandet
            ev ekobrottsligheten.
          </note>
          <note>
            Erfarenheterna från skalbolagsaffärerna visar tydligt att vi
            genom åtgärder på det området lyckats få betydande skatteintäkter
            tilll samhället, som mer än väl motsvarar den resursinsats som
            vi satte in.
          </note>
          <note>
            Därför kan man inte se detta riktigt så kameralt som justitieministern
            gör. Den diskussionen kanske justitieministern kan ta med finansministern
            inför den kommande budgeten.
          </note>
          <note>
            När vi väckte vår motion i våras krävde vi 50
          </note>
          <note>
            miljoner kronor mer till bekämpandet av ekobrottsligheten. Vi
            lyckades med hjälp av Ny demokrati och Vänsterpartiet här i riksdagen
            driva igenom 8 miljoner till finanspolisen, mot
          </note>
          <note>
            Moderaternas uppfattning. Låt oss genomföra de ytterligare satsningar
            som vi behöver göra. Jag kan försäkra justitieministern att om
            hon lägger fram sådana förslag kommer hon att ha stöd från
          </note>
          <note>
            Socialdemokraterna. Jag hoppas att hon också kommer att redovisa
            sådana åtgärder i den kommande budgetpropositionen. De borgerliga
            i justitieutskottet har tyvärr nyligen avvisat ett socialdemokratiskt
            krav på ett åtgärdsprogram.
          </note>
          <note>
            Men efter den här debatten och den debatt som har förts i samhället
            kanske justitieministern har en mer nyanserad inställning.
          </note>
          <note>
            Jag har noterat att justitieminister Gun Hellsvik har sagt här
            i dag att det är mycket viktigt att bekämpa den ekonomiska brottsligheten.
            Jag ser nu fram emot att Gun Hellsvik skall hålla brandtal ute
            på gator och torg mot den ekonomiska brottsligheten, precis på
            samma sätt som hon håller brandtal mot snatterier. I så fall har
            vi kommit en bra bit på väg när det gäller att markera gentemot
            myndigheterna att vi vill ha kraftfulla insatser på det här området.
          </note>
          <note type="speaker">
            Anf. 33 HANS GÖRAN FRANCK (s):
          </note>
          <note>
            Fru talman! I mitt avslutande inlägg skulle jag vilja beröra
            en fråga som BRÅ:s brottsforskare har tagit upp. Han säger att
            man skall ge ekobrottsligheten ett ansikte. För att kunna ge ekobrottsligheten
            ett ansikte så att man kan mobilisera inte bara samhällets resurser
            utan även folkrörelsers och enskildas intresse och aktivitet,
            fordras mycket mera information. Det är mycket angeläget att
          </note>
          <note>
            Justitiedepartementet på den här punkten tillmötesgår och tillgodoser
            BRÅ:s önskemål.
          </note>
          <note>
            Nu gäller det verkligen att gå till offensiv på det här området.
            Det har här framförts en hel del förslag, och det finns många
            fler att nämna.
          </note>
          <note>
            Till slut vill jag säga att det finns en extra dimension i den
            här frågan. BRÅ genomförde nyligen ett seminarium där man konstaterade
            att det finns risk att den ekonomiska och organiserade brottsligheten
            kan få en mycket oroväckande utveckling till följd av vad som
            händer i Öst- och
          </note>
          <note>
            Centraleuropa. Det är mycket allvarligt, justitieministern, att
            marknaden för organiserad brottslighet och ekobrottslighet i dessa
            områden håller på att välla in i de nordiska länderna och i
          </note>
          <note>
            Västeuropa. Det betyder att man nu inte kan vara restriktiv.
            Det gäller att gå till offensiv och sätta in samhällets och de
            enskilda organisationernas alla tänkbara resurser.
          </note>
          <note type="speaker">
            Anf. 34 INGVAR SVENSSON (kds):
          </note>
          <note>
            Fru talman! Det vore fint om Insolvensutredningen kom med förslag
            till förändringar av statens förmånsrätt. Jag önskar justitieministern
            lycka till i det förändringsarbetet.
          </note>
          <note>
            Jag tog också upp frågan om man skulle kunna tänka sig att utnyttja
            erfarna processadvokater i kampen mot den ekonomiska brottsligheten.
            Jag fick nog inget specifikt svar på den frågan. Vi har i
          </note>
          <note>
            Sverige mycket strikta gränser mellan olika myndighets- och yrkeskategorier.
            Här skulle man kunna utnyttja en kompetens för att arbeta mot
            den ekonomiska brottsligheten.
          </note>
          <note>
            Jag blev mycket bekymrad, eftersom jag är ordförande i lagkommittén
            i vår riksdagsgrupp, över de oerhörda besparingskraven som riktas
            mot
          </note>
          <note>
            Justitiedepartementet. Min bedömning är att den kriminella utvecklingen
            i Sverige under 90-talet kommer att bli mycket bekymmersam. Jag
            tror att det är ett nytt krisområde. Därför är det bekymmersamt
            att Socialdmemokraterna har så hårda krav på besparingar. Det
            blir litet av en ihålig kamp mot den ekomiska brottsligheten.
            Vi skall så att säga skramla med tomma tunnor.
          </note>
          <note>
            Anf. 35 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Lövdén försöker starta en ny debatt genom att komma
            med nya insinuationer, som jag allt som oftast ser i olika rubriker
            när det gäller snatteri. Den debatten kan vi ta någon annan gång.
          </note>
          <note>
            Ingvar Svensson tog upp möjligheten att tillvarata kompetens.
            Jag kanske missuppfattade frågan tidigare. Konkursförvaltaren
            är normalt en advokat som också fungerar i process. Därför kommenterade
            jag inte frågan. Det finns flera skäl till att det kan innebära
            problem att utnyttja den här kompetensen. Vi för diskussioner
            med bl.a.
          </note>
          <note>
            Advokatsamfundet. Det är en ekonomisk fråga, men det är också
            en etikfråga. Det är mycket viktigt att vi inte får en situation
            där advokaten hamnar i en konflikt mellan sina olika skyldigheter.
            Det finns även andra grupper som jag tycker att det är viktigt
            att vi tar med i diskussionerna. Vi för i departementet diskussioner
            om ökade möjligheter att utnyttja revisorer. Dessa tankar är delvis
            desamma som mera markerat kommer fram i riksåklagarens framställan
            om medel för det här speciella projektet.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:19 och fråga
          </note>
          <note>
            1992/93:175 om bestraffning av sexualbrott som skett utomlands
          </note>
          <note>
            Anf. 36 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Inger Hestvik har frågat mig vilka juridiska eller
            andra möjligheter vi har i Sverige att avskräcka våra landsmän
            från att delta i s.k.
          </note>
          <note>
            sexturism. Åke Carnerö har frågat mig vad jag avser att vidta
            för åtgärder för att förhindra att barn i Asien utsätts för grova
            sexuella övergrepp av turistande svenska medborgare.
          </note>
          <note>
            Bakgrunden till frågan är bl.a. oroväckande rapporter från Thailand,
            Filippinerna och Sri
          </note>
          <note>
            Lanka om en omfattande barnprostitution som grogrund för en växande
            sexturism.
          </note>
          <note>
            Låt mig till en början slå fast att jag anser att företeelser
            som dessa måste bekämpas med kraft.
          </note>
          <note>
            Sexuellt utnyttjande av barn får aldrig accepteras.
          </note>
          <note>
            När vi får uppgifter om misstänkta övergrepp mot barn väcker
            det alltid mycket starka känslor. Det är en av samhällets viktigaste
            uppgifter att skydda barn mot att bli utsatta för brott.
          </note>
          <note>
            I Sverige är inte prostitutionen i sig kriminaliserad.
          </note>
          <note>
            Det är inte straffbart att sälja sexuella tjänster. Om däremot
            den prostituerade är under femton år är alla former av sexuellt
            umgänge, således även det som sker frivilligt, kriminaliserade.
            Vidare kan den som genom att utlova eller ge ersättning, skaffar
            eller försöker skaffa sig tillfälligt sexuellt umgänge med någon
            under arton år dömas för förförelse av ungdom. Att främja prostitution
            är också straffbart som koppleri.
          </note>
          <note>
            Som Inger Hestvik känner till har vi bestämmelser i brottsbalken
            som ger möjligheter att döma svenska medborgare efter svensk lag
            och vid svensk domstol för brott som begåtts utom riket under
            vissa närmare angivna förutsättningar. Det förutsätter dock normalt
            att gärningen också är straffbar i det land där brottet begåtts.
          </note>
          <note>
            I FN:s konvention om barnets rättigheter från 1989, som Sverige
            har ratificerat, åtar sig konventionsstaterna bl.a. att skydda
            barnet mot alla former av sexuellt utnyttjande och sexuella övergrepp.
            För detta ändamål skall konventionsstaterna vidta alla lämpliga
            åtgärder såväl på det nationella som på det internationella planet
            för att förhindra att barn utnyttjas sexuellt, t.ex. för prostitution
            eller i pornografiska sammanhang.
          </note>
          <note>
            Det är viktigt att alla stater som har ratificerat konventionen
            aktivt försöker uppfylla sina åtaganden. Efterlevnaden av konventionen
            regleras genom bestämmelser om en kontrollerande kommitté och
            ett rapportsystem.
          </note>
          <note>
            Thailand ratificerade barnkonventionen så sent som den 27 mars
            i år. Det förefaller som om man i
          </note>
          <note>
            Thailand nu är beredd att också i praktiken ta krafttag mot barnprostitutionen.
          </note>
          <note>
            Enligt vad jag har erfarit har vidare Thailand en straffrättslig
            reglering av sexuella övergrepp som gör det möjligt att i de flesta
            fall i Sverige döma svenska medborgare som har gjort sig skyldiga
            till sådana brott i Thailand.
          </note>
          <note>
            För att i praktiken komma åt svenska s.k.
          </note>
          <note>
            sexturister, som gör sig skyldiga till sexuella övergrepp utomlands,
            krävs framför allt att vi har ett utredningsmaterial från det
            land där brottet begåtts. För närvarande är det i detta led de
            största bristerna finns. Den svenska regeringen har för avsikt
            att i lämpligt sammanhang diskutera ett intensifierat samarbete
            med de thailändska myndigheterna i syfte att förmå dem att i ökad
            utsträckning ingripa mot och utreda aktuell brottslighet samt
            att uppnå förbättrade möjligheter att erhålla bevismaterial m.m.
            Det är emellertid också viktigt att vi vidtar åtgärder för att
            försöka lösa problemen även på andra sätt än på rent straffrättsliga
            vägar.
          </note>
          <note>
            De barn vi pratar om tvingas ofta till prostitution på grund
            av fattigdom och usla hemförhållanden.
          </note>
          <note>
            Sexuellt utnyttjande förstör barnens kroppsliga och själsliga
            hälsa och fråntar dem ofta möjligheten till en trygg uppväxt,
            vilket är den viktigaste förutsättningen för en individs normala
            utveckling.
          </note>
          <note>
            Orsakerna till de missförhållanden som finns anser jag inte i
            första hand vara brister i lagstiftningen utan de är mera komplexa.
            För att förebygga sexualbrott av alla slag krävs en attitydsförändring.
          </note>
          <note>
            Informationen måste öka. Genom fördjupade kunskaper kan vi bättre
            bekämpa de bakomliggande orsakerna till de allvarliga övergreppen.
            Vi har alla ett stort ansvar för att förmedla och hävda de normer,
            som bör gälla till skydd för barn och ungdomar.
          </note>
          <note>
            Övergrepp mot barn uppmärksammas i dag mer än tidigare. Vi har
            alla fått en större medvetenhet. Jag vet att Rädda Barnen för
            närvarande driver en informationskampanj just i dessa frågor,
            i syfte att förhindra sexuellt utnyttjande av barn. Denna frivilligorganisation
            har även inlett ett samarbete med resebranschen för att kunna
            sprida sin information.
          </note>
          <note>
            Som ett exempel på Sveriges engagemang vill jag nämna att Sverige
            har varit och alltjämt är aktivt i
          </note>
          <note>
            Europarådet när det gäller att utarbeta rekommendationer för
            att med internationella insatser bekämpa barnprostitution och
            utnyttjande av barn för pornografi.
          </note>
          <note>
            Även inom ramen för FN:s kommission för de mänskliga rättigheterna
            deltar Sverige aktivt i arbetet, som syftar till att bekämpa förekomsten
            av barnprostitution, handel med barn och barnpornografi.
          </note>
          <note>
            Som jag ser det är det framför allt med breda internationella
            insatser som vi kan nå resultat. Det är min avsikt att i alla
            sammanhang där det är möjligt verka för att sådana insatser kommer
            till stånd.
          </note>
          <note>
            Jag känner till att det i massmedia förts fram förslag om att
            svenska poliser borde placeras i Thailand för att på plats bättre
            kunna kontrollera att svenska medborgare inte gör sig skyldiga
            till övergrepp genom att ta del av de thailändska myndigheternas
            utredningar. Sverige har redan i dag poliser som arbetar bl.a.
            i Thailand som nordiska sambandsmän för narkotikafrågor. Jag har
            mot denna bakgrund nyligen föreslagit
          </note>
          <note>
            Rikspolisstyrelsen att diskutera med den thailändska polisledningen
            hur ett framtida samarbete på det aktuella området skulle kunna
            vara utformat. Jag vet att min kollega, statsrådet
          </note>
          <note>
            Alf Svensson, har ställt sig positiv till mitt förslag.
          </note>
          <note type="speaker">
            Anf. 37 INGER HESTVIK (s):
          </note>
          <note>
            Fru talman! Jag ber att få tacka justitieministern för svaret
            på min interpellation.
          </note>
          <note>
            Jag tror att det är mycket viktigt att vi här i riksdagen tar
            upp en diskussion om det ohyggliga sexuella utnyttjande av barn
            som förekommer framför allt i Thailand, på Filippinerna och Sri
          </note>
          <note>
            Lanka.
          </note>
          <note>
            Det är för oss alla stötande att t.ex. svenska män --
          </note>
          <note>
            ja, även kvinnor -- på grund av fattigdomen och misären i andra
            länder kan utnyttja människor där för sina egna lustar. Särskilt
            stötande blir det när det handlar om försvarslösa barn.
          </note>
          <note>
            Som justititieministern sade har Rädda Barnen tagit som sin uppgift
            att ställa upp för dessa barn.
          </note>
          <note>
            Här i Sverige har Rädda Barnen genomfört en konferens där man
            studerat den sexuella exploateringen av barn. Det var en uppföljning
            av en internationell konferens som hölls i Bangkok, och på vilken
            alla länder som deltog gjorde åtagandet att försöka föra ut information
            om den ohyggliga hantering som pågår och som får pågå.
          </note>
          <note>
            Konferensen var ett led i att försöka åstadkomma bättre förhållanden
            för alla dessa barn. Man uppskattar att hundratusentals barn i
            Sydostasien utnyttjas sexuellt.
          </note>
          <note>
            Jag hade tillfälle att delta i konferensen, som verkligen var
            omskakande. I samband med konferensen kunde man köpa en bok som
            ges ut av
          </note>
          <note>
            Rädda Barnen och som berättar om förhållandena i de olika länderna
            och illustrerar med olika människoöden. Det är en fruktansvärd
            läsning.
          </note>
          <note>
            ''För nöjes skull'' heter denna bok, som egentligen alla borde
            läsa för att förstå vilka plågor barn får utstå. Och plågoandarna
            kommer från i-länderna --
          </note>
          <note>
            från USA, Australien, Västeuropa, och också från
          </note>
          <note>
            Sverige.
          </note>
          <note>
            Det första man funderar över är ju: Vilka människor är det som
            kan uppträda så vidrigt?
          </note>
          <note>
            Faktum är att det är alldeles vanliga människor, människor som
            finns mitt ibland oss. Det är familjefäder som själva har små
            barn som de vårdar ömt. Men de förbyts till ansvarslösa, känslokalla
            individer så fort de lämnar Sveriges gränser och den sociala kontroll
            som finns här. I andra länder är inte heller lagens långa arm
            tillräckligt lång för att gripa tag i dem.
          </note>
          <note>
            Men de måste väl ändå vara dömda för någon typ av brott, sexualbrott
            t.ex., här hemma? En undersökning av brottsstatistiken för män
            som förgått sig mot barn här i Sverige visar att om de tidigare
            dömts så är de i första hand dömda för förmögenhetsbrott, i andra
            hand för trafikförseelser och i tredje hand för sexualbrott.
          </note>
          <note>
            De flesta är inte dömda alls.
          </note>
          <note>
            Att åka som sexturist betyder kanske inte att man har en speciell
            dragning till minderåriga. Många utför kanske sina handlingar
            av rent oförstånd eller av nyfikenhet. När vi skärskådar problemen
            har vi kanske alla någon i vår omgivning som inte uppfattar dessa
            handlingar som problem och som sig själv ovetande utgör en fara
            för dessa barn.
          </note>
          <note>
            Det betyder också att vi alla måste bry oss, att vi måste ta
            ansvar för varandra och för varandras barn, att vi måste få ut
            information till alla dem som inte vet om att problemet existerar.
            Kanske kan vi genom att vara uppmärksamma på denna punkt, genom
            att få insikt om att problemet verkligen existerar, göra att inte
            nya förövare rekryteras -- att det blir en sexturist mindre.
          </note>
          <note>
            Vi har enligt svensk lag möjligheter att straffa dessa människor,
            som justitieministern sade. Varför får vi inte fram bevis mot
            dem? Jag ser i interpellationssvaret att justitieministern föreslagit
          </note>
          <note>
            Rikspolisstyrelsen ett samarbete med den thailändska polisledningen.
            Jag är glad för det, och jag hoppas verkligen att det skall leda
            till positiva resultat. Men det är bråttom, och min fråga till
            justitieministern lyder: Hur länge kan det dröja innan vi får
            se resultat?
          </note>
          <note>
            En aning tveksam blir man ändå när man i radions ekonyheter och
            i tidningar kan läsa om övergrepp som också görs av thailändsk
            polis. Ett exempel är en 14-årig flicka som sålts av sina föräldrar
            och som till slut hamnade på en bordell där hon levde som livegen.
            Flickan lyckades rymma. Hon sökte skydd på kommunalkontoret. De
            poliser som fick hand om hennes fall förorsakade hennes död.
          </note>
          <note>
            Detta har upprört människorna i Thailand. Ändå betraktar man
            händelsen som ett hopp för framtiden. Nu kan man öppet diskutera
            den sexuella industri som existerar i dessa länder.
          </note>
          <note>
            Det är glädjande att den svenska regeringen har för avsikt att
            ta upp ett samarbete med de thailänska myndigheterna för att komma
            till rätta med denna form av brottslighet. Samtidigt vet vi att
            turistnäringen är oerhört viktig för de berörda länderna. Vi vet
            att turister lockas dit med inofficiell reklam om de sexuella
            tjänster som länderna kan bistå med. Och vi vet att myndigheterna
            ser mellan fingrarna med hanteringen bara av det skälet att den
            är en oersättlig inkomstkälla. Man har beräknat att en miljon
            människor har sin utkomst från sexindustrin i Sydostasien.
          </note>
          <note>
            Samtidigt är vi medvetna om att många vanliga turister, som skulle
            vilja uppleva ländernas rika kultur, bada och sola på deras vackra
            stränder, väljer andra resmål på grund av det dåliga rykte som
            t.ex. Thailand har fått.
          </note>
          <note>
            Ser justitieministern någon möjlighet att genom samarbete mellan
            olika sektorer i samhället förbättra de ekonomiska förhållandena
            för befolkningen och samtidigt sätta käppar i hjulet för sexindustrin?
          </note>
          <note type="speaker">
            Anf. 38 ÅKE CARNERÖ (kds):
          </note>
          <note>
            Fru talman! Jag tackar justitieministern för ett utförligt svar.
            Anledningen till min fråga är att många tidningar i höst har skrivit
            om dessa s.k.
          </note>
          <note>
            sexresor, om barnprostitution och om aidsexplosionen i Sydostasien.
          </note>
          <note>
            Som statsrådet säger i svaret upprörs våra sinnen extra mycket
            när vi hör talas om övergrepp mot barn. Jag delar helt statsrådets
            mening att en av samhällets viktigaste uppgifter är att skydda
            barn mot kränkande handlingar. Vuxenvärlden har ett mycket stort
            ansvar när det gäller att förmedla till våra barn och skicka med
            dem ut i livet tydliga normer och värderingar som en form av karta
            och kompass. Varje barn som får växa upp i en trygg miljö är ju
            en god grund för ett tryggare samhälle.
          </note>
          <note>
            Vi Kristdemokrater betonar ofta att vi vill slå vakt om människovärdet.
            För oss är det självklart att det gäller våra medmänniskor oberoende
            av ålder, kön och nationalitet.
          </note>
          <note>
            I det här ärendet menar jag att det är viktigt att från svensk
            sida sända ut signaler om att vi ej accepterar utan kraftfullt
            tar avstånd från detta avskyvärda som sker med barn.
          </note>
          <note>
            Jag noterar att justitieministern i svaret nämner fem olika medel
            när det gäller att komma till rätta med dessa sexualbrott:
          </note>
          <note>
            För det första har Thailand ratificerat FN:s barnkonvention,
            vilket innebär att myndigheterna i det landet nu är beredda att
            vidta lämpliga åtgärder mot sexuellt utnyttjande av barn.
          </note>
          <note>
            För det andra har regeringen för avsikt att i lämpligt sammanhang
            diskutera ett intensifierat samarbete med thailändska myndigheter.
          </note>
          <note>
            För det tredje har vi Rädda Barnens informationskampanj, som
            jag tror är en mycket viktig del i det här arbetet.
          </note>
          <note>
            För det fjärde har vi Sveriges engagemang i
          </note>
          <note>
            Europarådet och i FN:s kommission för de mänskliga rättigheterna
            när det gäller att bekämpa förekomsten av barnprostitution världen
            över.
          </note>
          <note>
            För det femte är det utrikesministerns förslag till
          </note>
          <note>
            Rikspolisstyrelsen att diskutera med den thailändska polisledningen
            hur ett framtida samarbete skulle kunna utformas.
          </note>
          <note>
            Jag vill komentera den sista punkten, som jag gladde mig särskilt
            åt. Det betyder inte att jag nedvärderar de andra punkterna.
          </note>
          <note>
            Om Sverige t.ex. skickar polis till Sydostasien, specialiserad
            på sedlighetsbrott, så tror jag att det skulle kunna skrämma bort
            åtskilliga s.k.
          </note>
          <note>
            sexturister. Tror statsrådet att detta är en realistisk möjlighet
            inom en snar framtid?
          </note>
          <note>
            Skulle dessutom någon dömas för att ha utnyttjat minderårig sexuellt,
            så skulle detta snabbt ha en mycket dämpande effekt. Många skulle
            då också förstå att de inte befinner sig utanför lagens räckvidd,
            så att säga.
          </note>
          <note>
            Jag tror att vi med dessa åtgärder skulle kunna bidra till en
            mycket positiv miljö, och framför allt framtid, för många barn
            i Sydostasien.
          </note>
          <note>
            Fru talman! Människovärdet kränks på många olika sätt på vår
            jord, och Sverige har ett gott anseende när det gäller att stå
            på de svagas sida. I
          </note>
          <note>
            det aktuella ärendet önskar jag att vi i Sverige snabbt sänder
            ut signaler om hur allvarligt vi ser på detta. Jag hoppas att
            regeringen når framgång i ansträngningarna att bekämpa de sexuella
            brott och den barnprostitution vi nu talat om.
          </note>
          <note type="speaker">
            Anf. 39 MARGARETA VIKLUND (kds):
          </note>
          <note>
            Fru talman! Jag tycker att det är bra att de s.k.
          </note>
          <note>
            sexresorna har kommit upp på dagordningen. Kds kvinnoförbund
            uppvaktade för flera år sedan dåvarande justitieministern för
            att peka på behovet av att stoppa sexresorna, som enligt vad vi
            hade upptäckt förekom redan då.
          </note>
          <note>
            Det fanns då resebyråer som helt öppet annonserade om sina möjligheter
            att arrangera sexutflykter. Frågan är väl om inte sådan verksamhet
            tangerar koppleri, då det ju främjar prostitution. Det kan således
            finnas anledning att bl.a. se över också resebyråernas annonsering
            och verksamhet på detta område.
          </note>
          <note>
            Fru talman! Jag anser att sexresorna är en utomordentligt allvarlig
            fråga. Jag tycker att det är förnedrande för Sverige att svenskar
            reser till andra länder för att utnyttja barn i nöd. Enligt uppgift
            går ungefär en miljon barn in i sexindustrin varje år. Jag tycker
            att det är förskräckligt och ett allvarligt brott mot mänskliga
            rättigheter att vi från Sverige skall utnyttja dessa barn, som
            ju förstörs för hela livet.
          </note>
          <note>
            Vi inom kds -- eller vi Kristdemokrater, som vi gärna säger --
            kämpar för alla människors lika värde. Vi menar att själva livet
            är okränkbart och att människovärdet i alla sammanhang är hundra
            procent.
          </note>
          <note>
            Sexindustrin och barnprostitutionen är, förutom att de är förnedrande
            verksamheter och djupt kränkande för människovärdet, som redan
            nämnts i debatten också ett stort hälsoproblem. Man räknar med
            en HIV/aids-explosion i de östasiatiska länderna, där ju barnprostitution
            förekommer i stor skala. Många är redan i dag smittade.
          </note>
          <note>
            Många av frågorna inom sexindustrin hör ihop, t.ex. barnpornografi,
            barnprostitution och sexresor. Sverige är ett av få länder som
            producerar just barnpornografi. Sådan verksamhet är verkligen
            attitydpåverkande, och då i negativ riktning.
          </note>
          <note>
            I somligt är jag stolt över att vara svensk, men när det gäller
            sexresor och barnpornografi skäms jag oerhört och anser att dessa
            resor och den barnpornografi som Sverige producerar, säljer och
            saluför på den svenska marknaden är ovärdig vår nation, som vill
            stå på humanismens, de mänskliga rättigheternas och demokratins
            sida.
          </note>
          <note>
            Fru talman! Det är viktigt att med alla till buds stående medel
            bekämpa sexturismen. Det handlar bl.a. om trovärdighet och barns
            och kvinnors rätt till ett människovärdigt liv.
          </note>
          <note>
            Fru talman! Jag anser att det är ett bra initiativ att skicka
            svenska poliser till Thailand och försöka få till stånd ett samarbete
            med den thailändska polisen. Men vad tänker justitieministern
            göra för att ändra attityderna, som enligt justitieministerns
            svar på interpellationen behövde förändras? Har justitieministern
            utarbetat en strategi eller någon plan för det arbetet, eller
            är det tänkt att en sådan plan eller strategi skall utarbetas?
          </note>
          <note>
            Anf. 40 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag fick en del frågor, och de hänger på olika sätt
            samman.
          </note>
          <note>
            Inger Hestvik frågade hur länge det dröjer innan vi kan få till
            stånd ett samarbete. Jag kan meddela att ett sådant samarbete
            redan är påbörjat. Vår rikspolischef har för några veckor sedan
            -- jag kan inte säga exakt hur många -- tagit kontakt med sin
            thailändska kollega, och man arbetar nu för att finna formerna
            för samarbetet.
          </note>
          <note>
            Inger Hestvik var också inne på de allmänna problemen att komma
            åt de svenskar som gör sig skyldiga till sexuellt utnyttjande
            av barn i Thailand.
          </note>
          <note>
            Vi kan nu konstatera att de thailändska myndigheterna har förändrat
            sin attityd i den frågan. Den thailändska regeringen har gjort
            mycket tydliga uttalanden, med högt angivna mål.
          </note>
          <note>
            Efter vad jag har förstått sysslar en särskild regeringsföreträdare
            med frågor som rör just prostitution, främst barnprostitution.
            Jag tycker att detta visar att de thailändska myndigheterna lägger
            stor vikt vid att klara av detta omfattande problem.
          </note>
          <note>
            När det gäller vår del är det som Åke Carnerö sade viktigt att
            vi har utbildade poliser, och det ingår också i Rikspolisstyrelsens
            plan att utbilda de poliser som stationeras i Thailand för att
            de skall kunna medverka i de utredningar som behövs för den här
            typen av brott, precis som vi har utbildning av poliser som jobbar
            i Sverige med sexualbrott och andra typer av övergrepp. I samverkan
            med de thailändska myndigheterna och med hjälp av våra egna poliser
            stationerade i Thailand bör vi också rimligen få goda möjligheter
            att lagföra svenskar som har utnyttjat barn i Thailand.
          </note>
          <note>
            Det är viktigt att vi verkligen tillämpar de lagregler vi har.
            Gör vi det, så är det i sig en attitydpåverkan.
          </note>
          <note>
            Jag har förstått att väldigt många över huvud taget inte har
            trott att de när de kommer hem till Sverige kan straffas för beteenden
            som de gör sig skyldiga till utomlands. Jag vill tydligt markera
            att det inte är någon ursäkt att man inte har begripit detta.
            Det spelar ingen roll om man har begripit det eller ej, om man
            har gjort sig skyldig till ett beteende som inte kan accepteras.
            Jag tror att detta är en viktig del. Precis som Inger Hestvik
            sade är också den här debatten viktig. Den är ett sätt att föra
            ut informationen och bevisa att det här är ett beteende som är
            straffbart oberoende av var det äger rum.
          </note>
          <note>
            Jag själv blev medveten om denna okunskap långt tidigare i år.
            Jag har också i olika tidningsintervjuer försökt ta upp den här
            frågan, och jag vet att frågan i några fall har kommit med och
            blivit en huvudfråga. Det är bl.a. den typen av kanaler man får
            använda.
          </note>
          <note>
            Jag tror att det viktigaste nu är att vi skaffar instrumenten
            genom förbättrat polissamarbete och över huvud taget genom ett
            förbättrat samarbete med de thailändska myndigheterna.
          </note>
          <note>
            Förutsättningarna för detta är i dag goda.
          </note>
          <note>
            Jag vill också peka på att det i det förslag till straffskaleöversyn
            som regeringen nyligen överlämnade till lagrådet bl.a. finns förslag
            till skärpningar av straffen när det gäller övergrepp mot barn
            med kopplingar till barnpornografi. Det är också en form av markering
            av att vi ser allvarligt på denna typ av brott.
          </note>
          <note type="speaker">
            Anf. 41 INGER HESTVIK (s):
          </note>
          <note>
            Fru talman! Det här är en fråga som spänner över alla partier.
            Det finns inte något parti som ställer sig utanför och är oberört
            av den här frågan.
          </note>
          <note>
            Vårt socialdemokratiska kvinnoförbund har varit väldigt aktivt
            i arbetet på att komma till rätta med våld emot kvinnor och pornografi
            över huvud taget.
          </note>
          <note>
            Många kvinnoklubbar har ställt upp för kvinnojourer lokalt.
          </note>
          <note>
            Men problemet med barnpornografi och barnprostitution har nog
            litet grand överrumplat oss. Det var bara för några år sedan som
            vi verkligen förstod att detta var allvarligt och att det var
            ett problem som vi måste ta itu med. Vi har ju också här i riksdagen
            från socialdemokratiskt håll motionerat om vilka åtgärder som
            man skulle kunna vidta. Vi har kommit underfund med att det finns
            lagliga möjligheter, men bristen på information och kunskap om
            ämnets vidd gör att ingenting hittills har hänt. Men jag förstår
            att åtgärder nu är på gång. Man har hittills trott att den här
            berättelsen helt enkelt var för ondskefull för att vara sann.
          </note>
          <note>
            Ett problem som kanske inte hör direkt till justitieområdet är
            aids-problematiken, som vi ju i västvärlden är mycket medvetna
            om. Den medvetenheten är inte lika uttalad i Sydostasien. På ett
            sjukhus i Thailand räknar man t.ex. med att var tredje patient
            är HIV-smittad, och också barn är
          </note>
          <note>
            HIV-smittade. På grund av den dåliga läskunnigheten i området
            är det svårt att nå ut med information om farorna med smittospridningen.
          </note>
          <note>
            Framför allt kvinnoorganisationer gör genom frivilliga insatser
            vad de kan. Man undrar: Är vi för sent ute för att rädda befolkningen
            från att smittas av HIV och utveckla aids?
          </note>
          <note>
            Det finns en stor risk att smittan genom sexturismen också förs
            hem till oss i Sverige i en omfattning som vi inte är helt medvetna
            om. Hur omfattande den spridningen är, är en fråga som jag inte
            vill ha något svar på, och jag förmodar att det heller inte är
            lämpligt att jag begär något svar på den frågan.
          </note>
          <note>
            Jag vill än en gång tacka justitieministern för svaret på min
            interpellation. Jag tycker att svaret vittnar om att justitieministern
            har tagit de här problemen på allvar, och det var också en klar
            deklaration av att det hos regeringen finns en vilja att på alla
            nivåer försöka lösa ett väldigt svårt men väldigt viktigt problem
          </note>
          <note type="speaker">
            Anf. 42 ÅKE CARNERÖ (kds):
          </note>
          <note>
            Fru talman! Jag noterar att jag från justitieministern har fått
            ytterligare information i detta ärende, och jag glädjer mig åt
            de åtgärder som är på gång, bl.a. de tydliga uttalanden som justitieministern
            har hört från den thailändska regeringen. Om svenska och thailändska
            myndigheter etablerar ett bra samarbete är naturligtvis mycket
            vunnet i starten av detta arbete.
          </note>
          <note>
            Lycka till!
          </note>
          <note type="speaker">
            Anf. 43 MARGARETA VIKLUND (kds):
          </note>
          <note>
            Fru talman! Som jag sade tidigare tycker jag att det är väldigt
            bra att den här frågan har kommit upp på dagordningen. Jag kommer
            med intresse att följa den i fortsättningen, eftersom jag menar
            att det är en mycket angelägen och viktig fråga. Den berör oss
            både känslomässigt och intellektuellt, och väldigt många av oss
            har på resor utomlands också sett dessa barn, mött dem och uppmärksammat
            deras utsatta situation.
          </note>
          <note>
            Hela frågan handlar ju egentligen om vår människosyn, hur vi
            värderar människan och människolivet över huvud taget. Människan
            behöver uppvärderas, i vårt land och i hela världen.
          </note>
          <note>
            Jag tycker därför att det är bra att det nu kommer att göras
            någonting åt det här problemet. Jag ser fram emot att få ta del
            av resultatet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:21 om frihetsberövanden i
            polisarrester och häkten
          </note>
          <note>
            Anf. 44 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Hans Göran Franck har frågat mig vilka åtgärder regeringen
            avser att vidta för att minska antalet frihetsberövanden i polisarrester
            och häkten.
          </note>
          <note>
            Det är riktigt att beläggningen på våra häkten har ökat under
            senare år. En av förklaringarna till den ökade beläggningen är
            den s.k. häktningsreformen år 1988. Reformen innebar att reglerna
            om de straffprocessuella frihetsberövandena gripande, anhållande
            och häktning ändrades. Ändringarna berörde såväl förutsättningarna
            för att få tillgripa anhållande och häktning som tidsfristerna
            för domstolsprövning av sådana frihetsberövanden. En möjlighet
            att häkta vid en lägre grad av misstanke om brott, s.k. utredningshäktning,
            infördes. De förkortade tidsfristerna innebar en anpassning till
            den praxis som utvecklats vid tolkningen av
          </note>
          <note>
            Europakonventionen till skydd för de mänskliga rättigheterna.
          </note>
          <note>
            En utvärdering av reformen har under 1989 gjorts av Domstolsverket
            i samarbete med
          </note>
          <note>
            Riksåklagaren, Rikspolisstyrelsen,
          </note>
          <note>
            Kriminalvårdsstyrelsen och Sveriges advokatsamfund. Av utvärderingen
            framgår att kravet på snabb domstolsprövning har uppfyllts genom
            reformen. I utvärderingen konstaterades att antalet häktningsframställningar
            och antalet beslut i häktningsfrågor ökade under reformens första
            år.
          </note>
          <note>
            Även antalet häktade unga lagöverträdare ökade. I
          </note>
          <note>
            utvärderingen förklarades detta med att det troligen rör sig
            om unga, som före häktningsreformen omhändertogs under anhållningstiden
            enligt lagen om vård av unga, men som efter häktningsreformen
            häktas innan ett omhändertagande sker. I så fall torde, enligt
            utvärderingen, frihetsberövandet inte ha förlängts för dessa unga
            efter häktningsreformen.
          </note>
          <note>
            Enligt Hans Göran Franck häktas barn och ungdom i ökande omfattning.
            När man talar om barn i straffrättsliga sammanhang brukar man
            avse barn under 15 år. Som bekant får inte någon dömas till påföljd
            för brott som begåtts före fyllda 15 år, och den som är under
            15 år kan därför varken anhållas eller häktas. Ansvaret för ingripanden
            vid brott av den som är under 15 år är i princip en exklusiv angelägenhet
            för socialtjänsten.
          </note>
          <note>
            Reglerna om häktning och anhållande av ungdomar mellan 15 och
            18 år är restriktivt utformade. För att den som inte fyllt 18
            år skall kunna häktas krävs det t.ex. att det finns synnerliga
            skäl. Statistik över antalet häktade hittills under året visar
            att av det totala antalet som är häktade --
          </note>
          <note>
            det rör sig om mellan 800 och 1 100 personer -- är mellan tre
            och tio personer under 18 år. Den 1
          </note>
          <note>
            november 1992 var t.ex. av totalt 1 083 häktade personer tio
            stycken under 18 år, medan motsvarande antal i april var tre av
            ca 1 100
          </note>
          <note>
            häktade.
          </note>
          <note>
            Jag vill här nämna att regeringen i en proposition om ändrat
            huvudmannaskap för vissa institutioner inom ungdomsvård och missbrukarvård
            har föreslagit riksdagen att staten skall få ett samlat huvudmannaskap
            för de särskilda ungdomshemmen och LVM-hemmen.
          </note>
          <note>
            Ändringarna bör kunna genomföras nästa år.
          </note>
          <note>
            Enligt min mening är det viktigt med snabba, tydliga och konsekventa
            reaktioner mot brott.
          </note>
          <note>
            Detta gäller särskilt när unga människor har gjort sig skyldiga
            till brott.
          </note>
          <note>
            Ungdomsbrottskommittén arbetar sedan ett par år tillbaka med
            frågor som rör det allmännas insatser vid brott av unga, dvs.
            ungdomar mellan 15 och 18
          </note>
          <note>
            år. I uppdraget ingår att utvärdera nuvarande regelsystem för
            unga lagöverträdare och att lämna förslag till i vilka former
            och på vilket sätt det allmänna bör ingripa när ungdomar begår
            brott. I
          </note>
          <note>
            direktiven till kommittén sägs bl.a. att syftet med det allmännas
            ingripande när unga har begått brott måste vara, förutom att påverka
            den allmänna laglydnaden, att lämna den unge det stöd och den
            hjälp han behöver samt att motverka att han fortsätter att begå
            brott. Ungdomsbrottskommittén skall bl.a. utreda veckoslutsfängelse,
            förbud att vid vissa tidpunkter vistas på vissa platser, medling
            och olika former av varning. En annan viktig fråga kommittén kommer
            att överväga är behovet av någon form av jour- eller ungdomsdomstolar.
          </note>
          <note>
            Uppdraget skall redovisas i april 1993.
          </note>
          <note>
            I detta sammanhang vill jag också ta upp Hans
          </note>
          <note>
            Göran Francks uppgift om att häktade placeras i polisarrester.
            Enligt bestämmelser i rättegångsbalken skall den som häktas utan
            dröjsmål föras över till häkte. Undantagsvis får rätten på åklagarens
            begäran förordna att den häktade tills vidare får förvaras på
            en annan plats.
          </note>
          <note>
            I den mån häktade i strid med dessa bestämmelser placeras i polisarrester
            är det naturligtvis inte acceptabelt.
          </note>
          <note>
            En given målsättning för utformningen av de processuella tvångsmedlen
            är att hitta en balanspunkt mellan å ena sidan den misstänktes
            intresse av att inte i onödan vara berövad friheten och å andra
            sidan intresset av samhällsskydd och effektivitet i den brottsutredande
            och brottsbeivrande verksamheten.
          </note>
          <note>
            Kriminalvårdsstyrelsen anser i sin fördjupade anslagsframställning
            för budgetåren 1993/94--
          </note>
          <note>
            1995/96 att det finns skäl att närmare analysera orsakerna till
            ökningen av antalet häktningar och undersöka om häktningstiderna
            förlängts m.m.
          </note>
          <note>
            Styrelsen föreslår att en utredning tillsätts för att se över
            formerna för straffprocessuella åtgärder i syfte att minska det
            institutionella omhändertagandet.
          </note>
          <note>
            Vid frågestunden i riksdagen i förra veckan besvarade jag en
            fråga om beläggningen på kriminalvårdsanstalterna m.m. Jag sade
            bl.a. att en bidragande orsak till den höga beläggningen vid häktena
            var att ett antal häktade, vars domar vunnit laga kraft, inte
            kunnat beredas plats i anstalt. Jag nämnde också att beläggningstrycket
            på häktena, enligt Kriminalvårdsstyrelsen, bör minska i takt med
            att antalet anstaltsplatser ökar.
          </note>
          <note>
            För mig är det yttersta syftet med kriminalpolitiken att minska
            den oroväckande höga brottsligheten.
          </note>
          <note>
            Tvångsmedelsanvändningen utgör ett viktigt inslag i brottsbekämpningen
            och den kan inte undvaras.
          </note>
          <note>
            Enligt min bestämda uppfattning skall det vara brottet och brottets
            svårhetsgrad som styr användningen av de straffprocessuella reglerna.
          </note>
          <note>
            Det är alltså uteslutet att utforma reglerna enbart med hänsyn
            till beläggningen på våra häkten. För dagen kan jag inte heller
            se någon anledning att av andra skäl ändra reglerna om anhållande
            och häktning.
          </note>
          <note type="speaker">
            Anf. 45 HANS GÖRAN FRANCK (s):
          </note>
          <note>
            Fru talman! Jag ber att få tacka justitieministern för svaret.
            En av utgångspunkterna för min interpellation var den fördjupade
            anslagsframställning som gjordes av
          </note>
          <note>
            Kriminalvårdsstyrelsen. Precis som justitieministern säger i
            svaret föreslår
          </note>
          <note>
            Kriminalvårdsstyrelsen att en utredning tillsätts för att se
            över formerna för ''straffprocessuella åtgärder i syfte att minska
            det institutionella omhändertagandet.''
          </note>
          <note>
            Jag uppfattar justitieministerns svar så, att justitieministern
            inte avser att tillsätta någon sådan utredning. Jag vill särskilt
            hänvisa till vad som ytterligare sades ifrån Kriminalvårdsstyrelsens
            sida, nämligen att beläggningen i häktena har, med något undantag,
            stadigt ökat under den senaste tioårsperioden. En allmän tendens
            är emellertid att antalet frihetsberövande som påverkar häktesbeläggningen
            synes forsätta att öka inom ramen för nuvarande regelsystem. Med
            utgångspunkt från detta finns det all anledning att närmare se
            över de straffprocessuella reglerna.
          </note>
          <note>
            Utvecklingen är oroande då det ställs krav på omfattande investeringar
            i form av platstillskott.
          </note>
          <note>
            Kriminalvårdsstyrelsen säger vidare: En utredning av den arten
            kan ge anledning till åtgärder som minskar belastningen. Det talas
            då om behovet av alternativ.
          </note>
          <note>
            Häktena är ju nu i stor utsträckning överfulla, särskilt i storstadsområdena.
            Den här tendensen kommer att accentueras av de förslag om straffskärpningar
            som justitieministern har lagt fram. Det rör sig om fler än femton
            straffskärpningar som justitieministern föreslår.
          </note>
          <note>
            Till detta kommer den villkorliga frigivningen -- om de reglerna
            antas -- som ytterligare kommer att öka belastningen på fängelserna.
            Det får i sin tur mycket negativa effekter på häktningssituationen.
          </note>
          <note>
            Det är därför olyckligt att det inte görs en utredning om detta,
            och dessutom tycker jag att det finns anledning att även se över
            de anhållande- och häktesbestämmelser som finns. Jag vill erinra
            justitieministern om att när detta beslut fattades uttrycktes
            en hel del tvivel om huruvida bestämmelserna kunde vara för långtgående.
          </note>
          <note>
            Justitieministern hänvisar nu till den utredning som gjordes
            1989. Det finns all anledning att granska reglerna för att se
            om de är ändamålsenliga --
          </note>
          <note>
            framför allt mot bakgrund av det som jag här har tecknat.
          </note>
          <note>
            Jag vill även fästa justitieministerns uppmärksamhet på att Sveriges
            Advokatsamfund har tagit upp frågan om häktesreformen när det
            gäller den s.k. obligatoriska häktningen. Kritiken är stor. I
            den uredning som har utförts av docent
          </note>
          <note>
            Melander sägs det: mot bakgrund av vad som anförs i det här materialet
            finns all anledning att föreslå en ändring av svensk lagstiftning.
            Ett individuellt klagomål till FN:s kommitté för mänskliga rättigheter
            kan också resultera i ett uttalande i vilket påtalas att Sverige
            kränker FN-
          </note>
          <note>
            konventionen.
          </note>
          <note>
            Jag vill även framhålla att -- även om det inte direkt rör den
            här frågan -- den debatt som justitieministern och jag hade om
            Europarådets kritik av förhållandena i häkten och fängelser i
            det här sammanhanget har en indirekt betydelse. Det finns alltså
            all anledning att med oro se på den nuvarande situationen, därför
            att belastningen på fängelserna kan bli långt större med den utvecklingstendens
            som finns. Justitieministern bör därför ytterligare tänka över
            dessa frågor.
          </note>
          <note>
            Anf. 46 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag vill först markera att jag är väl medveten om
            belastningseffekten och de problem som den kan orsaka. Men det
            är farligt att föra ett resonemang med utgångspunkt i att vi kan
            göra avkall på det behov som finns av frihetsberövanden därför
            att det kostar pengar eller är en belastning.
          </note>
          <note>
            Vi måste börja i en annan ände. Det är självklart att man vid
            alla former av frihetsberövanden ständigt måste ifrågasätta sina
            motiv och regler.
          </note>
          <note>
            Vad gäller belastningen, vill jag informera om att det redan
            har fattats beslut om ytterligare 90
          </note>
          <note>
            häktningsplatser, som vi kan räkna med fysiskt finns inom något
            år.
          </note>
          <note>
            Det finns flera skäl till överbelastningen. Jag har själv tagit
            initiativ, som jag nämnde tidigare, för att
          </note>
          <note>
            BRÅ skulle göra en undersökning av omfattningen av fängelsedomar,
            om det kan utläsas någon speciell trend, som i sin tur har påverkat
            belastningen på fängelserna och som vidare påverkar belastningen
            på häktena. BRÅ:s rapport kom i går. Jag har bara hunnit ögna
            igenom den, så det är för tidigt för mig att dra några generella
            slutsatser.
          </note>
          <note>
            En del information hade vi redan tidigare, nämligen att många
            fängelser har haft semesterstängt, vilket får efterverkningar.
            En hel del anstaltsplatser har varit föremål för reparation och
            har därmed icke kunnat utnyttjas. Det är ett par orsaker, men
            jag har inte accepterat dem som de enda orsakerna -- då hade jag
            inte bett BRÅ att göra en utredning. Detta gjorde alltså att problemen
            var speciellt stora i början av hösten, men det har skett en viss
            lättnad under senare tid.
          </note>
          <note>
            Det tyder på att just det som jag här pekade på har haft viss
            betydelse.
          </note>
          <note>
            Vi är väl medvetna om effekterna av upphävandet av den villkorliga
            frigivningen och av den straffskaleöversyn som vi lägger fram
            förslag om.
          </note>
          <note>
            Jag nämnde tidigare i dag att regeringen i förra veckan beslutade
            om inrättandet av 192 nya anstaltsplatser.
          </note>
          <note>
            Jag vill påpeka att vi faktiskt arbetar också i den andra änden
            -- det är inte bara fråga om att sätta fler människor i fängelse.
            Sverige har i dag ett system som innebär att människor som inte
            skulle behöva sitta i fängelse sätts i fängelse, därför att det
            inte finns några alternativ. Det är sådant som ligger bakom införandet
            av samhällstjänst i hela landet den 1 januari. Vi ser det i första
            hand som en bra påföljd, men det har också som effekt att trycket
            på fängelserna minskar. Straffsystemkommittén har i uppdrag att
            se på alternativa påföljder över huvud taget. Vårt arbete går
            ut på att göra en kraftig markering mot den allvarliga brottsligheten
            men också att finna alternativ till fängelse i de fall där det
            inte är nödvändigt.
          </note>
          <note type="speaker">
            Anf. 47 HANS GÖRAN FRANCK (s):
          </note>
          <note>
            Fru talman! Min uppfattning är, om jag ser de frågor som vi nu
            har berört sammantaget, att det kommer att ske en mycket väsentlig
            ökning av antalet fångar i fängelserna, vilket i sin tur leder
            till en väsentlig ökning av antalet häktade och frihetsberövade.
            Det finns anledning att göra denna översyn, både av häktningsreglerna
            och av de alternativa möjligheterna.
          </note>
          <note>
            Jag är förvånad över att justitieministern, som intresserar sig
            för alternativ till fängelse, inte intresserar sig i tillräcklig
            grad för alternativ till häkte. Det finns uppgifter från
          </note>
          <note>
            Kriminalvårdsstyrelsen om antalet personer som sitter i polisarrester.
            Det är mycket olyckligt, och även justitieministern har reagerat.
            Här är läget sådant att det är nödvändigt att undersöka alternativen.
            Det bästa som kunde göras vore helt enkelt att avskaffa möjligheten
            att sätta ungdomar i åldern 15--17 år i häkte och att i stället
            införa alternativ. Det innebär inte att de inte skall vara frihetsberövade,
            men de hör inte hemma i häktena.
          </note>
          <note>
            Justitieministern har verkligen anledning att tänka över detta,
            med hänsyn till den mycket starka kritiken från Europarådet om
            situationen i häktena. Frågan måste hållas levande, och det finns
            starka skäl att komma med en varningssignal om att justitieministern
            nu går för långt. Jag fäster mig vid att justitieministern ibland
            har sinne för rättssäkerhetsfrågor m.m., men i den här mycket
            viktiga frågan, som nu väcker internationell uppmärksamhet, är
            jag inte nöjd med justitieministerns inställning.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1992/93:20 om prisinformationslagen
          </note>
          <note>
            Anf. 48 Civilminister INGER DAVIDSON
          </note>
          <note>
            (kds):
          </note>
          <note>
            Fru talman! Inger Hestvik har i en interpellation frågat mig
            vilka åtgärder jag avser att vidta för att se till att prisinformationslagen
            efterlevs.
          </note>
          <note>
            Enligt prisinformationslagen (1991:60) skall prisinformation
            i regel lämnas när en näringsidkare marknadsför bestämda varor
            och tjänster.
          </note>
          <note>
            Lagen trädde i kraft den 1 april 1992 och har alltså bara gällt
            i knappt sju månader. I samband med att lagen infördes gick Konsumentverket
            ut med olika informationsinsatser till handeln och till de kommunala
            konsumentvägledarna.
          </note>
          <note>
            Konsumentverket har låtit undersöka hur lagen efterlevs. Undersökningarna
            visar att det finns brister, särskilt när det gäller prismärkning
            i skyltfönster. Situationen är inte heller tillfredsställande
            i fråga om kravet på prislappar på dagligvaror i självbetjäningsbutiker.
          </note>
          <note>
            Konsumentverket följer fortlöpande utvecklingen.
          </note>
          <note>
            Verket har också vidtagit olika åtgärder för att få till stånd
            en förbättring. Verket har bl.a. skrivit till butiker i Stockholm
            och påtalat bristerna när det gäller prisangivelser i skyltfönster.
          </note>
          <note>
            Konsumentverket har också hållit överläggningar med handeln,
            som har lovat att förbättra systemen med prislappar på dagligvaror.
          </note>
          <note>
            Det kan ta en viss tid innan en ny lagstiftning slår igenom,
            men visst är det viktigt att detta sker.
          </note>
          <note>
            Konsumenterna kan själva medverka till en bättre efterlevnad
            av reglerna genom att kräva den prisinformation som de har rätt
            till.
          </note>
          <note>
            Konsumentverket bedriver därför redan nu en verksamhet i syfte
            att göra konsumenterna mer medvetna om reglerna och att aktivera
            dem. Det sker bl.a. genom s.k. lokala prisråd.
          </note>
          <note>
            Konsumentverket har alltså redan gjort en hel del för att komma
            till rätta med problemen. Om det visar sig att detta inte räcker,
            finns det möjligheter att med stöd av prisinformationslagen ingripa
            mot enskilda näringsidkare.
          </note>
          <note>
            Normalt försöker man i första hand åstadkomma rättelse genom
            att förhandla med näringsidkaren i fråga. I de flesta fall brukar
            detta leda till att han rättar sig efter reglerna, men om det
            inte hjälper kan Konsumentombudsmannen (KO) föra ärendet vidare
            till Marknadsdomstolen med stöd av marknadsföringslagen (1975:1418).
            Domstolen kan sedan ålägga näringsidkaren att lämna sådan information
            som avses i prisinformationslagen. Ett sådant åläggande kan också
            kombineras med vite.
          </note>
          <note>
            Lagstiftningen ger alltså goda möjligheter att komma till rätta
            med överträdelser. Som jag redan har sagt bedriver Konsumentverket
            redan nu en verksamhet som syftar till att åstadkomma en bättre
            efterlevnad av lagen.
          </note>
          <note>
            Det finns därför för närvarande ingen anledning för regeringen
            att vidta några åtgärder.
          </note>
          <note type="speaker">
            Anf. 49 INGER HESTVIK (s):
          </note>
          <note>
            Fru talman! Jag vill tacka civilminister Davidson för svaret
            på min interpellation. Det var ett välformulerat svar, men tyvärr
            utan det innehåll som jag hade väntat mig. Slutorden i svaret
            informerar om att det för närvarande inte finns någon anledning
            för regeringen att vidta några åtgärder.
          </note>
          <note>
            På senare tid har det i massmedia och man och man emellan talats
            om politikerförakt. Man väntar av oss här i riksdagen att vi skall
            fatta politiska beslut som är bra för våra medborgare. Om vi som
            politiker skall bli trovärdiga, om vi skall nå någon form av trovärdighet
            med den lagstiftning som vi beslutar om här, skall den få genomslag
            ute i samhället, ute bland människorna, och i detta fall ute bland
            konsumenterna.
          </note>
          <note>
            Prisinformationslagen, som vi fattade beslut om här i riksdagen
            i maj 1991, var en lag som länge hade efterfrågats av konsumenterna.
            Det var en lag som mottogs med entusiasm av konsumenterna. Nu
            skulle man kunna bli en aktiv konsument. Nu skulle man kunna planera
            sina inköp på ett bättre och mera ekonomiskt sätt.
          </note>
          <note>
            Lagen mottogs inte med samma entusiasm av handeln. Den var krånglig,
            och den var dyr.
          </note>
          <note>
            Argumenten var många, och motviljan var stor.
          </note>
          <note>
            När vi fick en ny regering, en borgerlig regering, tändes hoppet
            hos handeln -- nu skulle man möta förståelse för sina argument,
            och den besvärligaste paragrafen i prisinformationslagen skulle
            bort.
          </note>
          <note>
            Men det gick inte, trots den borgerliga regeringens tappra försök.
            Riksdagen ville nämligen annorlunda. Riksdagen ville behålla lagen
            på det sätt som den socialdemokratiska regeringen hade utformat
            den. Vi i riksdagen ville stå upp för konsumenterna.
          </note>
          <note>
            Då tror man väl att allt är väl. Nej, precis som statsrådet medger,
            fungerar lagen inte i praktiken.
          </note>
          <note>
            Det är inte lagens fel. Det är handelns fel. Eller är det vi
            politiker som är för menlösa?
          </note>
          <note>
            Trots att lagens ikraftträdande uppsköts tre månader, till den
            1 april 1992 -- inom parentes sagt är det ett mycket välvilligt
            hänsynstagande till handeln -- kunde butikerna inte skaffa sig
            de resurser som krävs för en tillförlitlig prismärkning.
          </note>
          <note>
            Handelns centrala organisationer borde faktiskt ha haft möjlighet
            att informera sina butiker om den lag som antogs våren 1991, och
            butikerna borde ha förberett sig för de krav som lagen ställde
            på dem.
          </note>
          <note>
            Såvitt jag kan se var hela handlingssättet en spekulation i ett
            regeringsbyte vid valet 1991 -- i att man med en borgerlig regering
            skulle få möjlighet att ta bort en för handeln besvärlig del av
            lagen.
          </note>
          <note>
            Jag ser ingen ursäkt för att prisinformationen i dag inte fungerar.
            Det har ändå gått sju månader sedan det senaste beslutet fattades,
            och det har gått hela ett och ett halvt år sedan det första beslutet
            fattades.
          </note>
          <note>
            Statsrådet säger att Konsumentverket arbetar med frågeställningen
            för att åstadkomma en förbättring av informationen. Det är bra,
            men det tar tid. Det skulle vara till stort stöd för konsumenterna
            och för våra konsumentvägledare, som ser missbruket ute i handeln,
            om konsumentministern här i dag klart kunde säga ifrån att lagen
            måste gälla och att man i skyltfönstren måste sätta ut priser,
            även om det, som någon affärsinnehavare har sagt, inte blir så
            vacker skyltning då och även om man inte har råd att ha dekoratörer
            för ändamålet. Det finns säkert praktiska möjligheter att lösa
            dessa problem till ett rimligt pris.
          </note>
          <note>
            När det gäller dagligvarorna och prismärkningen ser det dystert
            ut. Det är t.o.m. så att de butiker som har haft bra prismärkning
            nu slutar med prismärkning. I en undersökning som Konsument
          </note>
          <note>
            Göteborg gjort visar det sig att av 26 butiker har 20
          </note>
          <note>
            slopat prislapparna. I Motala har 8 av 22
          </note>
          <note>
            matvarubutiker slutat att prismärka varorna.
          </note>
          <note>
            Lagen innehåller tre viktiga funktioner som skall tillgodoses,
            allt enligt Konkurrenskommittén. Den skall ge konsumenten information
            om vad varan kostar. Den skall göra det möjligt för konsumenten
            att försummera inköpen. Och den skall göra det möjligt för konsumenten
            att efterkontrollera inköpen.
          </note>
          <note>
            Lagen tillåter också undantag från artikelprismärkningen. Konsumentverket
            har i sina föreskrifter på regeringens uppdrag tolkat lagen.
          </note>
          <note>
            Verket säger att prismärkning inte behöver ske om prisinformationen
            gör det möjligt för konsumenten att på ett enkelt sätt beräkna
            den sammanlagda kostnaden för sina inköp, t.ex. genom en prisfrågeterminal
            före utgångskassan, och om konsumenten på ett enkelt sätt också
            kan kontrollera att det pris som tas ut stämmer överens med prisangivelsen
            på varan. Här har
          </note>
          <note>
            Konsumentverket uppfattningen att konsumenten skall ha möjlighet
            att göra efterkontroll efter det att kassan har passerats.
          </note>
          <note>
            Handeln däremot är av en helt annan uppfattning.
          </note>
          <note>
            Flera butiker anser att det räcker med en hyllkantsmärkning och
            en prisfrågeterminal, något som enligt min mening inte överensstämmer
            med lagen, eftersom någon efterkontroll inte blir möjlig.
          </note>
          <note>
            Eftersom åsikterna är delade och eftersom
          </note>
          <note>
            Konsumentverket arbetar på regeringens uppdrag, vore det värdefullt
            om konsumentministern i dag ville ange sin åsikt på just denna
            punkt.
          </note>
          <note type="speaker">
            Anf. 50 INGA-BRITT JOHANSSON (s):
          </note>
          <note>
            Fru talman! Under riksdagens s.k. lediga vecka hade jag möjlighet
            att i en av våra affärer hemma tillsammans med en kollega direkt
            utanför kassorna diskutera konsumentfrågor med kunderna. Jag vill
            inte påstå att intresset för oss riksdagsledamöter var särskilt
            stort. Josen som vi serverade var betydligt intressantare. Men
            det blev trots allt litet diskussion om prisinformationen. Det
            berodde naturligtvis på att den inte var bra i butiken. Den var
            t.o.m.
          </note>
          <note>
            mycket dålig.
          </note>
          <note>
            Jag talade med butiksföreståndaren om detta. Först var han helt
            oförstående. Men så småningom kröp det fram att han visste vilka
            regler som gällde men att han hade talat med sin chef om detta
            och fått beskedet att det inte var något att bry sig om.
          </note>
          <note>
            Regeringen var nämligen emot det beslut som riksdagen hade fattat,
            och det var viktigt att hålla på regeringens åsikt -- riksdagen
            visste inte riktigt vad den hade gjort.
          </note>
          <note>
            Butiksföreståndaren har gjort en riktig analys. Det ointresse
            som har visats från regeringens och konsumentministerns sida har
            fått handeln att tro att den kan bryta mot riksdagens beslut när
            det gäller prisinformationen.
          </note>
          <note>
            Vi har nu ett läge där varje krona blir allt viktigare för de
            sämst ställda familjerna. Dessutom kan riktiga köpval vara helt
            avgörande även för dem som ännu inte har hamnat i de mest kritiska
            situationerna. En bra prisinformation skulle underlätta för alla
            de familjer som försöker att hålla näsan ovanför vattenytan.
          </note>
          <note>
            Det sägs att konsumenterna kan efterfråga denna information.
            Men om man säger att handeln ännu inte har klarat av att lära
            sig hur informationen skall se ut, hur kan man då förvänta sig
            att konsumenterna skall ha dessa kunskaper? Vi i
          </note>
          <note>
            Sverige är ju så vana vid att man följer givna regler.
          </note>
          <note>
            Om handeln, och även delar av massmedia, påstår att informationen
            är tillräcklig, tar väl konsumenterna för givet att de ställda
            kraven uppfylls.
          </note>
          <note>
            En välkänd konsumenttidning som är spridd i hela landet hade
            i somras som svar i sin frågespalt den information som utgick
            från den av regeringen framlagda propositionen, alltså den som
            riksdagen så småningom förkastade. Trots påpekanden har tidningen
            inte infört någon rättelse.
          </note>
          <note>
            I en annan affär hade jag också en diskussion med innehavaren.
            Han hade den absoluta uppfattningen att det var regeringsförslaget
            som gällde, eftersom det enligt hans uppfattning är regeringen
            och ingen annan som fattar beslut. Han var helt oförstående till
            att han skulle behöva ändra sin prismärkning.
          </note>
          <note>
            Att det är viktigt med signaler har vi talat om i andra frågor
            här i dag. Signaler från regeringen är viktiga. Min fråga till
            konsumentministern blir därför: Är ministern beredd att kraftfullt
            här och nu uttala att fattade beslut i Sveriges riksdag gäller
            och att det innebär att konsumentministern förväntar sig att de
            bestämmelser som gäller prismärkning med det snaraste kommer att
            uppfyllas?
          </note>
          <note>
            Anf. 51 Civilminister INGER DAVIDSON
          </note>
          <note>
            (kds):
          </note>
          <note>
            Fru talman! Det har gjorts grundliga försök att informera handeln
            om den nya prisinformationslag som gäller fr.o.m. den 1 april
            i år. Oavsett vad man från handelns sida tycker om lagen gäller
            den fr.o.m. den 1 april i år. Jag hoppas verkligen att
          </note>
          <note>
            Inger Hestvik inte trodde att jag i dag skulle stå i denna talarstol
            och säga något annat.
          </note>
          <note>
            Informationen har gjorts på olika sätt, dels av branschorganisationerna
            själva, som enligt uppgifter som jag har fått har haft en mycket
            omfattande informationsverksamhet, dels naturligtvis av Konsumentverket.
            Jag kan här visa ett exemplar av en broschyr som på ett lättfattligt
            sätt beskriver vad lagen innebär. Hittills har 20 000
          </note>
          <note>
            exemplar av den distribuerats till näringsidkare.
          </note>
          <note>
            Även kommunernas konsumentvägledare arbetar med frågan. Men ett
            problem i sammanhanget är att det finns ca 15 000 näringsidkare
            som inte är anslutna till någon branschorganisation. Det är inte
            helt lätt att nå fram med informationen till dem.
          </note>
          <note>
            Konsumentverket är regeringens instrument i arbetet med att se
            till att lagen efterlevs. Ännu så länge har det skett genom information
            och överläggningar med branschen i enlighet med den tradition
            som vi har i det här landet. Vi brukar göra på det sättet att
            Konsumentverket har överläggningar, bjuder in människor och informerar,
            osv.
          </note>
          <note>
            Nästa steg är att aktualisera de sanktioner som lagstiftningen
            medger, dvs. att Marknadsdomstolen vid vite ålägger näringsidkare
            att lämna prisinformation. Enligt uppgift överväger
          </note>
          <note>
            Konsumentverket nu att föra ett fall till
          </note>
          <note>
            Marknadsdomstolen för att få en rättslig prövning och därmed
            kunna lägga mer kraft bakom sina ord.
          </note>
          <note>
            När det gäller kravet på prislappar på dagligvaror i självbetjäningsbutiken
            medger, precis som Inger
          </note>
          <note>
            Hestvik säger, lagen enligt 11 § alternativ, under förutsättning
            att vissa villkor uppfylls. Det skall vara tekniskt säkerställt
            att priset på hyllkantsetiketten överensstämmer med priset i kassan.
            Nu håller man på vissa håll på att utarbeta system som skall göra
            det tekniskt möjligt att bevisa detta. I det s.k. Rotebrosystemet
            lägger man först in alla priser för en viss tid i en dator. Sedan
            tar man fram en lista ur den datorn, och med den listan går man
            runt i affären och skriver in priserna på hyllkanten. Därefter
            lägger man in priserna på hyllkanten i en minidator, som man kör
            ut en ny lista därifrån. Därefter jämför man de båda listorna
            med varandra. Därmed skulle det vara säkerställt att det pris
            som står på hyllkanten också är det pris som man får betala i
            kassan. Detta är ännu inte riktigt utrett, men Konsumentverket
            följer noggrant dessa försök.
          </note>
          <note>
            Vi är helt överens om att konsumenterna skall ha en bra prisinformation.
            Lagen anger tydligt hur denna skall se ut och vilka undantag som
            gäller.
          </note>
          <note>
            Detta har handeln att rätta sig efter. De lagar vi stiftar i
            riksdagen är till för att efterlevas.
          </note>
          <note type="speaker">
            Anf. 52 INGER HESTVIK (s):
          </note>
          <note>
            Fru talman! Jag får verkligen tacka civilministern för klarläggandet
            att lagen gäller. Jag tror att de är just de orden som bör gå
            fram till handelns representanter, även till de kanske 15 000
            som inte tillhör branschorganisationen.
          </note>
          <note>
            Konsumentverket har gett ut en fin broschyr.
          </note>
          <note>
            Köpmannaförbundet har också gett ut en informationsbroschyr om
            den nya prisinformationslagen. Den broschyren har inte sänts ut
            till de olika affärsinnehavarna. Förbundet har upplyst om att
            broschyren finns att beställa för de affärsinnehavare som behöver
            mer information.
          </note>
          <note>
            Jag tycker att det är ett dåligt sätt att behandla sina medlemmar
            och därigenom utsätta dessa för kritik som de kanske hade velat
            slippa.
          </note>
          <note>
            Nu finns det faktiskt många kundvänliga och fina affärsinnehavare,
            som vill följa lagen -- det skall klart sägas ifrån. Men med tanke
            på det som hänt och händer vill jag fråga statsrådet: Tänker statsrådet
            ta kontakt med representanter för handeln för att skaffa sig information
            om läget när det gäller tillämpningen av prisinformationslagen?
          </note>
          <note>
            Det är ändå så, att det förekommer brister ute i handeln. När
            nu ministern är välvilligt inställd i denna fråga, vore det bra
            om den inställningen kunde föras vidare utanför det här huset.
          </note>
          <note>
            Det är mycket bra att det här nya systemet för prisinformation
            kommer till stånd. Det finns säkerligen flera tekniska lösningar.
            Vi har t.ex. den elektroniska hyllkantsmärkningen, som gör att
            priset i kassan och det som står på hyllkanten stämmer överens.
            Tillämpar man det systemet, så uppfyller man lagens krav. Men
            innan detta system har införts skall lagen om artikelprismärkning
            gälla. Jag hoppas att ministern delar den åsikten.
          </note>
          <note type="speaker">
            Anf. 53 INGA-BRITT JOHANSSON (s):
          </note>
          <note>
            Fru talman! Det är gott och väl att
          </note>
          <note>
            Konsumentverket tänker föra ett ärende till
          </note>
          <note>
            Marknadsdomstolen för att få ett utslag där. Men alla är ju medvetna
            om att om Konsumentverket till
          </note>
          <note>
            Marknadsdomstolen skulle dra varenda affär som inte uppfyller
            prismärkningslagens krav, skulle varken konsumentombudsmannen
            eller
          </note>
          <note>
            Marknadsdomstolen kunna göra någonting annat under den närmaste
            tiden.
          </note>
          <note>
            Jag skulle vilja föra fram ett förslag. Jag håller med civilministern
            om att det är viktigt att konsumenterna är väl informerade och
            vet vilka krav de kan ställa. Skulle inte departementet kunna
            ge Konsumentverket i uppdrag, och samtidigt skicka med de pengar
            som behövs, att under ett par veckor på TV:s anslagstavla berätta
            för konsumenterna vilka regler som gäller för prismärkningen?
            Kraven mot affärerna skulle då kanske bli så kraftiga, att man
            skulle vara tvungen att följa lagen
          </note>
          <note>
            Anf. 54 Civilminister INGER DAVIDSON
          </note>
          <note>
            (kds):
          </note>
          <note>
            Fru talman! Svaret på den första frågan är att jag redan har
            dessa kontakter via Konsumentverket.
          </note>
          <note>
            Det är nästan alltid så det går till, att
          </note>
          <note>
            Konsumentverket har de direkta kontakterna med handeln, medan
            jag har kontakterna med
          </note>
          <note>
            Konsumentverket.
          </note>
          <note>
            Jag tycker också att det är viktigt att betona att handelns företrädare
            i de allra flesta fall är laglydiga. I en sådan här debatt kan
            man lätt få känslan att alla försöker smita undan regler och lagar.
            Så är det ändå inte, även om det förekommer i en del fall.
          </note>
          <note>
            Vi talade nyss om signaler som är viktiga. Om vi för ett eller
            några ärenden till Marknadsdomstolen och genom en rättslig prövning
            får svart på vitt vad som gäller, är det en mycket viktig signal
            till andra näringsidkare. Det är alltså inte meningen att alla
            skall behöva dras inför Marknadsdomstolen. Ett eller ett par fall
            kan ge en mycket viktig signal.
          </note>
          <note>
            Jag kan inte stå här i riksdagen och tala om hur
          </note>
          <note>
            Konsumentverket skall bedriva sin upplysningsverksamhet. Inga-Britt
            Johansson har nu gett Konsumentverket ett tips, som säkerligen
            kommer att gå fram. Man får i Konsumentverket ta ställning till
            det förslaget, men jag kan inte stå här och och ge uppmaningar
            till Konsumentverket. Jag vet att man på alla tänkbara sätt försöker
            att nå ut med information, inte minst genom de kommunala konsumentvägledarna,
            som just nu håller på att sammanställa listor bl.a.över prismärkningen
            i skyltfönstren. Kunsumentverket avvaktar nu dessa listor.
          </note>
          <note type="speaker">
            Anf.55 INGER HESTVIK (s):
          </note>
          <note>
            Fru talman! Eftersom Inga-Britt Johansson inte har rätt till
            ytterligare inlägg, kan jag utnyttja mitt inlägg till att säga
            att det är pengar till information som saknas. Statsrådet borde
            kanske fundera över att i kommande budget begära medel för detta
            ändamål.
          </note>
          <note>
            Anf. 56 Civilminister INGER DAVIDSON
          </note>
          <note>
            (kds):
          </note>
          <note>
            Fru talman! Det får jag ta ställning till om det kommer ett äskande
            härom. Vi ser ändå till budgeten i dess helhet, och i budgeten
            finns medel för Konsumentverkets upplysningsverksamhet.
          </note>
          <note>
            Överläggningen var därmed avslutad.
          </note>
          <note>
            8 § Svar på interpellation 1992/93:17 om regeringens planer för
            gymnasieskolan
          </note>
          <note type="speaker">
            Anf. 57 Statsrådet BEATRICE ASK (m):
          </note>
          <note>
            Fru talman! Ingvar Johnsson har frågat mig om jag är beredd att
            dels undanröja oklarheter genom ett otvetydigt uttalande att regeringen
            avser fullfölja gymnasiereformen, dels garantera dem som börjat
            gymnasieskolan 1992 ett tredje utbildningsår.
          </note>
          <note>
            Vid ett antal tillfällen har regeringen för riksdagen redovisat
            sin avsikt att fullfölja beslutet om gymnasieskolans reformering.
          </note>
          <note>
            Det första tillfället var i regeringsförklaringen förra hösten.
          </note>
          <note>
            Den andra gången var i budgetpropositionen.
          </note>
          <note>
            Regeringen föreslog visserligen att den höjning av sektorsbidraget
            som riksdagen beslutat om med anledning av gymnasieskolans reformering
            inte skulle genomföras 1992/93 men gav samtidigt det mycket klara
            beskedet att riksdagens beslut om gymnasieskolans och vuxenutbildningens
            reformering i övrigt låg fast. När Ingvar Johnsson i sin interpellation
            säger att regeringen i budgetpropositionen valde att försena gymnasiereformens
            genomförande ett år ger han således en felaktig beskrivning av
            förslaget i budgetpropositionen.
          </note>
          <note>
            Det tredje tillfället jag vill referera till är propositionen
            om vissa gymnasie- och vuxenutbildningsfrågor m.m., som lades
            på riksdagens bord i slutet av mars 1992. Inte ens
          </note>
          <note>
            Ingvar Johnsson har kunnat påstå att denna proposition ger uttryck
            för annat än regeringens avsikt att fullfölja gymnasiereformen.
            Han citerar mig t.o.m: ''Det är ingen tvekan om att denna reform
            kommer att höja utbildningens kvalitet.''
          </note>
          <note>
            Jag har även vid andra tillfällen gett samma budskap, i svar
            på frågor i riksdagen och i tal i många andra sammanhang.
          </note>
          <note>
            Regeringen har vidare under våren 1992 fattat beslut om revidering
            av 1970 års läroplan för gymnasieskolan, om programmål och om
            kursplaner för kärnämnen för den reformerade gymnasieskolan, vilka
            skall tillämpas i år.
          </note>
          <note>
            Jag kan med tillfredsställelse konstatera att ett sjuttiotal
            kommuner har startat utbildningar inom den nya gymnasieskolan
            i år och att ytterligare ett stort antal kommuner planerar att
            starta nästa höst.
          </note>
          <note>
            Enligt uppgift kommer flertalet kommuner att starta hösten 1993.
          </note>
          <note>
            När det gäller Ingvar Johnssons fråga om ett tredje utbildningsår
            för dem som börjat en tvåårig utbildning i gymnasieskolan hösten
            1992 vill jag först påpeka att en majoritet av de elever som börjat
            gymnasieskolan i höst har börjat en treårig utbildning. Ett stort
            antal ungdomar har börjat en treårig utbildning i de sjuttiotal
            kommuner som startade utbildning inom den nya gymnasieskolan i
            höst. De studieförberedande utbildningarna är treåriga redan i
            den gamla gymnasieskolan.
          </note>
          <note>
            Detsamma gäller försöket med yrkesinriktade studievägar.
          </note>
          <note>
            Regeringen har av arbetsmarknadsskäl gett arbetslösa ungdomar
            som gått ut en tvåårig utbildning 1990/91, 1991/92 eller går ut
            en sådan utbildning hösten 1992 möjlighet att få ytterligare ett
            års gymnasial utbildning. Enligt uppgifter från
          </note>
          <note>
            Skolverket genomförs och planeras nu sådan utbildning för ca
            13 000 ungdomar. I den alldeles nyligen presenterade propositionen
            om åtgärder för att stabilisera den svenska ekonomin föreslår
            regeringen att AMS får medel för ytterligare 5 000
          </note>
          <note>
            platser under våren 1993 i kompletterande utbildning i gymnasieskolan.
            Regeringen har även föreslagit att AMS får resurser för utbildning
            av arbetslösa i komvux och vid folkhögskolor. Jag vill betona
            att dessa utbildningar anordnas av arbetsmarknadsskäl. Jag kan
            naturligtvis inte nu göra någon bedömning av arbetsmarknadsläget
            och ett eventuellt behov av särskilda åtgärder hösten
          </note>
          <note>
            1994, dvs. då de ungdomar lämnar gymnasieskolan som börjat en
            tvåårig utbildning hösten 1992.
          </note>
          <note type="speaker">
            Anf. 58 INGVAR JOHNSSON (s):
          </note>
          <note>
            Fru talman! Jag får tacka statsrådet för svaret. Den senaste
            tidens dramatiska besked på arbetsmarknaden kan vara en bra utgångspunkt
            för en diskussion om vår gymnasieskola. Det som har hänt förstärker
            argumenten för den nya gymnasieskolan. Skall vi klara förnyelsen
            av vårt näringsliv är det viktigt med en skola anpassad till framtidens
            krav; treårighet även för yrkesinriktade utbildningar och möjligheter
            för vuxna att bygga på sina kunskaper.
          </note>
          <note>
            När företag läggs ned på en ort är det bra med en gymnasieskola
            som har gett breda kunskaper.
          </note>
          <note>
            Smala utbildningar ger sämre förutsättningar för jobb. När företag
            läggs ned är det bra att samhället har huvudansvaret för gymnasieutbildningen.
            Vad skulle en storsatsning på lärlingsutbildning ha lett till
            för ungdomar på orter där företagen läggs ned?
          </note>
          <note>
            Insikten om ökade krav på kunskaper och flexibilitet låg bakom
            gymnasiereformen, som stöddes av både LO och SAF. Det moderata
            gymnasiealternativet däremot hade ställt oss illa rustade inför
            dagens förändringar. Moderaternas skola har aldrig varit folkets,
            nu var den inte ens direktörernas, den var bara Moderaternas.
          </note>
          <note>
            Gymnasiereformen höjer kvaliteten mycket genom treårigheten.
            Den ger utrymme för bättre yrkeskunskap, mer språk och allmänkunskap.
            Den ger också allmän behörighet. Kvaliteten i gymnasieskolan ökar
            när vi får mer valfrihet för elever och lärare i en mindre detaljstyrd
            skola som ger breda kunskaper, som har en gemensam kärna och som
            i övrigt är kursutformad. Kvaliteten ökar i en gymnasieskola där
            eleverna inte hamnar i återvändsgränder.
          </note>
          <note>
            De moderata reservationerna vid gymnasieskolans införande visar
            klart att Moderaterna har ändrat sig på nästan alla punkter. Det
            är bra. Men om
          </note>
          <note>
            Beatrice Ask så ofta som hon säger har talat väl om den nya gymnasieskolan
            och om hon har haft ambitionen att skapa entusiasm för reformen,
            har detta inte lyckats så bra. Har Beatrice Ask inte hört att
            hennes partivänner fortfarande ofta beklagar sig över att man
            fick vika sig för Centern? Beatrice Ask har nu ansvaret för beslutet
            att skjuta upp finansieringen av reformen. Det skapade osäkerhet
            om regeringens avsikter. Det gav fel signal.
          </note>
          <note>
            Beatrice Ask hänvisar till regeringsförklaringen.
          </note>
          <note>
            Men hon kan väl ändå inte påstå att statsministern direkt lyfte
            fram gymnasiereformen. Inte har den treåriga yrkesutbildningen
            haft någon stor plats i det storvulna pratet om Europas bästa
            skola. Jag tycker faktiskt inte heller att Beatrice Ask själv
            har lyft fram gymnasiereformen särskilt starkt. Hon har låtit
            litet mer som biskop Brask, nödd och tvungen.
          </note>
          <note>
            Det har gett fel signal.
          </note>
          <note>
            Dessutom har de kosmetiska förändringarna av reformen överdrivits.
            Man har satt på litet blå kamouflagefärg för att lugna Moderaterna.
            Jag menar att detta inte håller. Skall en sådan här viktig reform
            lyckas, måste de ansvariga driva på och entusiasmera. Det är bra
            att ministern nu uttalar sig klart, men det behövs mycket mer.
          </note>
          <note>
            Statsrådet borde exempelvis lyfta fram att OECD
          </note>
          <note>
            berömmer det nytänkande Sverige visar med gymnasiereformen, liksom
            den positiva bedömningen av vuxenutbildningen. Satsningen på utbildning
            är det viktigaste verktyget när vi nu skall ta oss ur krisen.
          </note>
          <note>
            Vi socialdemokrater anser att vi långsiktigt behöver ytterligare
            en årskurs också i vuxenutbildningen. Vi kräver därför att regeringen
            snarast lägger fram en plan för att höja utbildningsnivån och
            kompetensen i arbetslivet.
          </note>
          <note>
            Den socialdemokratiska regeringen föreslog hösten
          </note>
          <note>
            1991 att de som lämnar tvååriga gymnasielinjer skulle erbjudas
            ett tredje år. I opposition har vi drivit på för att samma erbjudande
            skall ges följande år. Regeringens beslut att skjuta upp finansieringen
            av reformen leder till att delar av ytterligare en årskurs bara
            får en tvåårig utbildning.
          </note>
          <note>
            En av mina frågor var därför om skolministern är beredd att utlova
            att även de som lämnar tvååriga linjer 1994 får ett tredje år.
          </note>
          <note>
            När jag läste det avvisande svaret tänkte jag:
          </note>
          <note>
            Behagar statsrådet skämta? Här erbjuds ungdomar som börjar tvååriga
            utbildningar 1989, 1990 och
          </note>
          <note>
            1991 ett tredje år av arbetsmarknadsskäl. De som börjar gymnasieskolan
            1993 gör det allmänt på treåriga linjer. Men just de som börjar
            1992 får inga löften. De kan därför bli de enda under hela 1990-
          </note>
          <note>
            talet som bara får två års gymnasieutbildning. Jag tycker detta
            är helt orimligt.
          </note>
          <note>
            I det läge som har uppstått är det heller inte rimligt att bara
            göra detta till en arbetsmarknadsfråga, som statsrådet gör i sitt
            svar. Jag vill därför följa upp frågan med att säga: Är inte svaret
            ett misstag?
          </note>
          <note>
            Tänker statsrådet ändå inte ompröva detta olyckliga uttalande?
          </note>
          <note type="speaker">
            Anf. 59 Statsrådet BEATRICE ASK (m):
          </note>
          <note>
            Fru talman! Mycket av frågandet är ett slags recension av hur
            man lyckas eller inte lyckas. Det är sällan man får något beröm
            från oppositionen.
          </note>
          <note>
            Däremot tycker jag att jag i mitt svar har pekat ganska ordentligt
            på det faktum att jag vid många tillfällen har klarlagt att regeringen
            avser at fullfölja den reform som riksdagen har fattat beslut
            om.
          </note>
          <note>
            Vi har också gjort en del justeringar, som jag dock icke vill
            beteckna som kosmetiska. Tvärtom tycker jag att vi har kommit
            ganska långt i arbetet med att åstadkomma ett förverkligande av
            den här reformen. För egen del har jag lagt tyngdpunkten på det
            arbete som måste göras avseende kursplaner m.m. och på fullföljandet
            av arbetet med den konkreta utbildningsverksamheten.
          </note>
          <note>
            Jag tycker att det är bra att veta att kommunerna nu redovisar
            planer för läsåret 1993/94 som talar om att ungefär 90 % av kommunerna
            kommer att ordna något eller några program i den nya gymnasieskolan.
            Vi har inte, såvitt jag kan bedöma det, som konsekvens av att
            vi sköt på finansieringen ett år fått en senareläggning av den
            här reformen.
          </note>
          <note>
            Det är mitt intryck att kommunerna är mycket engagerade i att
            införa den.
          </note>
          <note>
            Som en andra fråga tar Ingvar Johnsson upp dem som nu har valt
            en tvåårig utbildning och tycker att jag redan i dag borde säga
            att vi självklart skall åstadkomma ett tredje år.
          </note>
          <note>
            Jag vill börja med att säga att även min företrädare lade fram
            en proposition som innebar att kommunerna, inom den givna tidsramen,
            skulle få införa den nya gymnasieskolan i den takt de själva fann
            möjlig och nödvändig.
          </note>
          <note>
            Jag skulle vilja påpeka att om regeringen inte hade gjort de
            insatser den gjort, hade vi haft färre elever som gått i tre år.
          </note>
          <note>
            Anledningen till att jag påpekar att det här är en utbildning
            som anordnas främst av arbetsmarknadsskäl är att man inte bara
            genom att haka på ett år kan åstadkomma en helhet. Det vet
          </note>
          <note>
            Ingvar Johnsson, som ju är kunnig på utbildningsområdet också.
            Det bästa är naturligtvis att gå det treåriga programmet från
            början. Det kan vara svårt att hitta ett innehåll som är perfekt
            och som är det eleven har önskat. Nu har vi gjort det, och fått
            bra resultat. Men jag tycker inte att det i dag finns anledning
            att säga att de som nu har valt en tvåårig utbildning med automatik
            skall gå ett tredje år. Det får vi pröva efter hand.
          </note>
          <note>
            Det är klart att man kan diskutera historia och säga att det
            var fel att skjuta på beslutet om resurserna.
          </note>
          <note>
            Samtidigt vet vi i dag att våra resurer är begränsade. Jag tycker
            att den här reformen genomförs i en takt som är bra. Jag tycker
            också att den kvalitet som börjar uppnås i de olika utbildningsprogrammen
            är bra.
          </note>
          <note>
            När det gäller reservationen och den debatt som fördes före beslutet
            vill jag säga att det gjordes betydelsefulla justeringar i utskottet.
            Det fanns en del synpunkter som jag fortfarande anser vara korrekta.
            Det är viktigt att stärka språkens ställning i gymnasieskolan.
            Det ingår i direktiven till läroplanskommitténs arbete.
          </note>
          <note>
            Det finns anledning att ställa frågor kring en del detaljer i
            programmen. Jag skulle inte vilja påstå att gymnasieskolan så
            att säga är färdig bara därför att den är ny. Det kommer att krävas
            ganska mycket vidarearbete. Det sker i stor utsträckning också
            i kommunerna, som ju mer och mer närmar sig en verkligt kursutformad
            gymnasieskola.
          </note>
          <note>
            Jag tycker att de svar jag har givit Ingvar Johnsson verkligen
            är svar på frågorna. De visar också vad som är rätt att göra i
            det här läget.
          </note>
          <note type="speaker">
            Anf. 60 INGVAR JOHNSSON (s):
          </note>
          <note>
            Herr talman! Jag tycker att det är bra att Beatrice
          </note>
          <note>
            Ask nu uttalar sig positivt om gymnasiereformen.
          </note>
          <note>
            Men jag vidhåller att man inte har prioriterat att lyfta fram
            dessa frågor. Jämfört med vad som har sagts om t.ex. skolpeng
            och hur hårt man har prioriterat arbetet med och informationen
            om reformer som lett till överkompensation för fristående skolor,
            har gymnasieskolan fått en undanskymd plats när regeringen deklarerat
            vad den vill.
          </note>
          <note>
            Så till frågan om förändringarna i förslaget om gymnasieskolan
            och vad Moderaterna stod för. Jag skall bara ta ett exempel. Vi
            socialdemokrater införde en gymnasieskola som skulle vara kursutformad,
            innebära större lokalt inflytande och tre års skolgång för alla
            och som skulle ge allmän behörighet. I Moderaternas och Folkpartiets
            reservation sades då faktiskt att det var viktigt med tydliga
            utbildningsvägar, att den gemensamma kärnan skulle vara liten,
            att inte alla skulle gå i skolan i tre år, att man skulle ha smalare
            utbildningsvägar och att man inte skulle ha allmän behörighet.
            Det är en oerhört stor skillnad mellan detta och vad man säger
            nu. Jag tycker att det är bra att resultatet har blivit att Moderaterna
            i mycket fick vika sig när det gäller gymnasieskolan.
          </note>
          <note>
            Sedan till detta med kosmetiska förändringar. De förändringar
            som genomfördes innebar att individuella program uppdelades i
            just individuella och specialutformade program och att företagen
            skulle bli huvudmän för yrkesdelen i lärlingsutbildningen. Dessutom
            föreslog Beatrice
          </note>
          <note>
            Ask av någon obegriplig anledning att man skulle riva upp beslutet
            om fasta kompletteringskurser.
          </note>
          <note>
            Det gick ju hela utskottet emot.
          </note>
          <note>
            När det gäller det kompletterande året vill jag säga att det
            nu är en ny situation. Man tänkte sig ett successivt genomförande,
            men då förutsågs det väl inte att dessa satsningar i realiteten
            innebar att man under tre fyra år erbjöd alla möjligheter till
            ett kompletterande år. Sedan uppstod situationen att den årskull
            som började skolan 1992 var den enda som inte erbjöds detta. Den
            sveks egentligen av regeringen, som inte plockade fram finansiering
            till reformen. Det tycker jag är ganska orimligt.
          </note>
          <note>
            På tal om läroplansdebatten vill jag säga att gymnasieskolan
            där har en ganska obemärkt roll.
          </note>
          <note>
            Jag tror att det är mycket viktigt att gymnasieskolan också lyfts
            fram i det sammanhanget.
          </note>
          <note type="speaker">
            Anf. 61 Statsrådet BEATRICE ASK (m):
          </note>
          <note>
            Herr talman! Ingvar Johnsson återkommer till den debatt som var
            inför genomförandet av reformen.
          </note>
          <note>
            Vi har olika inställning i vissa principfrågor. Vi moderater
            tycker att det är väsentligt med tydliga utbildningsvägar. Vi
            står fortfarande för det. Det är också därför som jag säger att
            det arbete som vi nu lägger mest tyngd på är kursplanearbetet
            och uppföljningen av det utvecklingsarbete som sker ute i kommunerna
            när man förverkligar gymnasiereformen.
          </note>
          <note>
            Det är mer än kosmetiska förändringar som har gjorts i reformen.
            En sådan viktig förändring för eleverna är att man nu kan välja
            gren redan när man väljer till den första årskursen på gymnasiet.
          </note>
          <note>
            Det var en tokighet i det beslut som Ingvar
          </note>
          <note>
            Johnsson var med om att fatta. Om man valde det estetiska programmet
            därför att man hade tänkt att bli t.ex. kammarmusiker, kunde man
            riskera att i årskurs 2 inte komma in på grenen musik utan hamna
            bland skulptörerna. Det blev naturligtvis litet tokigt. Om man
            redan från början känner att det just är musiker man vill bli
            är det viktigt att kunna fortsätta.
          </note>
          <note>
            Vi har infört en del ganska viktiga förändringar, även om de
            kan tyckas vara små, men framför allt för eleverna är de viktiga.
            Vi har också tittat på lärlingsutbildningen, vilket är väsentligt.
          </note>
          <note>
            Beträffande vidarearbetet med gymnasieskolan är det centrala
            att komma ihåg att även om den här reformen är bra, vi genomför
            den och försöker åstadkomma ett bra innehåll, så finns det bekymmer.
            Jag tycker det är tråkigt att Ingvar
          </note>
          <note>
            Johnsson inte på något sätt tar upp detta att vi faktiskt har
            problem. Det vet vi av den utvärdering som gjordes före beslutet,
            men det märker vi också under hand. Man kan tycka att de är små,
            men de finns där. Ett sådant bekymmer är att det nu förs en diskussion
            om huruvida den allmänna behörigheten är tillräcklig för att man
            skall klara studier på högskolan.
          </note>
          <note>
            Vi vet inte heller särskilt mycket ännu om hur den nya gymnasieskolan
            fungerar när det gäller elevernas val. Men det finns signaler
            som tyder på att många avstår från att välja ett studieförberedande
            program, trots att de egentligen är intresserade av att läsa vidare
            på högskolan. Möjligen är det signaler som vi bör fundera över.
            En del har kanske trott att man kan både klara högskolestudier
            och få en yrkesutbildning genom att välja ett visst program.
          </note>
          <note>
            Det är inte riktigt så i verkligheten.
          </note>
          <note>
            Den här reformen är bra. Jag talar alltid om den i mina allmänna
            anföranden -- det kan jag tala om för Ingvar Johnsson. Dess värre
            är medierna kanske mer intresserade av förändringar som ännu inte
            är beslutade än av dem som vi håller på att genomföra. Det är
            dock någonting som jag inte råder över men som jag försöker att
            hantera.
          </note>
          <note>
            Sedan några ord om dem som går tvåårig utbildning i dag. Självfallet
            kan man inte begära att jag i dag skall säga att vi av arbetsmarknadspolitiska
            skäl kommer att göra de och de insatserna. Men det finns anledning
            att fundera över det. Det har blivit så att den här årskullen
            är den enda som inte erbjuds ett tredje år. Även om det blivit
            så, är jag i dag inte beredd att vidta någon förändring, för man
            kan i alla fall hoppas att situationen på arbetsmarknaden skall
            bli något bättre. Det finns inom utbildningssystemet faktiskt
            ganska många kompletteringsvägar utöver dem som erbjuds via tredje
            gymnasieår. Låt oss fundera på frågan framdeles.
          </note>
          <note type="speaker">
            Anf. 62 INGVAR JOHNSSON (s):
          </note>
          <note>
            Herr talman! Alla reformer måste naturligtvis kompletteras. Vid
            beslut om stora reformer händer det att resonemangen inte håller
            på någon punkt.
          </note>
          <note>
            Det är en sak.
          </note>
          <note>
            En annan sak är att man tar fram ganska små sådana exempel för
            att ge intryck av man inte har anslutit sig till reformen. Det
            är vad jag har kritiserat och fortfarande kritiserar.
          </note>
          <note>
            När det gäller på vilket sätt regeringen lyfter fram gymnasiereformen
            har jag läst alla pressmeddelanden från Utbildningsdepartementet.
          </note>
          <note>
            Dessutom läser jag också i tidningar vad Carl Bildt och Beatrice
            Ask säger om skolan. Jag vill påstå att den här frågan inte är
            den som man har valt att göra till den mest centrala i sin information.
            Förstår inte statsrådet att det ger ett intryck av att de frågor
            som man mer spetsar till i sin argumentering är viktigare än frågan
            om gymnasiereformen?
          </note>
          <note>
            Det är bra att statsrådet tog upp detta med behörigheten. Jag
            har med oro noterat den tveksamhet som statsrådet har visat. Det
            här är en viktig fråga för den enskilde och också faktiskt för
            näringslivet. Om vi inte bara skall få sådana elever som väljer
            att i tredje eller fjärde hand söka sig till industrinriktade
            linjer till svensk industri, är det viktigt att eleverna inte
            upplever dessa linjer som återvändsgränder. Det är viktigt att
            eleverna känner att de kan söka sig till en utbildning som leder
            fram till ett yrkesarbete. Om man sedan senare i livet skulle
            vilja utbilda sig till mellaningenjör, har man inte gått in i
            en återvändsgränd, där det är alltför svårt att förverkliga det
            målet.
          </note>
          <note>
            Jag tycker att Moderaterna ofta betraktar dessa frågor från en
            strikt akademisk utgångspunkt. Det är litet bekymmersamt, både
            för den enskilde och för näringslivet.
          </note>
          <note>
            Jag har nu två gånger sagt att man inte av arbetsmarknadsskäl
            skall erbjuda dem som påbörjade sin utbildning 1992 ett tredje
            år. Det har uppstått en helt ny situation. Kan inte statsrådet
            inse det? Den gör det orimligt för dessa ungdomar om de skulle
            hamna i det läget att de inte kan erbjudas ett tredje år -- en
            möjlighet som tidigare har funnits och som kommer att finnas för
            de elever som kommer senare.
          </note>
          <note>
            Vad tycker statsrådet att man i kommunerna skall säga till de
            elever och deras föräldrar som nu undrar varför precis de som
            påbörjat sin utbildning 1992
          </note>
          <note>
            inte skall kunna erbjudas denna möjlighet? Varför skall de stå
            sämre rustade när det gäller utbildning inför kommande värv i
            arbetslivet?
          </note>
          <note type="speaker">
            Anf. 63 Statsrådet BEATRICE ASK (m):
          </note>
          <note>
            Herr talman! Vi skulle ha behövt extra tid för att diskutera
            frågan om allmän behörighet.
          </note>
          <note>
            Vad försökte säga, vad jag tycker och vad jag kommer att fortsätta
            att framhärda är att det finns anledning att diskutera den här
            frågan. Jag håller helt med Ingvar Johnsson om att man skall ha
            ambitionen att inte låsa några vägar. Samtidigt är det väldigt
            viktigt att ingen elev känner sig lurad, därför att den allmänna
            behörigheten kanske inte räcker till för att han eller hon skall
            komma in på högskolan och klara av den. Det är det viktigt att
            fundera över, i synnerhet som högskolorna kommer att få större
            möjligheter att själva välja hur de skall organisera sin antagning.
          </note>
          <note>
            Varje avhopp från högskolan -- ofta av någon som inte kommer
            från ett icke studiemotiverat hem -- är ett misslyckande. Man
            har gett eleven fel besked och fel signal, och det finns anledning
            att analysera detta. Jag vill inte att någon i onödan skall tro
            att högskolan kan ge mer än vad den faktiskt ger. Vi har fått
            Riksdagsrevisorernas rapport, där de tyvärr alarmerande påpekar
            att man inom högskolan och även inom näringslivet har en del synpunkter
            på gymnasieskolan. Man säger att gymnasisterna inte har tillräckliga
            kunskaper för att klara av att upfylla de krav som ställs i högskolan.
            Då finns det anledning att analysera den delen av den nya reformen,
            eftersom det är ett bekymmer. Det behöver inte innebära att man
            är emot reformen, tvärtom.
          </note>
          <note>
            Det är naturligtvis väldigt viktigt att signalera att man för
            att klara en kvalificerad yrkesutbildning måste ha teoretisk bildning.
            Det är vad det handlar om. Man kan inte jobba i en industri utan
            att kunna språk. Vi försöker nu att skicka ut alla dessa signaler.
            Man får inte leda elever, som kanske redan från början har yrkesambitioner
            som kräver en högskoleutbildning, till en utbildning som ger för
            dåliga förkunskaper eller som ger sämre förkunskaper än vad de
            annars skulle ha haft. Jag är väldigt noga med att vägledning
            och information skall vara korrekta.
          </note>
          <note>
            När det till sist gäller frågan om det tredje året har jag gett
            de svar som jag i dag kan ge. De flesta som har valt en tvåårig
            utbildning har också haft möjlighet att välja en treårig utbildningsväg.
            Alla inser inte värdet av att gå en längre utbildning eller känner
            att de vill göra det. Vi har inte vunnit alla med våra argument
            om behovet av den gedignare och längre utbildningen. Men, som
            sagt, de flesta har i alla fall haft vissa möjligheter.
          </note>
          <note>
            Frågan om vad regeringen skall göra för arbetsmarknadspolitiska
            insater får vi väl återkomma till när läget är mera klarlagt.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1992/93:24 om standardproven i skolorna
          </note>
          <note type="speaker">
            Anf. 64 Statsrådet BEATRICE ASK (m):
          </note>
          <note>
            Herr talman! Eva Johansson har ställt en rad frågor till mig
            med anledning av årets standardprov i svenska, bl.a. om jag har
            medverkat eller kommer att medverka till befrielse från standardprov.
          </note>
          <note>
            Enligt grundskoleförordningen skall standardprov användas i grundskolan
            i ämnena engelska, matematik och svenska som underlag för en anpassning
            av betygsnivån vid den enskilda skolan efter förhållandena i landet
            som helhet. Enligt
          </note>
          <note>
            Skolverkets föreskrifter är deltagande i proven obligatoriskt.
            Rektor kan dock besluta om befrielse för enskild elev, medan befrielse
            för större grupper beslutas av Skolverket.
          </note>
          <note>
            Konstruktionen av standardprov och val av tema är och kommer
            framgent att vara en uppgift för
          </note>
          <note>
            Skolverket. Framtagande av prov går till så, att
          </note>
          <note>
            Skolverket uppdrar åt en expertgrupp -- i detta fall
          </note>
          <note>
            Gruppen för svenskprov i Malmö -- att konstruera och utvärdera
            ett prov. Provet skall utformas så, att det svarar mot kursplanens
            mål och innehåll.
          </note>
          <note>
            Provkonstruktion och utprövning sker i flera steg och med hjälp
            av lärare. Provet diskuteras i en referensgrupp med forskare och
            aktiva lärare innan provet slutligen får trycklov av Skolverket.
          </note>
          <note>
            Temat för årets standardprov i svenska var kärlek, ett ämne som
            inspirerat och engagerat många elever. En del föräldrar, lärare
            och skolor har dock reagerat starkt mot innehåll och frågor. Några
            fristående skolor har också meddelat att de har avstått från att
            genomföra provet. En offentlig skola har bytt ut vissa texter.
          </note>
          <note>
            Sedan den 1 juli 1992 är fristående skolor, som är godkända för
            fullgörande av skolplikt, skyldiga att delta i den uppföljning
            och utvärdering av skolväsendet som genomförs av Statens skolverk.
          </note>
          <note>
            Denna uppföljning innefattar dock inte de här diskuterade proven
            med det syfte de har i dag. Med undantag för Lundsbergs skola
            föreligger inte någon skyldighet för fristående skolor att följa
            grundskoleförordningens bestämmelser om betyg och standardprov.
            De fristående skolorna har dock beretts möjlighet att rekvirera
            och genomföra standardprov inom ramen för sin egen utvärdering.
          </note>
          <note>
            Skolverket har meddelat att verket inför nästa år avser att se
            över sina rutiner för förhandsgranskning av standardprovet. Risken
            med ett ämne som engagerar vissa mycket starkt är att det kan
            stöta bort andra. Därmed kan ett prov av detta slag riskera att
            bli snarare en mätare på elevers frejdighet och känslomässiga
            mognad än ett mått på deras kunskaper i ämnet svenska.
          </note>
          <note>
            Det är också viktigt att de texter som ingår i provet tillsammans
            ger en allsidig bild av det ämne som tas upp. Vi lever i ett samhälle
            som är på väg att bli mångkulturellt och med en allt större spännvidd
            av trosuppfattningar och etiska värderingar. Det är av allra största
            vikt att man kan vara säker på att standardprovet mäter just det
            som avses, oavsett skolans profilering eller elevernas uppfattningar
            i etiska och religiösa frågor. Mot den bakgrunden ser jag det
            som rimligt att Skolverket genom sitt trycklov godkänner provet
            innan det skickas ut. Jag har heller ingenting att erinra mot
            att Skolverket ser över rutinerna för förhandsgranskning.
          </note>
          <note>
            Däremot har inte Utbildningsdepartementet tagit och har inte
            för avsikt att ta några initiativ i denna fråga.
          </note>
          <note>
            Eva Johansson frågar också om jag planerar förändra skolans officiella
            inställning till och undervisning om homosexualitet. Svaret på
            den frågan är nej. Jag har i våras här i riksdagen understrukit
            vikten av att alla elever skall ha rätt till sexual- och samlevnadsundervisning.
            Enligt läroplanen för grundskolan skall eleverna undervisas om
            samlevnadsfrågor och sexualfrågor.
          </note>
          <note>
            Ett av målen med en sådan undervisning är att ge eleverna kunskaper
            om och förståelse för de lagar och normsystem som vårt samhälle
            vilar på och förmedla grundläggande värden som förståelse och
            tolerans.
          </note>
          <note>
            Läroplanskommittén har föreslagit att delar av de nuvarande samhällsorienterande
            ämnena som bl.a.
          </note>
          <note>
            berör relationer, könsroller, sex och samlevnad förs in i ett
            särskilt ämne som betecknas som barn- och ungdomskunskap. Syftet
            är att genom kunskaper om barns och ungdomars utveckling stärka
            elevens identitet och underlätta tonåringens integration i vuxenlivet.
            Efter att ha tagit del av remissinstansernas syn på Läroplanskommitténs
            förslag kommer regeringen att förelägga riksdagen sina förslag
            i fråga om en ny läroplan för grundskolan.
          </note>
          <note type="speaker">
            Anf. 65 EVA JOHANSSON (s):
          </note>
          <note>
            Herr talman! Jag vill först tacka skolministern för ett i stora
            delar rakt och bra svar på mina frågor.
          </note>
          <note>
            Skolministern efterlyste ju beröm, vilket jag också tycker att
            bra svar skall ha. Dåliga svar skall inte ha några lovord.
          </note>
          <note>
            Bakgrunden till den här interpellationen är de medieuppgifter
            som fanns om att
          </note>
          <note>
            Utbildningsdepartementet har agerat i fråga om årets standardprov
            med anledning av att provets tema var kärlek och att sådana frågor
            som homosexualitet och abort berördes.
          </note>
          <note>
            Jag är glad över att de uppgifter som fanns i massmedia för en
            tid sedan, som visade att skolministerns statssekreterare skulle
            ha medgivit skolor att ställa sig utanför det aktuella provet,
            är felaktiga.
          </note>
          <note>
            Jag hoppas också att skolministern i dag kan säga att man på
            Utbildningsdepartementet inte har uppfattningen att standardprovets
            uppläggning var ett misstag. Jag tycker att svaret kan tolkas
            så, och här skulle jag vilja ha en bekräftelse. Annars måste jag
            be skolministern att svara på min fjärde fråga om i vilket avseende
            departementet anser att provet är ett misstag.
          </note>
          <note>
            Jag är också glad över att skolministern så klart säger ifrån
            att departementet inte kommer att blanda sig i utformningen av
            det utvärderingsinstrument som standardproven är.
          </note>
          <note>
            Jag anser att den uppgiften skall vara en angelägenhet för Skolverket
            och för de professionella krafter man där väljer att ta till sin
            hjälp. Det är definitivt ingen uppgift för vare sig departementsledningen
            eller andra politiker.
          </note>
          <note>
            Självfallet har jag heller inget emot att Skolverket ser över
            sitt arbete i detta avseende. Det är bra.
          </note>
          <note>
            Men det skall initieras av Skolverket och inte av departementet.
            Risken finns annars att vi får ett slags politisk styrning av
            den utvädering som bl.a.
          </note>
          <note>
            skall visa effekterna av de politiska beslut som vi fattar. Jag
            tror att det allvarligt skulle minska tilltron till utvärderingen.
            Det utgår jag ifrån att vi är ense om.
          </note>
          <note>
            Om man av skolministerns svar skall läsa ut uppfattningen att
            alla ämnen som engagerar eleverna -- känslomässigt eller på annat
            sätt -- skall undvikas, tycker jag att det är ett felaktigt och
            framför allt onödigt påpekande.
          </note>
          <note>
            Det finns ingen anledning att tro att aktuella och engagerande
            teman skulle mäta svenskkunskaperna sämre än intetsägande och
            ointressanta ämnen.
          </note>
          <note>
            Det finns inte heller något som säger att skolan över huvud taget
            skall undvika att ta upp kontroversiella frågor. Dessa är en del
            av vår vardag och många unga människor önskar också att de blir
            synliga i skolarbetet. Hur skall de annars kunna förstå och lära
            sig att värdera?
          </note>
          <note>
            Jag vill understryka att detta inte är detsamma som att skolan
            tar ställning och pådyvlar eleverna färdiga åsikter. Ställningstagandet
            skall vara vars och ens. Men vad eleverna behöver är de vuxnas
            stöd för att förstå konflikter och känslomässigt mycket svåra
            frågor.
          </note>
          <note>
            Jag är också glad över skolministerns raka besked att det inte
            är aktuellt med någon förändring i skolans inställning till och
            undervisning om homosexualitet.
          </note>
          <note>
            Denna fråga har fått stor aktualitet inte bara genom reaktionen
            på det här standardprovet, utan också genom att ett av regeringspartierna,
            kds, mycket kraftigt har markerat att man har en annan och mer
            avståndstagande inställning än vad riksdagspartierna i övrigt
            har.
          </note>
          <note>
            Kds har ju tillåtits att spela en ganska stor roll i andra frågor
            av liknande karaktär. Jag tänker då i första hand på att den aktuella
            debatten, som handlar om att det som vi annars är överens om --
          </note>
          <note>
            bra etik och moral för skolan -- etiketteras som kristet.
          </note>
          <note>
            Jag var rädd för att de påstådda uttalandena från departementet
            var ett prov på ännu ett exempel på kompromissande för att hålla
            kds kvar på vagnen.
          </note>
          <note>
            Det gläder mig att det svar som skolministern gav så entydigt
            visar att man inte är beredd att vrida klockan tillbaka i det
            avseendet.
          </note>
          <note type="speaker">
            Anf. 66 statsrådet BEATRICE ASK (m):
          </note>
          <note>
            Herr talman! Eva Johansson och jag har samma uppfattning om rutinerna
            för framtagande och utvärdering av standardproven. De besked jag
            har lämnat i svaret gäller givetvis. När det gäller ämnesvalet
            skall man naturligtvis inte tolka mitt svar som att det nu gäller
            för Skolverket att vara gräsligt tråkigt för att skolministern
            skall bli nöjd.
          </note>
          <note>
            Det är viktigt att eleverna när de skall uttrycka sig skriftligt
            kan känna ett engagemang. Annars blir det svårt att skriva. Däremot
            finns det ämnesområden som är känsliga, inte minst med tanke på
            invandrare och andra grupper. Allsidighet är ett bra ord som används
            i Läroplanen.
          </note>
          <note>
            Allsidigheten är viktig när man tar upp sådana områden som kan
            vara känsliga. Jag vill nämligen att alla skall kunna känna att
            detta med standardprov är någonting bra.
          </note>
          <note>
            Beträffande val av ämne kan jag konstatera att man på gymnasiet
            har valt att ge eleverna ämnen som handlat om rasism. Det är också
            ett kontroversiellt och engagerande tema. Även här gäller det
            att belysa vilka olika uppfattningar som finns. Först då får eleverna
            ett ordentligt underlag att arbeta med.
          </note>
          <note>
            Utan tvivel har detta standarprov skapat mycket diskussion och
            debatt. De intrycken har kanske också lett till att Skolverket
            har funderat över riktigheten. Jag utgår dock ifrån att de som
            utarbetat provet också funderat i dessa banor, och att man alltid
            förutser vilka reaktioner man kan möta. Det allvarliga hade ju
            varit om effekten hade blivit att flera skolor hade märkt att
            elever eller föräldrar hade känt misstro mot att provet genomfördes,
            för då hade vi inte uppnått önskat resultat. Men, som sagt, standardproven
            skall vara engagerande och allsidiga.
          </note>
          <note type="speaker">
            Anf. 67 EVA JOHANSSON (s):
          </note>
          <note>
            Herr talman! Jag skall inte förlänga den här debatten så mycket
            till. Jag har i skolministerns svar noterat att det är föräldrar,
            lärare och skolor som har reagerat på innehållet och frågorna
            i standardprovet. Eleverna finns dock inte med. Jag tror att det
            kan bero på att eleverna har tyckt att det har varit ett bra prov,
            som har engagerat och intresserat dem, medan det är andra som
            har reagerat. Skolan är ju ändå till för eleverna.
          </note>
          <note>
            Innehållet i sådana här prov liksom innehållet i skolan över
            huvud taget är viktigt. Jag vill också än en gång understryka
            hur viktigt det är att skolan förmår att ge elever möjligheter
            att i skolarbetet möta sådana frågor som är viktiga för ungdomar.
          </note>
          <note>
            Jag tror precis som skolministern att ett förstärkt, nytt ämne
            som barn- och ungdomskunskap, som nu föreslås i Läroplanskommittén,
            kan vara en bra hjälp för många elever som är i den ålder då många
            frågor ställs inför vuxenlivet med funderingar över identifieringen.
          </note>
          <note>
            Herr talman! Jag tror att vi är överens om detta, vilket jag
            tycker är bra, så att vi kan sopa undan alla de frågetecken som
            mediedebatten gav upphov till.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1992/93:33 om hemspråksundervisningen
          </note>
          <note type="speaker">
            Anf. 68 statsrådet BEATRICE ASK (m):
          </note>
          <note>
            Herr talman! Maj-Lis Lööw har frågat mig om vad regeringen gör
            för att slå vakt om invandrarbarnens rätt till hemspråksundervisning.
          </note>
          <note>
            Låt mig först konstatera att rätt till hemspråksundervisning
            har elever vars vårdnadshavare har ett annat modersmål --
          </note>
          <note>
            hemspråk -- än svenska, och som använder detta i det dagliga
            umgänget med eleven. Eleven förutsätts ha grundläggande kunskaper
            i hemspråket samt ha uttryckt önskemål om sådan undervisning.
            I läroplanen finns, som för andra ämnen i skolan, en kursplan
            för ämnet.
          </note>
          <note>
            I vissa fall har kommunerna rätt att avstå från anordnandet av
            sådan undervisning. Om lämplig lärare inte finns att tillgå, eller
            om antalet elever i en undervisningsgrupp är mindre än fem, behöver
            inte kommunerna ordna sådan undervisning.
          </note>
          <note>
            Denna begränsning av kommunernas skyldighet, som infördes av
            den tidigare regeringen inför läsåret 1991/92, syftar till att
            underlätta för kommunerna att organisera undervisningen på ett
            effektivare sätt. Det förändrade statsbidraget till kommunerna,
            det s.k. sektorsbidraget, innebar också ett incitament för kommunerna
            att se över resursanvändningen.
          </note>
          <note>
            Med hjälp av offentlig statistik är det i dag bara möjligt att
            överblicka ett års verksamhet med den relativt stora frihet för
            kommunerna att självständigt besluta om hur resurserna skall användas.
            Under föregående läsår genomfördes också några olika försök att
            följa upp resp.
          </note>
          <note>
            utvärdera verksamheten. Bl.a. genomförde
          </note>
          <note>
            Kommunförbundet en enkätundersökning som rapporterades vid några
            konferenser i våras. Inom
          </note>
          <note>
            Utbildningsdepartementet arbetade en referensgrupp bestående
            av representanter från några invandrarorganisationer. Gruppens
            slutrapport beräknas vara färdig inom kort.
          </note>
          <note>
            Skolverket har genomfört en granskning av tio kommuner som, enligt
            vad jag erfarit, snart kommer att redovisas.
          </note>
          <note>
            Vi kan mot bakgrund av dessa rapporter konstatera att många kommuner
            gjort betydande effektiviseringar av hemspråksundervisningen.
          </note>
          <note>
            Samtidigt har detta inneburit att ett proportionellt sett något
            större antal elever än under läsåret
          </note>
          <note>
            1991/1992 inte får någon undervisning. Då
          </note>
          <note>
            Kommunförbundets enkät visar att gruppstorleken inom hemspråksundervisningen
            fortfarande våren
          </note>
          <note>
            1992 var mycket liten, i genomsnitt ca 3,5 elever per grupp,
            är det rimligt att anta att det fortsatt finns möjligheter att
            ytterligare rationalisera verksamheten.
          </note>
          <note>
            Tyvärr har vi också fått en del rapporter som tyder på att det
            ibland saknas kännedom om elevernas rättigheter och värdet av
            hemspråksundervisning.
          </note>
          <note>
            Jag vill därför utnyttja detta tillfälle att understryka att
            elever som uppfyller grundskoleförordningens krav har rätt till
            hemspråksundervisning. Det är en viktig uppgift för kommunerna
            både att upplysa elever och föräldrar om detta och att anordna
            sådan undervisning på ett för eleven ändamålsenligt sätt.
          </note>
          <note>
            Med hänvisning till att de nuvarande reglerna bara gällt under
            kort tid och till de diskussioner om hemspråksundervisningen som
            läroplanskommitténs förslag ger upphov till avser jag inte att
            nu ta initiativ till några särskilda åtgärder.
          </note>
          <note type="speaker">
            Anf. 69 MAJ-LIS LÖÖW (s):
          </note>
          <note>
            Herr talman! Jag vill tacka skolministern för svaret.
          </note>
          <note>
            Även om det är ett ganska tekniskt svar, noterar jag med tacksamhet
            att statsrådet förstått huvudsyftet med min fråga, nämligen att
            vi skall understryka rätten till hemspråksundervisning. Tyvärr
            är det nog så att många kommunalpolitiker inte vet att invandrarbarnen
            skall ha den rätten, eller också tror man att värdet av hemspråksundervisning
            har omprövats på senare tid. Det finns flera orsaker till denna
            missuppfattning.
          </note>
          <note>
            Den översyn som RRV och SÖ gjorde ledde till att den socialdemokratiska
            regeringen och riksdagen i full enighet ansåg att verksamheten
            behövde effektiviseras. Detta utnyttjades av vissa och missförstods
            av andra. Bl.a. spreds föreställningen om att vi i det här huset,
            som man sade, offrade invandrarbarnen för att spara pengar. I
            sin iver att slå vakt om reformen bidrog invandrarorganisationerna
            och hemspråkslärarna själva till denna missuppfattning genom att
            hävda detta. Då trodde andra att det var så: I riksdagen bedöms
            hemspråksundervisningen inte vara så viktig.
          </note>
          <note>
            En annan uppfattning som också kan ha bidragit är att forskningens
            uppbackning av hemspråksundervisningens betydelse har svängt.
          </note>
          <note>
            Forskningen har inriktats på att mäta i vad mån hemspråksundervisningen
            stärker eleverna när det gäller att klara andra ämnen i skolan.
          </note>
          <note>
            Hur det än är med den saken, börjar vi nu lägga en annan aspekt
            på detta, nämligen den rent samhälleliga nyttan av att för framtiden
            ha ett stort antal tvåspråkiga vuxna i en alltmer internationaliserad
            värld och ett alltmer mångkulturellt Sverige.
          </note>
          <note>
            Vi har nu ett parti som öppet bekämpar hemspråksundervisningen
            och som, på ett helt orimligt sätt, har ställt den här reformens
            kostnader mot andra kostnader, såsom äldreomsorgens etc.
          </note>
          <note>
            De har delvis lyckats i ett avseende, nämligen att med spräcka
            den parlamentariska enigheten i denna fråga. Det finns tyvärr
            de som tar intryck av sådant. Då får vi andra höja rösten.
          </note>
          <note>
            Jag har med stort intresse läst ett referat av vad docent Åke
            Wiberg vid Centrum för tvåspråkighet sade på utbildningsmässan,
            nämligen bl.a. att man nu kan konstatera att det finns otvetydiga
            forskningsresultat som visar att för just de barn som kommer hit
            i skolåldern är hemspråksundervisningen mycket viktig för den
            allmänna inlärningen. Men jag kan också konstatera att han sade
            att det är bra ur pedagogisk synpunkt att det har blivit större
            barngrupper i hemspråksundervisningen. Det känns ju bra att få
            veta att den effektivisering som regering och riksdag krävde på
            det här området också tvingade fram positiva pedagogiska effekter.
          </note>
          <note>
            När det gäller kvantiteten i dag är resultatet av
          </note>
          <note>
            Kommunförbundets undersökning inte alarmerande -- än så länge.
            Man säger att för 67 %
          </note>
          <note>
            av tidigare resurser, klarar man nu att ge 92 % av tidigare antal
            barn hemspråksundervisning. Men det finns ju ingen anledning att
            slå sig till ro med det. Det antyds också i skolministerns svar.
            Det får inte bli så att myten om att hemspråksundervisningen inte
            är viktig blir något slags självuppfyllande profetia.
          </note>
          <note>
            Avslutningsvis hoppas jag att regeringen, framför allt skolministern
            och invandrarministern, utnyttjar varje tillfälle att ta upp denna
            fråga med kommunalpolitikerna. Det finns ju ganska många sådana
            tillfällen utan att man i ett interpellationssvar behöver säga
            att man skall vidta särskilda åtgärder. Som statsråd har man ju
            många tillfällen att tala med kommunalpolitiker i olika sammanhang.
            Jag hoppas att man då inte bara tar upp rätten till hemspråksundervisning
            -- att man är nödd och tvungen, som Ingvar Johnsson talade om
            förut -- utan att man talar om värdet med hemspråksundervisningen
            som sådan.
          </note>
          <note type="speaker">
            Anf. 70 CLAUS ZAAR (nyd):
          </note>
          <note>
            Herr talman! Det är nu över ett år sedan vi i Ny demokrati talade
            klarspråk när det gällde resultatet av hemspråksundervisningen
            och hur den såg ut i verkligheten. Vi i Ny demokrati vågade röra
            om i grytan och här i riksdagen tala om vad en majoritet i skolorna
            tyckte. Jag är övertygad om att vi har och hade stort stöd från
            medborgarna för att vi vågade lyfta fram en, bland etablerade
            politiker, känslig fråga.
          </note>
          <note>
            Jag fick själv omfattande erfarenhet av detta i min hemkommun
            under valrörelsen. Det var en massiv kampanj för att smutskasta
            Ny demokrati;
          </note>
          <note>
            särintressena gjorde allt för att skrämma oss till tystnad. Men
            vi i Ny demokrati är övertygade om att vi argumenterade med väl
            underbyggda fakta.
          </note>
          <note>
            Jag frågade själv invandrare hur de ville göra hemspråksundervisningen
            bättre och billigare. Ny demokratis klara politiska linje bygger
            på de svar som invandrarna givit.
          </note>
          <note>
            Våra förslag när det gällde att slopa slöseriet i den traditionella
            hemspråksundervisningen och låta föreningar sköta den framfördes
            till skolministern när Ny demokrati började sin verksamhet här
            och började driva de här frågorna med utgångspunkt i verkligheten.
          </note>
          <note>
            Herr talman! Särintressen i form av mer eller mindre seriösa
            s.k. experter har alltför länge fått styra det politiska etablissemangets
            uppfattning.
          </note>
          <note>
            Sunt förnuft och information om hur verkligheten ser ut har inte
            fått tillräcklig plats i debatten.
          </note>
          <note>
            Tack vare att Ny demokrati kommit in i riksdagen har känsliga
            problem lyfts fram till debatt -- jag betonar orden tack vare.
          </note>
          <note>
            Slöseriet i hemspråksundervisningen bidrar detta år till att
            det svenska budgetunderskottet är minst 800
          </note>
          <note>
            miljoner kronor större än nödvändigt. Tidigare räknade vi med
            ännu större belopp, men effektiviseringen startade ju efter den
            kampanj vi förde. Slöseriet kan också ha bidragit till att skollokaler
            inte har underhållits utan i stället fått förfalla. Kommunerna
            har tvingats av lagar som gäller hemspråksundervisningen att bibehålla
            ett slöseri i verksamheten. Först efter det att Ny demokrati,
            Riksrevisionsverket och Riksdagens revisorer kraftigt kritiserade
            slöseriet i hemspråksundervisningen verkar
          </note>
          <note>
            Utbildningsdepartementet ha undersökt hur verksamheten ser ut
            i verkligheten.
          </note>
          <note>
            Jag vill i detta sammanhang kraftigt kritisera att den förra
            socialdemokratiska regeringen inte granskade hemspråksundervisningen.
            Det kan inte ha varit okänt att den usla effektiviteten i hemspråksundervisningen
            som nu har kommit i dagen har pågått i flera år.
          </note>
          <note>
            Herr talman! Vi i Ny demokrati blir inte heller imponerade av
            den förbättring som regeringens förändringar har medfört för att
            uppnå bättre effektivitet. Maj-Lis Lööw, eller skolministern,
            nämnde att det gick i medeltal 3,5 elever på varje lärare på högstadiet.
            3,5 elever delar på en lärare i
          </note>
          <note>
            Sverige, som nu genomgår en ekonomisk kris! Jag tycker att det
            här talar för sig själv. Vi hade ett mål att det skulle vara fem
            elever i klasserna. Målet har alltså inte uppnåtts.
          </note>
          <note>
            Undervisningen i svenska som andra språk upplevs dessutom av
            kommunernas undervisningsansvariga som viktigare än hemspråksundervisningen.
            Den kommer långt ner i prioritet i den undersökning
          </note>
          <note>
            Kommunförbundet har genomfört. Det är 279
          </note>
          <note>
            kommuner, dvs. verkligheten, som har svarat på enkäten. Då är
            det dags att reagera.
          </note>
          <note type="speaker">
            Anf. 71 EVA JOHANSSON (s):
          </note>
          <note>
            Herr talman! Jag hade inte tänkt att delta i debatten. Jag tycker
            att interpellationen är viktig, och jag tycker att det svar skolministern
            har givit ger vid handen att hon tycker detsamma. Det var när
            Claus Zaar blandade sig i debatten som jag beslöt att jag ändå
            måste säga något.
          </note>
          <note>
            Claus Zaar framställer sig själv som det sunda förnuftet i debatten
            om hemspråksundervisningen och invandrarbarns uppväxt. Han säger
            att han har väl underbyggda fakta och att han tack vare dem har
            vågat sig på att röra om i grytan. Det är då underförstått att
            han är den som vågar säga att invandrarbarn med ett annat språk
            än svenska inte skall få sitt språk erkänt. Skolan skall inte
            låtsas om att de barnen har ett annat hemspråk än svenska och
            skolan skall inte bry sig om vilka andra uppväxtförhållanden och
            erfarenheter de har haft än de barn som har vuxit upp i Sverige.
          </note>
          <note>
            Det här skulle vara ett dåligt sätt att handskas med dessa barn,
            och det kräver inget mod, Claus Zaar, utan ointresse och okunskaper.
            Däremot kräver det kanske en del mod att ställa upp för invandrarbarnens
            intressen, och det kräver också ett visst mod att våga hävda att
            vi är beredda att satsa både resurser och intresse för att dessa
            barn skall få en så hygglig uppväxt som möjligt här i
          </note>
          <note>
            Sverige.
          </note>
          <note>
            Det finns många experter, och det finns skäl att lyssna noga
            på dem som kan dessa frågor. Efter att ha lyssnat på Claus Zaar
            i dag och i debatten i går, som också berörde hemspråksundervisningen,
            räknar jag definitvt inte honom till experterna.
          </note>
          <note>
            Både hans historieskrivning och beskrivningen av vad hemspråksundervisningen
            egentligen är för något vittnar om att han har tagit dåligt till
            vara de möjligheter han har givits att studera denna fråga.
          </note>
          <note type="speaker">
            Anf. 72 Statsrådet BEATRICE ASK (m):
          </note>
          <note>
            Herr talman! Det problem vi har brottats med är att invandrarundervisningen
            fick dåligt rykte därför att organisationen under lång tid var
            dålig. Det var inte
          </note>
          <note>
            Ny demokratis inträde i riksdagen som var anledningen till att
            man tog itu med detta. Det gjordes långt tidigare. De viktigaste
            besluten, som har lett till en uppstramning, fattades faktiskt
            innan
          </note>
          <note>
            Ny demokrati kom till denna församling.
          </note>
          <note>
            Trots detta finns det i dag en organisation som kanske inte överallt
            uppfyller önskemålen. Men man måste faktiskt ge kommunerna mer
            än ett år på sig för att kunna skapa en riktig organisation.
          </note>
          <note>
            Vidare måste man veta vad hemspråksundervisningen är för något.
            Det säger något om varför det inte är fem elever i varje grupp.
          </note>
          <note>
            En del av resurserna går till hemspråksundervisning, dvs. ren
            undervisning i modersmålet. En annan stor del av resurserna går
            till studiehandledning.
          </note>
          <note>
            Om det kommer en turkisk elev till årskurs fem, går det inte
            att börja undervisa på svenska i alla ämnen.
          </note>
          <note>
            Då kan inte den eleven följa med. För att inte eleven skall tappa
            allt under resans gång, måste eleven få studiehandledning i hemspråket.
            Ibland finns det en turkisk elev, eller någon annan elev, i en
            klass med inte så många elever. Men eleven måste ändå få studiehandledning
            för att kunna tillgodogöra sig de kunskaper som krävs. Det är
            viktigt att ha detta klart för sig när man diskuterar organisationen
            och vad den syftar till.
          </note>
          <note>
            Jag tycker att det är viktigt att våra invandrarelever också
            får goda kunskaper i matematik, fysik, historia osv. Då krävs
            det faktiskt många gånger studiehandledning.
          </note>
          <note>
            Jag delar Maj-Lis Lööws uppfattning, att även om forskarna har
            litet olika uppfattningar om hemspråkets betydelse och vad som
            är viktigast med den typen av undervisning, är det en otvetydig
            sanning att ett litet land som Sverige skall investera i språkkunskaper.
            Därför måste huvudarbetet inriktas på att åstadkomma hög kvalitet
            i undervisningen och se till att elever som har rätt till den
            och har goda förutsättningar för att lära sig språk, vilka för
            oss svenskar ibland upplevs som konstiga och svåra, får den bästa
            chansen att göra det. Där finns det mycket kvar att göra.
          </note>
          <note>
            Det är viktigt att föra en diskussion om hemspråksundervisning.
            Det är viktigt att se till att det blir en vettig organisation,
            och det är viktigt att ha en debatt med kvalitet. Diskussionen
            har förts länge. Precis som med många andra frågor, har denna
            diskussion kanske inte märkts utanför riksdagen. Där får vi hjälpas
            åt. Men jag tycker illa om när man använder diskussionen om undervisningen
            i hemspråk och kostnaderna för invandrarundervisningen för andra
            syften.
          </note>
          <note>
            Det sker nu ett seriöst arbete för att åstadkomma en bra och
            rimlig organisation. Jag tycker att frågan tas upp på ett intressant
            sätt i Läroplanskommitténs förslag. Här får det ske en diskussion
            och olika vägar prövas. Det är sådant vi skall ägna oss åt, i
            stället för att säga att åldringar eller andra får lida därför
            att barnen får denna undervisning.
          </note>
          <note>
            När man frågar rektorer och andra som är verksamma i skolan om
            vad som är viktigast, påpekar de det som är alldeles självklart,
            nämligen att det är väldigt viktigt med undervisning i svenska
            som andra språk. Barnen bor ju här. De har svenska kamrater, och
            de skall jobba här. Det är klart att de måste lära sig svenska.
          </note>
          <note>
            Det finns i Kommunförbundets utvärdering en och annan signal
            som tål att fundera på. Det är alltså inte alla barn som är berättigade
            till undervisning i svenska som andra språk som får det, trots
            att den undervisningen är obligatorisk. Det tycker jag är allvarligt.
          </note>
          <note type="speaker">
            Anf. 73 CLAUS ZAAR (nyd):
          </note>
          <note>
            Herr talman! Jag tackar för de informationer som jag har fått
            här, dels av skolministern, dels av
          </note>
          <note>
            Anneli Johansson -- Eva Johansson var det, ja. Det gäller att
            vara rätt underrättad.
          </note>
          <note>
            På en betygsskala över hur man prioriterar saker och ting får
            hemspråksundervisningen knappt godkänt ute i kommunerna, i förhållande
            till undervisning i svenska som andra språk. Jag skulle vilja
            ha reda på, från de skickliga experternas undersökningar: Finns
            det andra länder där man bedriver hemspråksundervisning i den
            omfattning som vi gör här i Sverige nu? Det skulle vara intressant
            att höra om deras resultat har studerats.
          </note>
          <note>
            Väl underbyggda fakta har kommit från arbetsmarknaden. Det framgår
            klart att invandrare som skall komma ut på arbetsmarknaden måste
            ha goda kunskaper i svenska. Det är ju detta som är grunden.
          </note>
          <note>
            Vi har sagt att invandrarnas föreningar har möjlighet att undervisa
            i hemspråk. Det hör inte hemma i skolan att ta tid till detta.
            Sådan undervisning hör hemma i föreningarna, där man pratar om
            kulturen. Om det anses vara okunskap att hävda detta, så låt det
            kallas så, men det är fakta i verkligheten. I andra länder går
            det till på det viset, skulle jag föreställa mig.
          </note>
          <note>
            Man säger ju att våra invandrare skall erbjudas lika möjlighet,
            med skyldigheter och rättigheter. Då måste de kunna svenska språket.
            Det är det vi skall prioritera. Hemspråket är icke prioriterat
            bland kommunernas ansvariga, skall inte heller vara det i framtiden.
            Hemspråksundervisningen i skolan skall vara en parentes.
          </note>
          <note>
            Det är frågan om 85 hemspråk i dag. Det hörs ju vad det är man
            håller på med! Jag hoppas nu att hemspråksundervisningen kommer
            att strykas i budgeten.
          </note>
          <note type="speaker">
            Anf. 74 MAJ-LIS LÖÖW (s):
          </note>
          <note>
            Herr talman! Jag känner inget större behov av att debattera längre
            med statsrådet, för jag tror att vi är överens. Jag är glad att
            jag ställde interpellationen, så att vi har fått den här starka
            markeringen nu. Dessutom lade statsrådet ytterligare en dimension
            till varför hemspråksundervisningen är så viktig.
          </note>
          <note>
            Sedan måste jag säga att jag är så himla trött på pratet från
            Ny demokrati om verkligheten. Jag undrar om inte alla tycker att
            det börjar bli ganska uttjatat.
          </note>
          <note>
            Under tre år som invandrarminister hade jag anledning att otaliga
            gånger vara ute och studera verkligheten i de svenska skolorna,
            precis med inriktning på att se hur invandrarbarnen hade det i
            skolan. Ute i skolorna mötte jag aldrig påståendet att det inte
            skulle vara något värde med hemspråksundervisningen eller att
            kommunfolket som sysslade med de här frågorna skulle prioritera
            hemspråksundervisningen väldigt lågt. Jag förstår inte var Claus
            Zaar har fått sina uppgifter ifrån.
          </note>
          <note>
            Tvärtom fick jag, från hemspråkslärarna men framför allt från
            de andra lärarna i skolan, ideligen veta hur oerhört betydelsefullt
            det var att eleverna fick undervisning i sitt hemspråk.
          </note>
          <note>
            Oavsett om vi nu är bäst i världen på hemspråksundervisning eller
            inte, vilket jag inte vet om vi är, tycker jag inte att det finns
            någon anledning att säga att vi skall förändra undervisningen
            därför att andra länder inte har hunnit lika långt. Däremot är
            jag övertygad om att de forskare som sysslar med detta, Centrum
            för tvåspråkighet vid Stockholms universitet, har utomordentligt
            rikt utbyte av relevanta fakta och forskningskunskaper från hela
            världen och också bygger in det i sina bedömningar. Då får man
            ändå fästa stor tilltro till vad de säger.
          </note>
          <note>
            Slutligen vill jag bara säga att ger man sig in i den politiska
            leken, Claus Zaar, och man blir emotsagd, endera därför att man
            har dåliga kunskaper eller därför att andra tycker att man har
            dåliga åsikter, så betyder inte det att andra försöker skrämma
            en till tystnad. Man får faktiskt vara beredd att bli emotsagd
            och att argumentera för sina ställningstaganden.
          </note>
          <note>
            Det är också en konstig sak med Ny demokrati att ni hela tiden
            säger att det förhållandet att vi säger emot era s.k. sanningar
            skulle vara detsamma som att vi försöker skrämma er till tystnad.
          </note>
          <note type="speaker">
            Anf. 75 EVA JOHANSSON (s):
          </note>
          <note>
            Herr talman! Det värsta är inte att glömma ett namn. Det är förlåtligt,
            Claus Zaar. Det värsta som en människa kan råka ut för är nog
            att inte bli sedd och inte bli erkänd. Det som Claus Zaar säger
            i sina inlägg är att skolan inte skall se och inte erkänna invandrarbarnen,
            deras kultur och deras språk.
          </note>
          <note>
            Claus Zaar frågar: Finns det några andra länder där det bedrivs
            hemspråksundervisning? Det kanske finns, men jag tror att väldigt
            många ute i världen är rätt avundsjuka på det svenska systemet
            och ser fördelarna med att ta till vara den kunskap som finns
            i invandrarspråken. Jag vet att det har kommit delegation efter
            delegation hit och studerat det här.
          </note>
          <note>
            Det har pågått i ganska många år.
          </note>
          <note>
            Sedan säger Claus Zaar att hemspråksundervisningen inte hör hemma
            i skolan utan att den skall förmedlas av föreningar, där de pratar
            om kulturen. Det där är för mig mycket märkligt. Jag har alltid
            trott att alla barn hör hemma i skolan, att alla barn är välkomna
            i skolan, att skolan är till för att alla barn skall ses och erkännas,
            som jag sade förut, och att utgångspunkten för skolans arbete
            är just barnens situation.
          </note>
          <note>
            Då kan inte jag förstå någonting annat än att, precis som Claus
            Zaar säger, svenskundervisningen för invandrarbarnen är utomordentligt
            viktig. Det är därför som en så stor del av stödet till invandrarelever
            också går ut på att lära svenska.
          </note>
          <note>
            Men invandrarbarnen har också någonting med sig i bagaget. De
            har ett annat språk, som de pratar med familjen, ett språk som
            de pratar med en del av sina kamrater och andra bekanta. Därför
            måste naturligtvis skolans uppdrag också omfatta att ge stöd i
            fråga om de språkkunskaperna.
          </note>
          <note>
            Alla de här eleverna kommer ju inte hit och har sitt hemspråk
            befäst, utan många kommer som ganska små. Liksom alla svenska
            elever behöver skolans hjälp med att befästa sina svenskkunskaper,
            behöver invandrarelever hjälp med att befästa sina kunskaper i
            hemspråket.
          </note>
          <note>
            Det här är elementärt. Det här är viktigt, och det är en viktig
            del av verkligheten. Jag önskar att Claus
          </note>
          <note>
            Zaar också skulle kunna se den.
          </note>
          <note type="speaker">
            Anf. 76 Statsrådet BEATRICE ASK (m):
          </note>
          <note>
            Herr talman! Det blir en något märklig debatt, får jag lov att
            säga.
          </note>
          <note>
            Det finns hemspråksundervisning i en del andra länder. Några
            av våra nordiska grannar har hemspråksundervisning. Inte minst
            inom det nordiska samarbetet har vi sett det som angeläget att
            man får behålla sin svenska om man bor t.ex. på
          </note>
          <note>
            Island. Det är en viktig kulturfråga att människor känner att
            de har med sig sina rötter.
          </note>
          <note>
            Det finns också en typ av hemspråksundervisning i vissa tyska
            delstater, och det förekommer även i
          </note>
          <note>
            Storbritannien. Det intressanta är att många länder, där det
            finns många invandrare, har funnit anledning att studera Sverige.
          </note>
          <note>
            Även om man pekar på länder som har många invandrare och säger
            att där finns minsann ingen hemspråksundervisning i skolorna,
            är det två saker som vi kan konstatera. Den ena är att man i de
            länderna ibland har problem som vi är förskonade ifrån. Skälet
            till att man har undervisning i hemspråk och svenska som andra
            språk är ju vår vilja att invandrare i Sverige skall integreras
            i det svenska samhället och känna sig hemma. Då är det betydelsefullt
            att både ha sina egna rötter i form av språk och kultur och att
            lära känna det nya på ett sådant sätt att man kan ta det till
            sig.
          </note>
          <note>
            Det är därför det heter svenska som andra språk, för invandrareleverna
            behöver ett annat sätt att lära sig språket på än vi svenskar.
            Så där kan man se att vi har gjort en del som är bra.
          </note>
          <note>
            Sedan kan det sägas att svenskar som är utomlands och arbetar
            får ingen svenskundervisning -- i
          </note>
          <note>
            Bryssel, i USA eller någon annanstans -- och det är ju sant.
            Men för det första tjänar de svenskar bra som är utomlands på
            det sättet, och för det andra har dessa länder helt andra skattesystem.
            För det tredje vill jag säga, och det är centralt, att om man
            tittar på vad de här svenskarna gör, så finner man att det första
            de gör -- och det sker även med skattemedel faktiskt -- är att
            se till att barnen har en chans att behålla sitt modersmål. Det
            är alltså oerhört viktigt.
          </note>
          <note>
            Sverige har försökt klara sin ekonomi och sin välfärd och delvis
            gjort det tack vare att vi har tagit till oss många invandrare.
            Då är det väl inte mer än rätt att vi försöker ge dem den chans
            att få något som vi själva tycker är så väsentligt och -- det
            är viktigt -- försöker organisera detta på ett för alla vettigt
            sätt, dvs. vi skall göra det utan onödiga kostnader och vi skall
            se till att undervisningen har sådan kvalitet att både individen
            och samhället har nytta av de kunskaper den ger.
          </note>
          <note type="speaker">
            Anf. 77 CLAUS ZAAR (nyd):
          </note>
          <note>
            Herr talman! Jag skall börja med Eva Johansson, som ville ha
            reda på litet om inställningen. Jag håller med: Hemspråk är viktigt,
            men undervisningen måste bedrivas där invandrarna finner det naturligt.
            De finner det naturligt att det är i deras föreningar. Det är
            därför jag för fram den meningen. Jag för inte fram den därför
            att det skulle så att säga vara ett trick!
          </note>
          <note>
            Jag fick också frågan varifrån jag hade tagit fakta.
          </note>
          <note>
            Jag har tagit dem från Kommunförbundet, som har gjort en undersökning,
            daterad den 23 oktober. 279
          </note>
          <note>
            kommuner hade svarat på en enkät: hemspråk fick
          </note>
          <note>
            4,4 och svenska fick 6,5 på en 7-gradig skala. Det talar sitt
            tydliga språk.
          </note>
          <note>
            Det här är ju fakta. Jag skall inte säga att det är fakta från
            ett visst ställe, för det ville ni inte höra, sade ni ju.
          </note>
          <note>
            Invandrarnas kultur hör ihop med deras språk.
          </note>
          <note>
            Bästa platsen att undervisa i hemspråk är i deras föreningsverksamhet.
            Det bästa är inte att det skall undervisas i 85 språk i vår skola,
            när vi inte har möjlighet att lära ut dem. Det viktigaste är svenska.
          </note>
          <note>
            Det är det språket de skall lära sig.
          </note>
          <note>
            Man måste hitta en ny form för undervisningen, där man prioriterar
            svenskan. Skall invandrarna ha jobb, vilket de skall ha, krävs
            det kunskaper i svenska språket.
          </note>
          <note>
            Detta har Arbetsmarknadsstyrelsens chef klart deklarerat tillsammans
            med Invandrarverkets chef i sin skrivelse till Birgit Friggebo.
            De har klart deklarerat vad det gäller. Jag förstår att det sedan
            tar tid att få igenom det här. Men jag är säker på att verkligheten
            kommer att springa i fatt oss ganska snabbt. Vi kan inte avsätta
            resurser till onödiga reformer. Vi måste börja prioritera. Det
            är hög tid att vi prioriterar svenska som andra språk.
          </note>
          <note>
            Prioriteten skall läggas på svenskundervisningen.
          </note>
          <note>
            Då får vi försöka finna nya former för hemspråksundervisningen.
            Vad jag kan se finns det ingen annan lösning.
          </note>
          <note type="speaker">
            Anf. 78 Statsrådet BEATRICE ASK (m):
          </note>
          <note>
            Herr talman! Jag hade inte tänkt att säga något mer, men jag
            måste ändå få ställa en fråga. Den får väl bli hängande i luften.
          </note>
          <note>
            Kan man ändå inte förstå behovet av studiehandledning på hemspråket,
            även om man har den åsikt som Claus Zaar har? Det måste vara oerhört
            centralt att alla elever kan hänga med i den viktiga undervisning
            som ges i vår skola. Det är en mycket stor del av hemspråksresurserna
            som används för studiehandledning.
          </note>
          <note>
            Hemspråksundervisningen konkurrerar inte med resten av undervisningen
            för den enskilde eleven.
          </note>
          <note>
            Det ges inte heller våldsamt mycket tid eller resurser till den
            enskilde invandrareleven. Det handlar om en eller två lektioner
            i veckan. I en majoritet av kommunerna sker åtminstone delar av
            undervisningen på eftermiddagen efter den vanliga undervisningen.
          </note>
          <note>
            På fritiden investerar invandrarbarnen i språkkunskaper som vi
            har nytta av, förutsatt att vi är beredda att ge den här undervisningen
            hög kvalitet. Det tycker jag att vi skall göra.
          </note>
          <note>
            Jag har också läst Kommunförbundets utredning.
          </note>
          <note>
            Den är mycket intressant och bra. Den ger en bild av hur det
            ser ut. Jag förstår inte varför man blir så förvånad över att
            de flesta som arbetar med detta, tycker att det allra viktigaste
            är att dessa barn kan läsa svenska. Då kan de ju ta del av undervisningen,
            umgås med sina kamrater, har lättare att få jobb osv.
          </note>
          <note>
            Jag tycker att hemspråksundervisningen har ganska hög placering
            på den sjugradiga skalan. Den visar att det finns en ganska stor
            insikt om att det är viktigt. Däremot ifrågasätter man -- och
            det möter man i nästan varje kollegierum -- när kostnaderna är
            orimliga eller organisationen sådan att den här undervisningen
            blir besvärlig för eleven eller skolan genom att den kolliderar
            med andra lektioner och andra ämnen eller när den strular till
            tillvaron i skolan i största allmänhet. Vi håller på att rätta
            till det.
          </note>
          <note>
            Kommunerna har under ett års tid arbetat med detta. De har kommit
            en bit på väg. Jag är övertygad om att vi kan komma vidare på
            den vägen. Det finns naturligtvis fortfarande behov av att spara
            resurser. Det skall aldrig ifrågasättas att detta är viktigt och
            nödvändigt i väldigt många fall för att vi skall nå ett bra resultat.
          </note>
          <note>
            Överläggningen var härmed avslutad.
          </note>
          <note>
            11 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1992/93:Jo6--Jo11 till jordbruksutskottet
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1992/93:82 Kapital för nya företag, m.m.
          </note>
          <note>
            1992/93:N17 av Lars Stjernkvist m.fl. (s,m,kds)
          </note>
          <note>
            1992/93:N18 av Maud Björnemalm m.fl. (s)
          </note>
          <note>
            1992/93:N19 av Lars Hedfors m.fl. (s)
          </note>
          <note>
            1992/93:N20 av Lennart Brunander m.fl.
          </note>
          <note>
            (c,s,m,fp,kds)
          </note>
          <note>
            1992/93:N21 av Ulla Pettersson (s)
          </note>
          <note>
            1992/93:N22 av Bengt-Ola Ryttar m.fl. (s)
          </note>
          <note>
            1992/93:N23 av Gunhild Bolander (c)
          </note>
          <note>
            1992/93:N24 av Karin Starrin (c)
          </note>
          <note>
            1992/93:N25 av Anders G Högmark och Jan-Olof
          </note>
          <note>
            Franzén (m)
          </note>
          <note>
            1992/93:N26 av Sverre Palm m.fl. (s)
          </note>
          <note>
            1992/93:N27 av Sven-Olof Petersson och Lars
          </note>
          <note>
            Petersson (c)
          </note>
          <note>
            1992/93:N28 av Magnus Persson m.fl. (s)
          </note>
          <note>
            1992/93:N29 av Birgitta Johansson m.fl. (s)
          </note>
          <note>
            1992/93:N30 av Kaj Larsson m.fl. (s)
          </note>
          <note>
            1992/93:N31 av Birger Andersson och Marianne
          </note>
          <note>
            Andersson (c)
          </note>
          <note>
            1992/93:N32 av Nils-Olof Gustafsson m.fl. (s)
          </note>
          <note>
            1992/93:N33 av Lars Werner m.fl. (v)
          </note>
          <note>
            1992/93:N34 av Carl Olov Persson och Ulf
          </note>
          <note>
            Björklund (kds)
          </note>
          <note>
            1992/93:N35 av Sten Söderberg (-)
          </note>
          <note>
            med anledning av prop. 1992/93:95 Lag om paketresor
          </note>
          <note>
            1992/93:L9 av Wiggo Komstedt (m)
          </note>
          <note>
            med anledning av prop. 1992/93:119 Ändringar i livsmedelslagen
            (1971:511) m.fl. lagar i anledning av EES-avtalet
          </note>
          <note>
            1992/93:L10 av Maj-Lis Lööw m.fl. (s)
          </note>
          <note>
            1992/93:L11 av Annika Åhnberg (-)
          </note>
          <note>
            1992/93:Jo12 av Jan Jennehag (v)
          </note>
          <note>
            Konstitutionsutskottets betänkanden
          </note>
          <note>
            1992/93:KU5 Författningsfrågor
          </note>
          <note>
            1992/93:KU6 Valfrågor, m.m.
          </note>
          <note>
            Finansutskottets betänkanden
          </note>
          <note>
            1992/93:FiU3 Kapital för tillväxt
          </note>
          <note>
            1992/93:FiU4 Den nya budgetprocessen
          </note>
          <note>
            Skatteutskottets betänkanden
          </note>
          <note>
            1992/93:SkU1 Höjd skatt på tobaksvaror
          </note>
          <note>
            1992/93:SkU6 Utlämnande av uppgifter från
          </note>
          <note>
            Tullverket till vissa myndigheter
          </note>
          <note>
            Lagutskottet betänkande
          </note>
          <note>
            1992/93:LU4 Inseminationsverksamheten i Sverige
          </note>
          <note>
            Utrikesutskottets betänkanden
          </note>
          <note>
            1992/93:UU2 Vissa frågor gällande Mellanöstern
          </note>
          <note>
            1992/93:UU7 Eritrea
          </note>
          <note>
            Kulturutskottets betänkanden
          </note>
          <note>
            1992/93:KrU4 Bevarande av kulturmiljöer m.m.
          </note>
          <note>
            1992/93:KrU5 Lokalfrågor
          </note>
          <note>
            1992/93:KrU6 Skydd för ortnamn
          </note>
          <note>
            Jordbruksutskottets betänkanden
          </note>
          <note>
            1992/93:JoU1 Tillsyn enligt djurskyddslagen, m.m.
          </note>
          <note>
            1992/93:JoU3 Naturvård
          </note>
          <note>
            1992/93:JoU5 Vatten- och luftvård
          </note>
          <note>
            Näringsutskottets betänkanden
          </note>
          <note>
            1992/93:NU4 Ändring i kreditupplysningslagen
          </note>
          <note>
            1992/93:NU5 Det svenska elsäkerhetsarbetet
          </note>
          <note>
            1992/93:NU6 Allmänna pensionsfondens verksamhet år 1991
          </note>
          <note>
            Bostadsutskottets betänkanden
          </note>
          <note>
            1992/93:BoU1 Ändringar i fastighetsbildningslagen
          </note>
          <note>
            1992/93:BoU2 Vissa renhållningsfrågor
          </note>
          <note>
            1992/93:BoU3 Den regionala indelningen
          </note>
          <note>
            13 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 19 november
          </note>
          <note type="speaker">
            1992/93:46 av Sten Andersson i Malmö (m) till statsrådet Ulf
            Dinkelspiel om narkotikakontrollen vid ett EG-medlemskap:
          </note>
          <note>
            Undertecknad är en stark EG-anhängare men inser samtidigt att
            ett medlemskap inom vissa områden innebär nackdelar jämfört med
            nuvarande situation. Det område jag avser är svårigheten att bedriva
            en effektiv narkotikakontroll och då avses närmast tullens möjligheter
            att ingripa mot narkotikasmuggling vid Sveriges gränser.
          </note>
          <note>
            EG:s passfrihet och rörlighet över gränserna innebär att tullen
            inte längre spontant, som i dag, kan kontrollera en inresandes
            bagage eller fordon.
          </note>
          <note>
            Enligt vad jag uppfattat kan tullen framöver endast göra kontroller
            vid befogad misstanke till skillnad mot nu då allmänna stickprovskontroller
            alltid kan göras. Mellan de nordiska länderna har det länge varit
            passfrihet. Detta har fungerat utmärkt och ändå har tullen kunnat
            göra stickprovskontroller.
          </note>
          <note>
            Det är dessutom ingen hemlighet att en stor del av vår ''knarkimport''
            kommer från länder inom nuvarande EG.
          </note>
          <note>
            Nu kan det sägas att EG effektivare kan bekämpa narkotika genom
            ett utökat internationellt polisiärt samarbete. Detta är dock
            ytterst tveksamt. Det har sedan länge funnits ett sådant samarbete
            och resultatet vet vi dess värre. Det räcker med att gå ner till
            Sergels torg och bevittna de där förekommande mänskliga och sociala
            katastroferna. Enligt tillgänglig statistik är tullens narkotikabeslag
            vid våra gränser vida överstigande de som görs av polisen. Detta
            är lättförklarligt, att bekämpa den narkotikahantering som redan
            finns inne i landet är mycket svårare än att ha en effektiv gränskontroll.
          </note>
          <note>
            Är statsrådet beredd att medverka inom EG så att tullens möjligheter
            att upptäcka narkotikasmuggling även efter ett svenskt EG-
          </note>
          <note>
            medlemskap inte försämras?
          </note>
          <note>
            14§ Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 19 november
          </note>
          <note type="speaker">
            1992/93:211 av Sylvia Lindgren (s) till justitieministern om
            datalistor över skatteskulder:
          </note>
          <note>
            Länsstyrelsen i Stockholm med landshövding Ulf
          </note>
          <note>
            Adelsohn i spetsen hävdar att oseriösa taxiägare klarar sig undan
            samhällets kontroll och åtgärder därför att Justitiedepartementet
            vägrar länsstyrelsen rätt att få ut datalistor från
          </note>
          <note>
            Riksskatteverket.
          </note>
          <note>
            Tänker justitieministern vidta åtgärder så att länsstyrelsen
            får ta del av datalistor med skatterestantier?
          </note>
          <note type="speaker">
            1992/93:212 av Nils T Svensson (s) till näringsministern om Sveriges
            Turistråds resedatabas:
          </note>
          <note>
            I kulturutskottets betänkande om avvecklingen av
          </note>
          <note>
            Sveriges Turistråd framhölls att
          </note>
          <note>
            ''Turistdelegationen bör även ha befogenhet att anslå medel för
            mera långsiktig kunskapsuppbyggnad i den mån den bedömer så erfordras
            inte bara för branschen utan även för myndighetsbehov. I detta
            uppdrag ingår att ombesörja erforderlig statistik -- -- --''
          </note>
          <note>
            Vad avser statsrådet vidta för åtgärder så att den turist- och
            resedatabas som Sveriges Turistråd byggt upp kan fortsätta sin
            verksamhet?
          </note>
          <note>
            1992/93:213 av Sten-Ove Sundström (s) till kommunikationsministern
            om postens organisationslösningar:
          </note>
          <note>
            Posten genomför nu stora organisationsförändringar, det gäller
            bl.a. en ytterligare utredning och granskning av terminalorten
            i norra Sverige. Enligt de preliminära planerna ska Umeå bli terminalort
            för norra delen.
          </note>
          <note>
            Det är ett förslag som verkar ytterst märkligt. Om
          </note>
          <note>
            Umeå blir terminalort kommer posten att flygas till och från
            Umeå. Varje dygn går minst fyra plan från
          </note>
          <note>
            Luleå och ett från Kiruna mellan kl. 18.00 och 21.00
          </note>
          <note>
            månad--fredag. Varje natt mellan kl. 02.00 och
          </note>
          <note>
            05.00 går lika många tillbaka till Luleå och Kiruna.
          </note>
          <note>
            45 % av den post som flygs från Norrbotten till
          </note>
          <note>
            Västerbotten skall flygas tillbaka till Norrbotten.
          </note>
          <note>
            Dessutom kommer den post som i dag transporteras med järnväg
            att överföras till landsvägstransporter.
          </note>
          <note>
            Jag vill därför fråga kommunikationsministern:
          </note>
          <note>
            Avser kommunikationsministern att vidta några åtgärder så att
            postens planer på terminaler och åtföljande transportlösningar
            stämmer överens med de beslut som riksdagen fattat om miljövänliga
            och samhällsekonomiska transporter?
          </note>
          <note>
            1992/93:214 av Lars Petersson (c) till statsrådet Bo
          </note>
          <note>
            Lundgren om offentliganställdas möjlighet till egen verksamhet:
          </note>
          <note>
            Offentlig verksamhet är inne i en intensiv förändringsfas. Nya
            driftsformer med t.ex.
          </note>
          <note>
            intäktsfinansiering i stället för bidrag prövas inom kommuner
            och landsting. I detta sammanhang stimuleras anställda att t.ex.
            driva verksamhet genom entreprenad, kooperativ som entreprenör
            eller som enskild firma med förre arbetsgivaren som en av kunderna.
          </note>
          <note>
            Den som väljer att pröva på egen verksamhet med sin arbetsgivares
            goda minne, t.ex. genom något års tjänstledighet har på sina håll
            svårt att få skattemyndigheterna att acceptera denna nya roll.
          </note>
          <note>
            När någon skall pröva på egen verksamhet skall det ske fullt
            ut med t.ex. egen inbetalning av olika sociala avgifter. Nuvarande
            skattelagstiftning lägger uppenbarligen hinder i vägen i detta
            avseende.
          </note>
          <note>
            Jag vill därför fråga skatteministern:
          </note>
          <note>
            Vilka förändringar i skattelagstiftningen är regeringen beredd
            att vidta för att underlätta för offentliganställda att fullt
            ut driva egen verksamhet?
          </note>
          <note>
            1992/93:215 av Ian Wachtmeister (nyd) till statsministern om
            illegal invandring från Ryssland m.m.:
          </note>
          <note>
            Enligt en undersökning utförd av Universitetet i
          </note>
          <note>
            Rotterdam vill 20 miljoner människor från det forna Sovjet emigrera
            till väst. Sverige hamnar på andra plats efter USA bland länder
            man vill slå sig ned i.
          </note>
          <note>
            Nu har upplösningen i Ryssland gått så långt att man på åtta
            dagar för 100 amerikanska dollar kan köpa ett äkta ryskt pass.
            Svenska ambassaden i
          </note>
          <note>
            Moskva kan inte vägra utfärda visum till personer som köpt ryska
            pass. Allt som krävs är en inbjudan från en svensk privatperson.
            Sådana inbjudningar kan på enkelt sätt ordnas av flyktingsmugglare
            i
          </note>
          <note>
            Sverige. Med ett besöksvisum kan en person stanna i Sverige upp
            till 90 dagar för att sedan stanna illegalt i landet. Under tiden
            blir dessa personer för sin försörjning hänvisade till antingen
            svart arbete, kriminell verksamhet, eller bådadera.
          </note>
          <note>
            Flyktingar från Irak, Iran och Afrika berättar hur de betalat
            astronomiska summor i dollar till människosmugglare för att komma
            till Sverige via
          </note>
          <note>
            Ryssland eller Baltikum. Den dumma och oklara svenska flyktingpolitiken
            fortsätter att uppmuntra till organiserad människosmuggling. Med
            regeringens goda minne?
          </note>
          <note>
            Denna fråga har mycket stor betydelse och spänner över flera
            departement. Därför ställs den till statsministern.
          </note>
          <note>
            Vilka åtgärder ämnar regeringen vidta för att göra det möjligt
            att hantera en situation med omfattande illegal invandring från
            eller via Ryssland och
          </note>
          <note>
            Baltikum?
          </note>
          <note>
            1992/93:216 av Carl Fredrik Graf (m) till statsrådet
          </note>
          <note>
            Bo Lundgren om reglerna om tulltillägg:
          </note>
          <note>
            Frågan om tulltillägget behandlades senast av vårriksdagen, med
            anledning av SkU betänkande nr 17. Utskottet ansåg att det fanns
            skäl som motiverade en ny prövning av reglerna om tulltillägg.
            Detta blev även riksdagens beslut. Det skulle ankomma på regeringen
            att på nytt pröva frågan och därefter redovisa resultatet för
            riksdagen.
          </note>
          <note>
            Vilka åtgärder har statsrådet vidtagit med anledning av riksdagens
            beslut?
          </note>
          <note type="speaker">
            1992/93:217 av Sten Andersson i Malmö (m) till näringsministern
            om varvsstödet:
          </note>
          <note>
            Kockums AB i Malmö har i samband med omstruktureringen inom Cityvarvet
            AB i Göteborg övertagit Öresundsvarvet i Landskrona. Enligt information
            skall det 5-procentiga kontantstödet till civilt fartygsbygge
            i Sverige helt försvinna vid kommande årsskifte.
          </note>
          <note>
            Inom EG har man däremot kommit överens om att varvsstöden skall
            vara helt avvecklade till år 1996.
          </note>
          <note>
            Våra konkurrenter inom EG och Nordeuropa har i dag högre subventioner
            än våra 5 %. I Norge,
          </note>
          <note>
            Danmark och västra Tyskland är varvssubventionerna runt 10 %
            och betydligt högre i östra Tyskland under där pågående varvsomstruktureringsfas.
          </note>
          <note>
            Förvisso är subventioner på sikt av ondo. Men det kan ifrågasättas
            om svenska varv, framför allt i dagens arbetsmarknadsläge, skall
            ha sämre konkurrensförmåga än våra utländska konkurrenter.
          </note>
          <note>
            Är statsrådet beredd att medverka till att svenska varvs subventioner
            avvecklas i samma takt som gäller inom Norden och EG?
          </note>
          <note>
            1992/93:218 av Pär Granstedt (c) till statsrådet
          </note>
          <note>
            Görel Thurdin om Rödkobbsleden och miljön:
          </note>
          <note>
            Frågan om färjetrafikens utformning genom
          </note>
          <note>
            Stockholms skärgård har varit föremål för utredning. Bl.a. har
            förslaget om en ny led --
          </note>
          <note>
            Rödkobssleden åter aktualiserats. Med hänvisning till de stora
            miljövärden som står på spel önskar jag ställa följande fråga
            till statsrådet Thurdin:
          </note>
          <note>
            Vilka åtgärder ämnar statsrådet vidta för att säkerställa att
            färjetrafiken genom Stockholms skärgård får bästa möjliga utformning
            ur miljösynpunkt?
          </note>
          <note type="speaker">
            1992/93:219 av Rolf L Nilson (v) till socialministern om biståndet
            till handikappade:
          </note>
          <note>
            I ett delbetänkande från handikapputredningen slogs fast det
            felaktiga i att handikappades ekonomi måste vara på socialbidragsnivå
            för att ett bistånd skall kunna utgå. Det gjordes också en klar
            distinktion mellan ekonomiskt bistånd som skyddsnät och annat
            bistånd för att handikappade skulle kunna ges möjligheter att
            delta i samhällets gemenskap och leva som andra. Hemhjälp, assistans,
            färdtjänst m.m. skall utgå oberoende av andra ekonomiska förhållanden.
            Den parlamentariskt sammansatta gruppen kom också med förslag
            till utformning av en lagparagraf i socialtjänstlagen som skulle
            reglera annat bistånd.
          </note>
          <note>
            En kraftig majoritet av remissinstanserna stödde utredningsförslaget.
          </note>
          <note>
            Nu har några kommuner frångått de principer som bör gälla. Detta
            har t.ex. skett i Lindesberg, där man behovsprövar färdtjänsten.
            Liknande prövningar är aktuella i några andra kommuner.
          </note>
          <note>
            Min fråga till socialministern är därför:
          </note>
          <note>
            Vilka åtgärder kommer regeringen vidta för att handikapputredningens
            intentioner för bistånd skall följas i kommunerna?
          </note>
          <note>
            1992/93:220 av Thommy Ohlsson (v) till kommunikationsministern
            om kraven på att SJ
          </note>
          <note>
            visar vinst:
          </note>
          <note>
            SJ befinner sig i kris. Många anställda varslas om uppsägning
            och verksamheter hotas av nedläggning.
          </note>
          <note>
            En bidragande orsak till problemen är de vinstkrav som staten
            ställer på SJ. Ett rimligt krav är att minska vinstkraven under
            den pågående lågkonjunkturen.
          </note>
          <note>
            Jag vill därför fråga kommunikationsministern:
          </note>
          <note>
            Kommer kommunikationsministern verka för att vinstkraven på SJ
            minskar under den pågående lågkonjunkturen?
          </note>
          <note type="speaker">
            1992/93:221 av Thommy Ohlsson (v) till kommunikationsministern
            om SJ:
          </note>
          <u who="unknown" xml:id="i-2cb0d57f2930941c-0">
            <seg>
              s persontrafik på sträckan Karlstad--Kil--Göteborg:
            </seg>
          </u>
          <note>
            För någon månad sedan gjordes ett utspel från SJ
          </note>
          <note>
            om att persontrafiken sträckan Karlstad--Kil--
          </note>
          <note>
            Göteborg skulle läggas ned.
          </note>
          <note>
            En eventuell nedläggning skulle få negativa konsekvenser för
            både Värmland och Dalsland.
          </note>
          <note>
            Bl.a. skulle Säffle och Åmål bli utan tågtrafik.
          </note>
          <note>
            Jag vill därför fråga kommunikationsministern:
          </note>
          <note>
            Vilka åtgärder avser regeringen vidta med anledning av dessa
            planer?
          </note>
          <note type="speaker">
            1992/93:222 av Lars Björkman (m) till miljöministern om miljön
            och bilmotorer:
          </note>
          <note>
            Ny svensk bilavgasförordning träder i kraft under
          </note>
          <note>
            1993. Tre miljöklasser har inrättats för dieselmotorer på över
            150 kW och fordons totalvikt över sju ton.
          </note>
          <note>
            I dag finns svensktillverkade motorer som fyller kraven för miljöklass
            Mk 1, skattesats 0 kr.
          </note>
          <note>
            Den nya förordningen, som går längre än vad som gäller inom EG,
            kräver dessutom att tillverkarna skall lämna en hållbarhetsgaranti
            som gäller åtta år framåt. Klarar tillverkaren inte detta tilläggskrav
            uttas en högsta miljöskatteavgift om 65 000 kr.
          </note>
          <note>
            Denna regel kan leda till att presumtiva köpare, då inte miljöavgiften
            reduceras vid val av den ur miljösynpunkt bästa motorn, i stället
            väljer ett billigare alternativ. Förloraren blir då vår MILJÖ.
          </note>
          <note>
            Vilka åtgärder är miljöministern beredd att medverka till för
            att stimulera inköp av de ur miljösynpunkt bästa motorerna?
          </note>
          <note type="speaker">
            1992/93:223 av Margareta Israelsson (s) till socialministern
            om informationen om FN:
          </note>
          <u who="unknown" xml:id="i-2cb0d57f2930941c-1">
            <seg>
              s barnkonvention:
            </seg>
          </u>
          <note>
            I samband med den svenska ratificeringen av FN:s barnkonvention
            beslutade den dåvarande socialdemokratiska regeringen att införa
            stimulansmedel för informationsinsatser kring konventionen. Dessa
            uppgick till sammanlagt 30
          </note>
          <note>
            miljoner kronor och utgick under tre år.
          </note>
          <note>
            Nu är pengarna från allmänna arvsfonden slut. Den konvention
            som det tog diplomater och politiker tio år att författa fick
            barnen och deras organisationer tre år på sig att förstå.
          </note>
          <note>
            Mot bakgrund av detta vill jag fråga socialministern:
          </note>
          <note>
            Vilka åtgärder avser ministern vidta för att garantera att informationsinsatserna
            fortsätter?
          </note>
          <note type="speaker">
            1992/93:224 av Hans Göran Franck (s) till utrikesministern om
            stödet till offer för konflikten i det forna Jugoslavien:
          </note>
          <note>
            Den vettlösa konflikten i det forna Jugoslavien får ödeläggande
            konsekvenser för civilbefolkningen genom att förorsaka oändligt
            mänskligt lidande och ett ökande antal flyktingar. Antalet flyktingar
            i det forna Jugoslavien är nu mer än två miljoner. De flesta av
            dem kommer att möta vintern utan elektricitet, varma kläder, bostäder,
            bränsle för värme och matlagning och utan mat. Utan omedelbar
            hjälp kommer hundratusentals personer, däribland många barn, att
            dö av köld och hunger denna vinter. Vi måste göra allt som står
            i vår makt för att hjälpa dessa människor att överleva vintern.
            Behovet av tillfälliga bostäder och annat skydd för flyktingarna
            är särskilt stort. Det är angeläget att ytterligare ansträngningar
            görs för att förmå parterna i konflikten att tillåta framkomsten
            för humanitär hjälp till den behövande befolkningen och att söka
            stoppa ogärningarna och förbrytelserna.
          </note>
          <note>
            Därför vill jag fråga utrikesminister af Ugglas:
          </note>
          <note>
            Vad kommer regeringen att göra för egen del, via
          </note>
          <note>
            ESK och Europarådets ministerkommitté för att öka det humanitära
            stödet för konfliktens offer och för att stoppa övergreppen?
          </note>
          <note type="speaker">
            1992/93:225 av Wiggo Komstedt (m) till justitieministern om utländska
            medborgare och verkställighet av brottmålsdomar:
          </note>
          <note>
            Vilka åtgärder avser statsrådet vidta för att utländska medborgare
            kan kvarhållas i landet i avvaktan på att brottmålsdomar kan verkställas?
          </note>
          <note>
            den 20 november
          </note>
          <note type="speaker">
            1992/93:226 av Margareta Viklund (kds) till statsrådet Alf Svensson
            om Burundi:
          </note>
          <note>
            Burundi har varit en enpartistat sedan 1966, då monarkin slopades.
            En ny flerpartiförfattning godkändes i en folkomröstning den 9
            mars 1992. I
          </note>
          <note>
            april fick Burundi en ny regering som skall leda landet fram
            till planerade allmänna val nästa år.
          </note>
          <note>
            Vilka åtgärder är Sverige berett att vidta för att stödja demokratiseringsarbetet
            i Burundi?
          </note>
          <note type="speaker">
            1992/93:227 av John Andersson (v) till justitieministern om vapenlagen
            och EG:
          </note>
          <u who="unknown" xml:id="i-2cb0d57f2930941c-2">
            <seg>
              s s.k.
            </seg>
          </u>
          <note>
            vapendirektiv:
          </note>
          <note>
            Det s.k. vapendirektivet beslutades av EG:s ministerråd i juni
            1991. Direktivet träder i kraft den
          </note>
          <note>
            1 januari 1993, och gäller för Sverige i samma ögonblick som
            EES-avtalet börjar gälla. Om drygt en månad kommer vi att ha dels
            ett direktiv, dels vårt lands vapenlag.
          </note>
          <note>
            Med anledning av detta vill jag fråga justitieministern:
          </note>
          <note>
            Hur kommer regeringen att hantera denna situation?
          </note>
          <note>
            1992/93:228 av Lennart Brunander (c) till statsrådet
          </note>
          <note>
            Ulf Dinkelspiel om svensk tekopolitik:
          </note>
          <note>
            Riksdagen har nu godkänt EES-avtalet vilket ger svensk industri
            fullt ut tillgång till hela den europeiska marknaden. Men så är
            det inte för den svenska tekoindustrin, den är diskriminerad beroende
            på att den svenska tekopolitiken inte stämmer överens med EG:s
            politik på detta område.
          </note>
          <note>
            Det är enligt min mening nu bråttom att ändra de svenska reglerna
            för lågprisimporten och andra regler som är hämmande för tekohandeln
            mellan
          </note>
          <note>
            Sverige och EG-länderna.
          </note>
          <note>
            Jag anhåller att få ställa följande fråga till statsrådet:
          </note>
          <note>
            Är regeringen nu beredd att ändra den svenska tekopolitiken så
            att våra svenska tekoföretag ges samma möjligheter som tekoföretag
            inom EG?
          </note>
          <note>
            15 § Kammaren åtskildes kl. 13.39.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 4 §
            anf. 32 (delvis),
          </note>
          <note>
            av talmannen därefter t.o.m. 8 § anf. 59 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
