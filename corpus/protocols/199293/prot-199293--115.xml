<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--115</head>
          <docDate when="1993-05-25">1993-05-25</docDate>
        </div>
      </front>
      <body>
        <div>
          <note>
            1 § Meddelande om frågestunden den 1 juni
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Med anledning av pingsthelgen skall frågor till frågestunden
            tisdagen den 1 juni lämnas in senast torsdagen den 27 maj kl.
            10.00.
          </note>
          <note>
            2 § Avsägelse
          </note>
          <note>
            Tredje vice talmannen meddelade att Georg
          </note>
          <note>
            Andersson (s) avsagt sig uppdraget att vara ledamot i den svenska
            delegationen till
          </note>
          <note>
            Parlamentariska församlingen i konferensen om säkerhet och samarbete
            i Europa (ESK).
          </note>
          <note>
            Kammaren biföll denna avsägelse.
          </note>
          <note>
            3 § Justering av protokoll
          </note>
          <note>
            Justerades protokollet för den 18 maj.
          </note>
          <note>
            4 § Svar på fråga 1992/93:659 om behörighetsregler för socionomer
            m.m.
          </note>
          <note>
            Anf. 2 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Ewa Hedkvist Petersen har frågat mig om jag avser
            påbörja den översyn av behörighetsoch legitimationsregler för
            olika yrkesgrupper som riksdagen beställt för ett halvt år sedan.
          </note>
          <note>
            Arbetet med direktiven för den samlade översyn av legitimationer
            och andra behörighetsföreskrifter som regeringen tidigare har
            aviserat och som socialutskottet också har tagit upp i betänkande
          </note>
          <note>
            1992/93:SoU1 pågår för närvarande inom departementet. Avsikten
            är att utredningen skall kunna tillkallas inom kort.
          </note>
          <note>
            Låt mig därtill med anledning av vad Ewa Hedkvist
          </note>
          <note>
            Petersen anför om kompetensen i socialt arbete säga några ord
            om det.
          </note>
          <note>
            I direktiven (dir. 1991:50) till Kommittén för översyn av socialtjänstlagen
          </note>
          <note>
            (Socialtjänstkommittén) tas frågan om socionomutbildningen upp.
            ''Kommittén bör inom ramen för sitt arbete förbereda en kommande
            översyn av utbildningen genom att summera de krav och önskemål
            om en förändrad utbildning som finns hos kommunerna och de fackliga
            organisationerna. Kommittén bör därutöver vara oförhindrad att
            anlägga principiella synpunkter på den framtida socionomutbildningens
            innehåll och inriktning.''
          </note>
          <note>
            Kommittén har för sin del mot bakgrund härav beslutat att ta
            upp utbildnings- och kompetensfrågorna ur ett bredare perspektiv.
          </note>
          <note>
            Utöver grundutbildningen kommer t.ex. behovet av vidareutbildning
            att uppmärksammas.
          </note>
          <note>
            Diskussionerna kan också komma att vidgas till andra yrkeskategorier
            inom socialtjänsten.
          </note>
          <note>
            Under tiden är det naturligtvis angeläget att på olika sätt dels
            kontrollera att kvaliteten i det sociala arbetet inte sänks, dels
            att de brister som påtalats bl.a. av frågeställaren åtgärdas.
          </note>
          <note>
            Socialstyrelsen arbetar med flera olika projekt vars syfte är
            att höja kompetensen inom socialtjänsten.
          </note>
          <note>
            Bl.a. kan nämnas uppdraget om barns villkor, som
          </note>
          <note>
            Socialstyrelsen fick under hösten 1992, samt uppdraget att ta
            fram ett åtgärdsprogram för att höja kompetensen i arbetet med
            barn inom individoch familjeomsorgen. Socialstyrelsen har bl.a.
          </note>
          <note>
            initierat en 20-poängs vidareutbildning för socionomer vid Stockholms,
            Lunds och Umeå universitet.
          </note>
          <note>
            När det gäller anställning av socialsekreterare utan adekvat
            kompetens är det en viktig uppgift för länsstyrelserna i deras
            tillsynsarbete att följa upp, kontrollera och påtala eventuella
            brister inom socialtjänsten.
          </note>
          <note type="speaker">
            Anf. 3 EWA HEDKVIST PETERSEN (s):
          </note>
          <note>
            Herr talman! Jag vill börja med att tacka socialministern för
            svaret på min fråga. Det är mycket tillfredsställande att socialministern
            liksom jag anser att kompetensen i socialt arbete måste hållas
            mycket hög och att de som söker socialtjänstens bistånd möter
            personer med god kompetens.
          </note>
          <note>
            Som jag skrev i min fråga finns det nu tyvärr kommuner som snabbutbildar
            socialarbetare och som avser att anställa socialarbetare utan
            adekvat utbildning. Det är naturligtvis inte alls tillfredsställande.
            Den som söker socialtjänstens bistånd, en vuxen eller kanske ett
            barn som är i en svår situation, har rätt att kräva att få möta
            kvalificerade socialarbetare.
          </note>
          <note>
            Jag vill därför understryka att, som socialministern säger i
            sitt frågesvar, länsstyrelserna i sitt tillsynsarbete måste följa
            upp vad som händer ute i kommunerna, så att kompetensen inte på
            något sätt urholkas.
          </note>
          <note>
            Jag tycker också att det ur rättssäkerhetssynpunkt är mycket
            viktigt att kompetensen hålls hög.
          </note>
          <note>
            Rättssäkerheten riskerar faktiskt att urholkas och att bli satt
            åt sidan om inte personalen har goda kunskaper om den svenska
            lagstiftningen. Jag tycker att detta gäller särskilt beträffande
            barn, som inte själva kan föra sin talan på samma sätt som vuxna.
          </note>
          <note>
            Vi ser nu en nedrustning i många kommuner även på skolans område,
            när det gäller skolhälsovårdspersonalen. Med anledning av det
            är det särskilt viktigt att socialtjänsten kan erbjuda barnen
            den kompetens som de behöver, om de är i en svår situation.
          </note>
          <note>
            Jag vill till slut fråga socialministern när han avser att tillsätta
            utredningen på detta område. Han säger att det skall ske inom
            kort, men jag skulle också vilja höra något om de direktiv som
            kommer.
          </note>
          <note>
            Anf. 4 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag kan i dag inte ge något mer precist besked.
            Vi arbetar med detta inom departementet, och som jag sagt räknar
            vi med att tillsätta utredningen inom kort. Det handlar om att
            se över eventuella behörighetsregler för många olika yrkeskategorier,
            inte bara för socionomer utan också för flera andra kategorier
            som är berörda.
          </note>
          <note>
            Den fråga som man kan fundera på är om man skall ta ett vidare
            principiellt grepp över vilka grupper som skall få legitimationer
            från Socialstyrelsen eller från andra håll. Dessa principiella
            frågor funderar vi nu på, och utredningen kommer, som sagt, att
            tillsättas inom kort.
          </note>
          <note type="speaker">
            Anf. 5 EWA HEDKVIST PETERSEN (s):
          </note>
          <note>
            Herr talman! Det är mycket glädjande att höra att den kommer
            inom kort. Jag hoppas också att socialministern i samband med
            att han skriver direktiven överväger den situation som vi nu är
            i och som har förändrats sedan vi motionerade om legitimation
            av socionomer, nämligen genom att vissa kommuner i besparingstider
            verkar vara villiga att pruta på kraven på kompetens. Detta förhållande
            måste tas i beaktande när man skriver direktiven, så att inte
            de som bäst behöver samhällets skydd och stöd, vuxna men också
            särskilt barn, hamnar i kläm när kommunerna beslutar om sina besparingar.
          </note>
          <note>
            Anf. 6 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det finns många aspekter på detta som jag tycker
            är viktiga att beakta. Legitimation är en viktig aspekt. Till
            det kommer utbildningen av socionomer. Det har kommit en hel del
            klagomål på den både från arbetsgivarsidan och från de fackliga
            organisationerna, och det ligger i socialtjänstkommitténs uppdrag
            att se över utbildningen av socionomer.
          </note>
          <note>
            Jag hade i ett skede vissa förhoppningar om att redan i årets
            högskoleproposition kunna föreslå en förlängning av utbildningen
            av socionomer, men vi kom efter en del överväganden fram till
            att det var bättre att avvakta socialtjänstkommitténs betänkande.
          </note>
          <note>
            Till detta kommer den fråga som jag berör i mitt svar, nämligen
            tillsynen av de socialsekreterare som tillsätts nu. Också jag
            har hört talas om fall där personer som kommer från andra områden
            efter snabbutbildning har placerats på sådana här arbetsuppgifter.
            Det är i regel inte lämpligt, även om det naturligtvis kan förekomma
            arbetsuppgifter som kan klaras också av vidareutbildade förskollärare.
            Men det är på denna punkt som länsstyrelserna har en viktig tillsynsuppgift.
          </note>
          <note type="speaker">
            Anf. 7 EWA HEDKVIST PETERSEN (s):
          </note>
          <note>
            Herr talman! Jag vill bara till slut tillägga att också jag tycker
            att det är viktigt att socionomutbildningen förlängs och att det
            finns vidareutbildningsmöjligheter för socionomer. Det är de som
            möter de människor som bäst behöver socialtjänstens kvalificerade
            bistånd och stöd. Än en gång tack för svaret.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:676 om internationella adoptioner
          </note>
          <note>
            Anf. 8 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Margareta Israelsson har frågat mig om jag är beredd
            att vidta några åtgärder för att förbättra möjligheterna till
            internationella adoptioner.
          </note>
          <note>
            I mitten av 1980-talet skedde ca 1 500 adoptioner per år. Därefter
            gick antalet adoptioner ner, för att nå ett bottenläge år 1989
            med drygt 800 adoptioner.
          </note>
          <note>
            Efter det har antalet adoptioner åter ökat och förefaller nu
            ligga på en stabil nivå på drygt 1 100
          </note>
          <note>
            stycken per år.
          </note>
          <note>
            Den bilden tycker jag inte ger någon anledning till oro. Det
            som också har hänt är att adoptionsorganisationernas köer av väntande
            föräldrar under senare år har minskat så att det nu i vissa fall
            inte finns några väntetider alls.
          </note>
          <note>
            Orsakerna till att färre föräldrar ställer sig i kö för att få
            adoptera är dåligt kända. En orsak kan givetvis vara den osäkerhet
            den ekonomiska krisen ger. En annan kan vara de snabbt förbättrade
            metoderna att medicinskt hjälpa ofrivilligt barnlösa att få barn.
          </note>
          <note>
            Riksdagen har nyligen beslutat om storleken på det bidrag som
            utgår till föräldrar som adopterar barn utomlands. Jag ser inte
            några skäl att nu föreslå ändringar av bidragsnivån, men jag kommer
            givetvis att även fortsättningsvis följa utvecklingen med uppmärksamhet.
          </note>
          <note type="speaker">
            Anf. 9 MARGARETA ISRAELSSON (s):
          </note>
          <note>
            Herr talman! Jag ber inledningsvis att få tacka socialministern
            för svaret på min fråga. Man kan ha vilken synpunkt man vill i
            frågan om internationella adoptioner. Jag tycker emellertid personligen
            att det är positivt att vi ger ett ekonomiskt bidrag som gör det
            möjligt eller, rättare sagt, inte så betungande att klara av de
            dryga kostnader som det innebär att genomföra en internationell
            adoption.
          </note>
          <note>
            Som jag skrev i min fråga var bidraget då det infördes knutet
            till en uppskattad kostnad. Det var inledningsvis 20 000 kr, vilket
            skulle motsvara hälften av de beräknade utgifterna. Som socialministern
            nämnde höjdes beloppet ganska nyligen, 1991, till 24 000 kr. Men
            efter kronans fall och i och med det faktum att allt fler länder
            vill ha betalt i dollar, blir det allt besvärligare för dem som
            önskar bli föräldrar att klara av en internationell adoption.
          </note>
          <note>
            Jag är inte ute efter att skapa en kö av väntande föräldrar.
            Man kan tycka vad man vill om det faktum att kön minskar. Jag
            tror att ett skäl är att många tycker att kostnaderna blir alltför
            höga. Jag vill vädja till socialministern att sända en tanke till
            dem som önskar bli föräldrar och som inte tycker att medicinska
            metoder att hjälpa ofrivilligt barnlösa är någonting som skulle
            hjälpa dem.
          </note>
          <note>
            Anf. 10 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är självklart att jag ofta skänker dem en tanke.
            Vi får följa utvecklingen. Just nu finns inga symtom på någon
            kraftig nedgång.
          </note>
          <note>
            Självfallet kommer beloppsgränsen, 24 000 kr, att justeras igen
            så småningom. Riksdagen har nyligen fattat beslut om att den skall
            ligga fast för det kommande budgetåret. Det blir inte aktuellt
            att göra någon justering förrän nästnästa budgetår.
          </note>
          <note type="speaker">
            Anf. 11 MARGARETA ISRAELSSON (s):
          </note>
          <note>
            Herr talman! Jag tycker att det är bra om socialministern vill
            återkomma i denna fråga. Det handlar inte om några mängder av
            föräldrar. Jag tror inte att en höjning av detta bidrag, som ändå
            är ganska litet, skulle innebära att man skapar köer och därmed
            digra kostnader. Jag hoppas att det faktum att socialministern
            vill följa frågan också betyder att man tar en fundering över
            skälet till att så få i dag ansöker om internationell adoption.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:694 om principerna för lokalisering
            av nya myndigheter
          </note>
          <note>
            Anf. 12 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Birger Andersson har frågat mig i vilken utsträckning
            jag har följt och i vilken utsträckning jag kommer att följa riksdagens
            uttalade principer för lokalisering av nya myndigheter.
          </note>
          <note>
            Riksdagen beslutade i december 1992 att ansvaret för vård enligt
            12 § lagen (1990:52) med särskilda bestämmelser om vård av unga
            (LVU) och lagen
          </note>
          <note>
            (1988:870) om vård av missbrukare i vissa fall
          </note>
          <note>
            (LVM) skulle övergå till staten fr.o.m. den 1 juli
          </note>
          <note>
            1993. Statens institutionsstyrelse skall inrättas med uppgift
            att svara för planering och drift av de aktuella hemmen.
          </note>
          <note>
            Verksamheten vid Statens institutionsstyrelse kommer att vara
            starkt decentraliserad till mer än
          </note>
          <note>
            70 institutioner lokaliserade över hela landet med sammanlagt
            närmare 3 000 anställda varav endast ett fyrtiotal är anställda
            i den centrala delen.
          </note>
          <note>
            Organisationskommittén för ändrat huvudmannaskap för vissa institutioner
            hade enligt sina direktiv bl.a. att föreslå lokaliseringsort för
            den centrala delen av Statens institutionsstyrelse.
          </note>
          <note>
            För kommittén har regeringens direktiv om att redovisa verksamhetens
            regionalpolitiska konsekvenser gällt. I dessa direktiv anges att
            kommittéer och särskilda utredare bör belysa regionalpolitiska
            konsekvenser av sina förslag och därvid särskilt beakta bl.a.
            hur förslagen påverkar sysselsättningen och den offentliga servicen
            i olika delar av landet. Kommittén har också haft i uppdrag att
            redovisa överväganden om decentralisering och lokalisering utanför
            Stockholmsregionen.
          </note>
          <note>
            Kommittén beslutade vid sammanträde den 9 mars
          </note>
          <note>
            1993 att föreslå Stockholm som lokaliseringsort för den centrala
            enheten. Beslutet var enhälligt.
          </note>
          <note>
            Underlag för beslutet var en omfattande utredning baserad på
            de direktiv som kommittén hade för sitt arbete.
          </note>
          <note>
            Organisationskommittén har, i linje med riksdagens allmänna principer
            för omlokalisering m.m., ingående prövat förutsättningarna att
            välja annan lokaliseringsort än Stockholm. I
          </note>
          <note>
            Organisationskommitténs överväganden framkom tydligt att de sammanlagda
            krav som kan ställas på den nya myndigheten knappast kan uppfyllas
            vid en placering av den centrala enheten utanför
          </note>
          <note>
            Stockholm.
          </note>
          <note>
            Regeringen beslutade den 25 mars 1993, mot bakgrund av Organisationskommitténs
            skrivelse, att Statens institutionsstyrelses centrala del skall
            förläggas till Stockholm.
          </note>
          <note>
            Mot bakgrund av vad jag här framfört anser jag att regeringen
            inför sitt beslut att lokalisera Statens institutionsstyrelses
            centrala del till Stockholm har följt de av riksdagen uttalade
            principerna.
          </note>
          <note>
            Regeringen har naturligtvis för avsikt att även i framtiden följa
            dessa.
          </note>
          <note type="speaker">
            Anf. 13 BIRGER ANDERSSON (c):
          </note>
          <note>
            Herr talman! Jag ber att få tacka socialministern för svaret.
            Anledningen till min fråga är att riksdagen vid upprepade tillfällen
            har lagt fast principerna för lokalisering av statlig verksamhet.
          </note>
          <note>
            Jag har gått tillbaka och studerat vad som har sagts under olika
            riksmöten. Vid riksmötet 1987/88
          </note>
          <note>
            uttalade arbetsmarknadsutskottet: ''När det gäller inrättandet
            av nya myndigheter är det angeläget att man ingående prövar förutsättningarna
            att välja annan lokaliseringsort än Stockholm/Solna. Det bör sålunda
            föreligga särskilda skäl om sådana verksamheter inte skall förläggas
            till annan del av landet.''
          </note>
          <note>
            Riksdagen har sedan år efter år uttalat sig för dessa allmänna
            principer. Jag citerar ur arbetsmarknadutskottets betänkande 1991/92:
          </note>
          <note>
            ''Utskottet har också när det gäller lokalisering av nya myndigheter
            vid flera tillfällen uttalat att det är viktigt att välja annan
            lokaliseringsort än
          </note>
          <note>
            Stockholm.''
          </note>
          <note>
            Eftersom jag utgår från att socialministern väl känner till riksdagens
            uttalande vill jag ställa frågan: Kommer socialministern att fortsätta
            att visa bristande respekt för riksdagen och inte bry sig om riksdagens
            uttalanden?
          </note>
          <note>
            Anf. 14 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag menar nog att Birger Andersson något har missuppfattat
            riksdagens uttalande. Det säger inte att man inte får lokalisera
            enheter till
          </note>
          <note>
            Stockholm, utan att det skall finnas särskilda skäl för att göra
            det. Finns inga sådana särskilda skäl bör enheterna lokaliseras
            utanför Stockholm. Denna prövning har också Organisationskommittén
            och naturligtvis regeringen gjort. Vi har dock tyckt att de skäl
            som finns är tillräckligt starka för att denna enhet skulle lokaliseras
            till Stockholm.
          </note>
          <note>
            Det finns flera olika skäl, bl.a. kontakten med andra myndigheter,
            som är ett sådant särskilt skäl som riksdagen har framhållit i
            sina uttalanden.
          </note>
          <note>
            Ytterligare ett skäl i detta fall är att det handlar om en starkt
            decentraliserad verksamhet med, som jag sade, institutioner på
            över 70 orter i Sverige. Det är viktigt att man från den centrala
            enheten snabbt kan nå ut till de olika enheterna i landet.
          </note>
          <note>
            Kommunikationsmässigt är Stockholm överlägset andra lokaliseringsalternativ.
          </note>
          <note>
            Den noggranna prövning som riksdagen begär att regeringen skall
            göra har gjorts. Slutsatsen efter denna prövning blev att det
            var bäst att lokalisera denna enhet till Stockholm.
          </note>
          <note type="speaker">
            Anf. 15 BIRGER ANDERSSON (c):
          </note>
          <note>
            Herr talman! Jag har tagit del av
          </note>
          <note>
            Organisationskommitténs utredning när det gäller
          </note>
          <note>
            Statens institutionsstyrelse. Det var länge sedan jag läste en
            utredning med så många krystade argument för Stockholm och mot
            alla kommuner som har anmält intresse. Det var 20--30 kommuner
            som anmälde intresse, bl.a. Umeå, Gävle,
          </note>
          <note>
            Uppsala, Örebro, Västerås, Norrköping,
          </note>
          <note>
            Jönköping och Göteborg. Man kan fråga sig vad socialministern
            har emot dessa kommuner.
          </note>
          <note>
            Jag vill citera utredningen, som utarbetades av sju ledamöter,
            samtliga från Stockholm och en del från socialministerns eget
            departement. Jag tar citatet ur avsnittet Överväganden. ''Bostadsmarknaden
            visar i dag överskott även i Stockholmsområdet vilket bl.a. påverkar
            rekryteringsmöjligheterna.
          </note>
          <note>
            Stockholm torde också som lokaliseringsort för
          </note>
          <note>
            Statens institutionsstyrelse ha goda möjligheter att dra till
            sig arbetskraft från andra delar av landet.''
          </note>
          <note>
            Jag vill fråga socialministern om detta är en slutsats som medverkar
            till att skapa regional balans.
          </note>
          <note>
            Anf. 16 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Dess värre kan en liten central institutionsstyrelse
            med 30--40 anställda aldrig bidra till att skapa regional balans.
            Däremot kan den totala verksamheten, med över 70 institutioner,
            möjligen bidra till att skapa en viss regional balans.
          </note>
          <note>
            Att någon eller några enheter skall finnas i
          </note>
          <note>
            Stockholmsregionen tar jag för givet, också om man skulle önska
            att fler arbetsställen hamnar utanför Stockholm.
          </note>
          <note>
            I ett av de uttalanden som arbetsmarknadsutskottet har gjort,
            och som riksdagen instämt i, säger man att det förutom de regionalpolitiska
            aspekterna är viktigt att bl.a. beakta behovet av kontakter med
            andra myndigheter. Det är ett av de skäl som har vägts in från
            Organisationskommitténs och regeringens sida, till stöd för det
            beslut som regeringen har fattat. Till det kommer, som jag sade,
            att Stockholm kommunikationsmässigt är centrum i Sverige. Därifrån
            är det lättast att nå ut till de olika enheterna genom korta resor.
            Det kravet klarar inte Örebro och andra lokaliseringsalternativ.
          </note>
          <note type="speaker">
            Anf. 17 BIRGER ANDERSSON (c):
          </note>
          <note>
            Herr talman! Jag har en lista över vilka centrala myndigheter
            och andra centrala verksamheter som socialministern har placerat
            eller kommer att placera i Stockholm, men jag har inte lyckats
            finna något exempel på att socialministern har placerat någon
            central myndighet eller central verksamhet utanför Stockholm.
            Kanske kan jag få hjälp med ett exempel?
          </note>
          <note>
            Anf. 18 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Socialministern placerar inga myndigheter någonstans.
            Socialministern kan i bästa fall föreslå regeringen att fatta
            beslut. Sedan beslutar regeringen var lokaliseringen skall ske.
          </note>
          <note>
            I detta fall har beslut fattats av regeringen helt enhälligt,
            liksom i övriga fall när vi fattat beslut om lokalisering av myndigheter.
          </note>
          <note>
            Som jag sade handlar det vi nu diskuterar om en verksamhet med
            över 3 000 anställda, varav en mycket liten del kommer att ligga
            i denna region.
          </note>
          <note>
            Huvuddelen kommer att ligga i andra regioner. Jag tycker inte
            att man kan kalla det för en centralisering. Det är en starkt
            decentraliserad verksamhet.
          </note>
          <note type="speaker">
            Anf. 19 BIRGER ANDERSSON (c):
          </note>
          <note>
            Herr talman! Jag har inte alls uttalat mig om de vårdhem som
            ligger på olika håll ute i landet. De låg där innan Bengt Westerberg
            blev socialminister.
          </note>
          <note>
            Eftersom vi tydligen är ganska oense i denna fråga vill jag här
            till sist framhålla att det är viktigt att organisationskommittéer
            får en allsidig sammansättning även med hänsyn till bostadsort.
          </note>
          <note>
            Jag kan även peka på Organisationskommittén för
          </note>
          <note>
            Folkhälsoinstitutet, där samtliga ledamöter i den ursprungliga
            kommittén som kom från platser utanför Stockholm rekommenderade
            en annan placering, medan alla som kom från Stockholm ansåg att
            man skulle lägga Folkhälsoinstitutet i
          </note>
          <note>
            Stockholm.
          </note>
          <note>
            Jag vill avsluta med ett konstaterande som jag hoppas vi är eniga
            om. När riksdagen gör uttalanden skall, som jag ser det i alla
            fall, alltid en regering bemöda sig om att följa de riktlinjer
            som riksdagen dragit upp.
          </note>
          <note>
            Anf. 20 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Till att börja med är det inte sant att alla de
            som satt i Organisationskommittén för
          </note>
          <note>
            Folkhälsoinstitutet kom från Stockholm, eller att de som kom
            från andra orter än Stockholm inte tyckte att det skulle ligga
            i Stockholm. Också den kommittén var enhällig i sina rekommendationer.
          </note>
          <note>
            Jag kommer nu inte ihåg på rak arm vilka som satt i Organisationskommittén
            för institutionsstyrelsen, men jag vill minnas att det fanns representanter
            där också från orter utanför Stockholm.
          </note>
          <note>
            Till sist vill jag gärna instämma i det Birger
          </note>
          <note>
            Andersson säger. Regeringen skall självklart lyssna på vad riksdagen
            säger och följa riksdagens uttalanden. Dock kan man inte läsa
            riksdagens uttalande på denna punkt så att all lokalisering skall
            ske utanför Stockholm. Finns det särskilda skäl --
          </note>
          <note>
            och det finns det i det här fallet -- skall lokalisering ske
            till Stockholm.
          </note>
          <note>
            Överläggningen var härmed avslutad.
          </note>
          <note>
            7 § Svar på frågorna 1992/93:664 och 679 om mindre bensinstationer
            på landsbygden
          </note>
          <note>
            Anf. 21 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jan-Olof Franzén har frågat kommunikationsministern
            vad statsrådet avser att göra för att inte ett stort antal bensinstationer
            på landsbygden skall läggas ned vilket ytterligare skulle leda
            till försämrad service.
          </note>
          <note>
            Birger Andersson har frågat näringsministern vilka åtgärder regeringen
            har vidtagit och avser att vidta för att i ovan nämnda avseende
            upprätthålla servicenivån på landsbygden.
          </note>
          <note>
            Arbetet inom regeringen är så fördelat att det är jag som skall
            besvara frågorna. Jag väljer att besvara dem i ett sammanhang.
          </note>
          <note>
            Inledningsvis vill jag nämna att jag för ett och ett halvt år
            sedan besvarade ungefär samma fråga i riksdagen. Då erinrade jag
            om att riksdagen samma år, dvs. 1991, fastslagit att utsläppen
            av flyktiga organiska ämnen skall minska med 50 % mellan år
          </note>
          <note>
            1988 och år 2000. Bensinhantering är en av utsläppskällorna.
          </note>
          <note>
            Syftet med återföringssystem för bensinångor vid tankning är
            att minska de totala utsläppen av flyktiga organiska ämnen och
            att minska risken för negativ hälsopåverkan för dem som vistas
            i bensinstationens närhet.
          </note>
          <note>
            På landsbygden är bilden inte riktigt densamma som i tätorterna.
            Naturvårdsverket har också i sina föreskrifter om återvinningssystem
            vid tankning givit utrymme för undantag. Ägaren till bensinen
            har således möjlighet att söka dispens hos verket för återvinningssystem
            om t.ex.
          </note>
          <note>
            försäljningsvolymen är liten och bensinstationen ligger på landsbygden.
            Enligt vad jag erfarit har verket fått in över hundra ansökningar
            om dispens som gäller mindre försäljningsställen. Ungefär hälften
            av ärendena har hittills avgjorts. Ingen har fått avslag. Det
            betyder således att dispens beviljats i alla avgjorda ärenden.
          </note>
          <note>
            Dessutom finns möjlighet att söka glesbygdsstöd för investering
            i återföringssystem med upp till
          </note>
          <note>
            50 % av investeringskostnaden i de delar av länen som länsstyrelserna
            prioriterat för stöd till kommersiell service.
          </note>
          <note>
            Med de möjligheter som trots allt finns för att behålla tankställen
            på landsbygden ser jag för närvarande inget behov av åtgärder
            från regeringens sida. Jag avser dock att fortsatt följa utvecklingen
            när det gäller hur miljöhänsyn och regionalpolitiska hänsyn samordnas
            vid bensinhantering.
          </note>
          <note type="speaker">
            Anf. 22 JAN-OLOF FRANZÉN (m):
          </note>
          <note>
            Herr talman! Jag vill tacka miljöministern för svaret.
          </note>
          <note>
            De bensinstationer som säljer 200 m3 och därunder får enligt
            uppgift dispens. Men de som säljer över
          </note>
          <note>
            200 m3 synes inte få någon dispens. Jag vill påstå att detta
            hämmar landsbygden.
          </note>
          <note>
            Det kan ju, miljöministern, inte vara bättre att jag tvingas
            köra 5 mil för att få tag på bensin till min bil i stället för
            kanske 2 km. På det sättet tycker jag att jag fördärvar miljön
            mycket mer än om man utsträcker dispenserna till dem som säljer
            över 200
          </note>
          <note>
            m3.
          </note>
          <note>
            Jag är också medveten om att miljöministern har blivit uppvaktad
            i dessa frågor av bl.a.
          </note>
          <note>
            folkrörelserådet Hela Sverige skall leva. Jag delar folkrörelserådets
            uppfattning i den fråga rådet uppvaktat miljöministern om.
          </note>
          <note>
            En utvidgad dispens skulle också ge möjligheter för lanthandlare
            och mindre verkstäder att leva kvar ute på landsbygden. Vi behöver
            varje människa som kan erbjuda en behändig service för övriga
            människor som lever kvar på landsbygden.
          </note>
          <note type="speaker">
            Anf. 23 BIRGER ANDERSSON (c):
          </note>
          <note>
            Herr talman! Jag ber också att få tacka miljöministern för svaret.
          </note>
          <note>
            Det är riktigt som miljöministern säger i sitt svar att denna
            fråga ställdes för ungefär ett och halvt år sedan. Det var jag
            som ställde frågan. Jag upprepar den i och med att jag tycker
            att frågan inte fått den fullständiga lösning jag hade hoppats
            på vid det tillfället.
          </note>
          <note>
            Det är mycket starka reaktioner på många håll när det gäller
            möjligheter att finna lösningar.
          </note>
          <note>
            Jag vill börja med att säga att miljöministern och jag är helt
            överens om att det är bra för miljön att tankställen för motorfordon
            är försedda med godkända tankmuffar. Men beslutet leder i många
            fall till kraftiga försämringar av servicen ute på landsbygden.
            Därför är det viktigt att näringsministern, som jag ställde frågan
            till, och kommunikationsministern, som Jan-Olof Franzén ställde
            frågan till, och även andra ministrar i regeringen blir uppmärksamma
            på detta problem.
          </note>
          <note>
            Det är alltså enligt min uppfattning inte enbart en miljöfråga,
            utan en fråga för hela regeringen.
          </note>
          <note>
            Redan i maj 1990 -- alltså under den tidigare socialdemokratiska
            regeringen --
          </note>
          <note>
            uppmärksammade Konsumentverket dåvarande
          </note>
          <note>
            Industridepartementet på att kommande krav på bensinhandeln att
            utrusta anläggningar med återföringsutrustning för bensingaser
            skulle medföra svårigheter för bensin- och dagligvaruhandeln i
            glesbygd.
          </note>
          <note>
            Konsumentverket uppmärksammade den nuvarande regeringen på problemet
            i skrivelse senhösten 1991.
          </note>
          <note>
            Som jag ser det är det helt klart att hittills vidtagna åtgärder
            inte är tillräckliga.
          </note>
          <note>
            Jag skulle vilja fråga miljöministern: Vilka diskussioner har
            regeringen haft med petroleumhandeln för att kunna lösa det här
            problemet?
          </note>
          <note>
            Anf. 24 Miljöminister OLOF
          </note>
          <note>
            JOHANSSON:
          </note>
          <note>
            Herr talman! Det är bra att vi är överens om de grundläggande
            värderingarna i detta fall.
          </note>
          <note>
            Å ena sidan har vi det miljöpolitiska kravet, som är både internationellt
            och nationellt, och som handlar om utsläpp av flyktiga ämnen.
            Där har riksdagen satt ett ganska tydligt och krävande mål som
            vi skall uppnå.
          </note>
          <note>
            Man kan tycka att från den synpunkten spelar mindre tankställen
            inte särskilt stor roll. Det är därför vi har dessa dispensmöjligheter.
          </note>
          <note>
            Den andra utgångspunkten är regionalpolitiska förutsättningar
            för landsbygden och näringslivet där. Det är därför som det finns
            möjligheter att få investeringsstöd.
          </note>
          <note>
            Jag förutsätter nu naturligtvis att de berörda, ägarna till bensinen
            -- det kan vara litet olika; det kan vara enskilda ägare och det
            kan vara oljeföretag -- tar sin del av ansvaret och att man inte
            t.ex. från oljebolagets sida använder detta tillfälle för att
            rationalisera sina tankställen.
          </note>
          <note>
            Det är på den punkten jag är beredd att mycket noga följa utvecklingen.
            Jag ställer alltså krav på alla parter, inte enbart på de människor
            som skall ha del av bensinen, utan i hög grad på innehavarna av
            bensinen och tankställena och över huvud taget alla som är ansvariga
            för den struktur som finns.
          </note>
          <note>
            Jag är övertygad om att vi så småningom kommer att få erfarenheter
            av hur systemet fungerar. Men som jag sade i mitt svar har hittills
            vidtagna åtgärder varit tillräckliga.
          </note>
          <note type="speaker">
            Anf. 25 JAN-OLOF FRANZÉN (m):
          </note>
          <note>
            Herr talman! Jag är naturligtvis mycket tacksam att miljöministern
            kommer att följa dessa frågor framgent. Det kan ju inte vara bra
            för befolkningen ute i Sveriges land att behöva köra långa sträckor
            för att kunna fylla litet bensin i sin bil.
          </note>
          <note>
            Det räcker inte med detta. Sveriges lantbrukare besöker ofta
            dessa små bensinstationer, som är oerhört behändiga för oss och
            ligger nära, och där vi också kan få en del mindre arbeten uträttade.
          </note>
          <note>
            Jag är alltså tacksam, men jag förstår miljöministern när han
            säger att man behöver ha tankmuffar där bilarna står i kö och
            det finns bensinångor i luften hela tiden. Men så är inte fallet
            ute på landsbygden, där det kommer enstaka bilar då och då.
          </note>
          <note type="speaker">
            Anf. 26 BIRGER ANDERSSON (c):
          </note>
          <note>
            Herr talman! Jag är helt överens med miljöministern om att detta
            är en viktig miljöfråga.
          </note>
          <note>
            Vi måste dock också se problemet från samhällsekonomisk synpunkt.
            Man måste då försöka hitta olika lösningar. I och med att regeringen
            har ont om pengar kanske det vore lämpligt att fundera över om
            man kunde tänka sig en tillfällig avgift på drivmedel för att
            bekosta återföringsutrustning på tankställen på landsbygden.
          </note>
          <note>
            Hur ser miljöministern på en sådan möjlighet?
          </note>
          <note>
            Anf. 27 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Självklart vill jag inte låsa mig för något alternativ,
            men det ingick i min formulering om att följa denna utveckling
            att ta de hänsyn som ni båda är ute efter.
          </note>
          <note>
            Vi hamnar i en avvägningssituation där för långa transporter
            motverkar miljösyftet i stället för att tillgodose det. Det har
            aldrig varit bestämmelsernas mening.
          </note>
          <note>
            Man hamnar i en ganska besvärlig avvägning. Det är bara erfarenhetena
            från denna hantering som kan ge ett ordentligt beslutsunderlag
            för eventuella ytterligare åtgärder. Detta har jag markerat genom
            att säga att jag fortsatt är beredd att följa utvecklingen för
            att se hur denna avvägning mellan miljöhänsyn och regionalpolitik
            skall ske.
          </note>
          <note>
            Jag vill inte här utesluta någon metod för att hantera denna
            situation för att uppnå bästa möjliga kombination.
          </note>
          <note type="speaker">
            Anf. 28 BIRGER ANDERSSON (m):
          </note>
          <note>
            Herr talman! Jag vill erinra miljöministern om att under tiden
            den 1 juli 1986 till den 30 juni 1988
          </note>
          <note>
            kunde höga avskrivningslån beviljas för investeringar som var
            föranledda av övergången till blyfri bensin. Jag tycker detta
            är ett likartat fall. I
          </note>
          <note>
            den skrivelse som jag tidigare nämnde från
          </note>
          <note>
            Konsumentverket föreslås också en tillfällig förändring av glesbygdsförordningen,
            vilket skulle innebära en höjning av procentsatserna för avskrivningslån.
          </note>
          <note>
            Om man kombinerar detta med en tillfällig drivmedelsavgift för
            att åstadkomma en förbättring av miljön vid tankställen ute på
            landsbygden, borde det vara en framkomlig väg att tillfälligt
            ändra glesbygdsförordningen så, att avskrivningslån till högre
            procentsatser av den godkända investeringskostnaden skulle kunna
            beviljas för återföringssystem för bensingaser.
          </note>
          <note>
            Anf. 29 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag tror vi är överens om det grundläggande. Det
            är bra. Sedan får man söka sig fram på olika vägar när man har
            ett beslutsunderlag som tål att generalisera ifrån. Det har vi
            tyvärr inte i dag.
          </note>
          <note>
            Jag tycker det är bra att frågan väckts i det här stadiet då
            Naturvårdsverket har att behandla en rad dispensansökningar som
            går utanför den nämnda gränsen på 200 m3 och 2 mil till nästa
            bensinstation.
          </note>
          <note>
            Det är de två restriktioner som tillämpas. Det här kan innebära
            att man måste rucka på dessa restriktioner eller på annat sätt
            hantera investeringskravet.
          </note>
          <note>
            Jag är beredd att söka lösningar i båda dessa riktningar. Utgångspunkten
            skall vara fakta och erfarenheter från fältet. Vi har gemensamma
            värderingar om att det är viktigt att inte motverka det egna syftet
            genom att skapa långa resvägar som kräver hög förbrukning.
          </note>
          <note type="speaker">
            Anf. 30 BIRGER ANDERSSON (c):
          </note>
          <note>
            Herr talman! Jag vill avsluta mina inlägg med att än en gång
            tacka miljöministern för svaret. Samtidigt vill jag vädja till
            miljöministern att hårt driva denna fråga i regeringskretsen så
            att det snabbt går att finna en lösning som ger möjligheter att
            bibehålla servicenivån ute på landsbygden. Det är ganska bråttom
            med att komma fram till konkreta lösningar. De skall ju finnas
            till den 1 januari 1995.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:657 om speciallärarutbildningen vid
            Högskolan i Örebro
          </note>
          <note>
            Anf. 31 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Inger Lundberg har frågat mig om jag är beredd att
            verka för att Högskolan i Örebro med förtur ges examensrätt för
            speciallärarutbildning för döva och hörselskadade.
          </note>
          <note>
            Högskolan för lärarutbildning i Stockholm har rätten att ge specialpedagogisk
            examen med inriktning mot dövhet eller hörselskada.
          </note>
          <note>
            Regeringen har för innevarande år föreskrivit att 12
          </note>
          <note>
            platser skall förläggas till Högskolan i Örebro. Jag ser detta
            som värdefullt när det gäller att tillgodose behovet av lärare
            med denna inriktning.
          </note>
          <note>
            Beslut om den framtida examensrätten skall fattas enligt de riktlinjer
            som nyligen bestämts. I den nya högskolelagen föreskriver regeringen
            vilka examina som får avläggas vid högskolor och universitet och
            vilka mål som skall vara uppfyllda för att en viss examen skall
            få utfärdas.
          </note>
          <note>
            Beslut om examensrätt skall fattas av regeringen efter utredning
            och bedömning av
          </note>
          <note>
            Kanslersämbetet. Kanslersämbetets bedömningar skall grundas på
            utredning om förutsättningarna för utbildningen och dess utbildningsmässiga
            kvalitet.
          </note>
          <note>
            Jag anser att det vore att förekomma
          </note>
          <note>
            Kanslersämbetets uppdrag och ställningstagande om jag skulle
            verka för att examensrätt ges med förtur.
          </note>
          <note>
            Jag anser att det är viktigt för förtroendet för universitetens
            och högskolornas kvalitet att låta det nya systemet för erhållandet
            av examensrätt, genom bedömning av Kanslersämbetet, få verka som
            det är tänkt.
          </note>
          <note type="speaker">
            Anf. 32 INGER LUNDBERG (s):
          </note>
          <note>
            Herr talman! Jag vill tacka utbildningsministern för svaret.
          </note>
          <note>
            Jag kan ha en viss respekt för att utbildningsministern generellt
            inte vill göra prioriteringar i examensrätten för olika högskolor.
          </note>
          <note>
            Det finns ett utomordentligt starkt tryck på det området. Men
            jag vill ändå peka på att behovet av speciallärare för döva och
            hörselskadade barn utgör en extraordinär situation. Det här uttryckte
            också regeringen i regleringsbrevet i fjol. Då tillfördes resurser
            för 12 utbildningsplatser i Örebro i samarbete med Högskolan i
            Stockholm.
          </note>
          <note>
            Nu har denna utbildning kommit i kläm i den gränslinje som för
            närvarande finns mellan två olika system. Det är bl.a. oklart
            hur det är med examensrätten för den pågående kursen. Okej, både
            utbildningsministern och jag tror väl att det problemet kommer
            att lösas på något sätt. Men det allvarligaste problemet är att
            högskolan inte kan göra ett nytt intag till hösten förrän det
            kommer besked.
          </note>
          <note>
            Utbildningsministern är väl medveten om att det är nödvändigt
            att täcka behovet av speciallärare. När utbildningen tidigare
            enkom var förlagd till
          </note>
          <note>
            Stockholm fanns det utomordentligt stora rekryteringsproblem.
            I Örebro finns ju riksgymnasierna för döva och hörselskadade,
            och där är litet grand av ett centrum för kommunikationshandikappade
            i landet. När utbildningen förlades till Örebro blev det ett gott
            rekryteringsunderlag med mycket kompetenta sökande.
          </note>
          <note>
            Jag vill ändå vädja till utbildningsministern att göra någon
            markering att det är angeläget att lösa problemet snabbt.
          </note>
          <note>
            Anf. 33 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag håller med Inger Lundberg om att rekryteringssituationen
            har varit god för
          </note>
          <note>
            Örebroutbildningarna. I denna mening har
          </note>
          <note>
            ''utlokaliseringen'' av utbildningsplatser från HLS i
          </note>
          <note>
            Stockholm till Örebro varit framgångsrik.
          </note>
          <note>
            Däremot är jag, återigen med strikt hänsyn till det nya systemet
            för utdelning av examinationsrätt, inte beredd att göra några
            uttalanden i någon riktning innan Kanslersämbetet har genomfört
            sin prövning.
          </note>
          <note>
            Under resans gång kommer det att visa sig att när olika högskolor
            begär examensrätt i olika ämnen kommer det att finnas en lång
            rad skäl som talar för att regeringen skall göra vissa förtida
            ställningstaganden. Men varje gång en sådan antydan ges undergrävs
            hela systemets funktion.
          </note>
          <note>
            Jag kommer inte att göra några uttalanden åt något håll för någon
            högskola oavsett syfte innan
          </note>
          <note>
            Kanslersämbetet har överlämnat sina rekommendationer.
          </note>
          <note type="speaker">
            Anf. 34 INGER LUNDBERG (s):
          </note>
          <note>
            Herr talman! Jag hoppas ändå, med hänsyn till att utbildningsministern
            har ett övergripande anvar för skolfrågor, att utbildningsministern
            är beredd att uttala att det finns ett mycket stort behov av speciallärare.
            Ytterst är det barnen som kommer i kläm.
          </note>
          <note>
            Jag utgår också från att någon har viskat i ministerns öra att
            den utbildning som drivs i Örebro är av utomordentligt hög kvalitet,
            bl.a. med hänsyn till de många institutioner som finns i Örebro.
          </note>
          <note>
            Vi går in i nya system, coh det finns en risk att små angelägna
            verksamheter kommer i kläm. Är det någon sorts grundsats på departementet
            att byråkratin går före behoven?
          </note>
          <note>
            Anf. 35 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Nej, Inger Lundberg, det har inte funnits någon
            sådan princip på
          </note>
          <note>
            Utbildningsdepartementet så länge jag har varit chef där. Normalt
            brukar jag anklagas för att fatta beslut för tidigt. Mot den bakgrunden
            framstår eventuella anklagelser för att fatta beslut för sent
            som aningen nypåkomna.
          </note>
          <note>
            Min restriktivitet när det gäller att uttala mig om examinationsrätten
            har den bakgrund som jag nämnde tidigare, nämligen en strikt respekt
            för det system som nu har införts. Detta system bygger på att
            regeringen inte gör någon bedömning innan dess att Kanslersämbetet
            har överlämnat sin kvalitetsbedömning. Det systemet är rätt, men
            det kräver respekt för systemets sätt att fungera. Den respekten
            är jag beredd att stå för.
          </note>
          <note>
            Jag är väl medveten om -- och det vet Inger
          </note>
          <note>
            Lundberg -- behovet av lärare inom detta område.
          </note>
          <note>
            Vi behöver inte tvista om det.
          </note>
          <note type="speaker">
            Anf. 36 INGER LUNDBERG (s):
          </note>
          <note>
            Herr talman! Jag hoppas att utbildningsministern --
          </note>
          <note>
            kanske inte här i kammaren, det är inte viktigt --
          </note>
          <note>
            på något sätt försöker medverka till att dra i gång utbildningen
            i Örebro i höst. Det är beklagligt om det är av rent administrativa,
            byråkratiska, skäl som utbildningen kommer i kläm.
          </note>
          <note>
            Herr utbildningsminister! Det är inte bara när det är politiskt
            angeläget som man skall vara smidig och obyråkratisk, utan också
            när det är angeläget med hänsyn till de människor som berörs.
            Jag vill peka på att utbildningsutskottet i sitt betänkande har
            markerat vikten av att lösa dessa problem, även om utskottet inte
            vill förekomma regeringens beslut.
          </note>
          <note>
            Anf. 37 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag har ytterligare ett tillägg. Att invänta den
            vetenskapliga kvalitetsbedömningen är, Inger Lundberg, inte ett
            uttryck för byråkrati utan ett uttryck för respekt för att den
            vetenskapliga kvalitetsbedömningen skall gå före politiken.
          </note>
          <note type="speaker">
            Anf. 38 INGER LUNDBERG (s):
          </note>
          <note>
            Herr talman! Med den begränsade tillgången till denna utbildning
            och det kunnande som finns om utbildningen, tror jag att utbildningsminstern
            och jag är övertygade om att den vetenskapliga kvalitetsbedömningen
            kan göras snabbt. Jag hoppas och tror att utbildningsministern
            ändå vill detta. Hur det verkligen blir får vi väl se litet senare
            i vår.
          </note>
          <note>
            Överläggningen var härmed avslutad.
          </note>
          <note>
            9 § Svar på frågorna 1992/93:699, 701, 704 och
          </note>
          <note>
            730 om utlämnande från domstol av filmer med barnpornografi
          </note>
          <note>
            Anf. 39 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag skall besvara fyra frågor som avser offentlighetsprincipens
            tillämpning på videofilmer som tagits i beslag därför att de innehåller
            barnpornografi och som har getts in till en domstol.
          </note>
          <note>
            Margareta Israelsson har frågat justitieministern om hon är beredd
            att vidta några åtgärder för att förhindra ett utlämnande av filmerna.
            Eva
          </note>
          <note>
            Zetterberg har frågat justitieministern vad regeringen avser
            göra för att förhindra att domstolar tvingas sälja beslagtagen
            barnpornografi. Gullan Lindblad har frågat justitieministern vad
            hon ämnar göra för att förhindra att barnpornografiska alster
            sprids på detta sätt. Chatrine Pålsson har frågat mig om jag,
            mot bakgrund av att allt fler vill ha kopior av filmerna, avser
            att vidta åtgärder för att ytterligare snabba på en eventuell
            lagändring. Jag besvarar frågorna i ett sammanhang.
          </note>
          <note>
            För en kort tid sedan sade jag här i kammaren, och det vill jag
            framhålla även nu, att jag anser att det framstår som djupt olyckligt
            om en domstol är skyldig att lämna ut kopia av handlingar till
            en enskild, när handlingarna finns hos domstolen just därför att
            domstolen skall pröva om handlingarnas innehåll är sådant att
            det kan vara brottsligt att sprida dem.
          </note>
          <note>
            Jag sade också i det anförandet att jag avsåg att omedelbart
            ta initiativ till att behovet av lagändringar undersöktes närmare.
            I förra veckan kom Justitiekanslern in med en framställning till
            regeringen om en ändring i sekretesslagen främst mot bakgrund
            av målet vid tingsrätten. I
          </note>
          <note>
            framställningen anför Justitiekanslern att en sådan lagändring
            är den snabbaste vägen att kunna komma till rätta med den situation
            som uppstått.
          </note>
          <note>
            Justitiekanslerns framställning behandlades därefter vid en hearing
            i onsdags, och i går överlämnade regeringen en proposition till
            riksdagen med förslag till ändring i sekretesslagen.
          </note>
          <note>
            Den föreslagna ändringen innebär att sekretess skall gälla hos
            domstol i mål om ansvar för barnpornografibrott för uppgift om
            den unge, om det kan antas att den unge eller någon som är närstående
            till denne lider skada eller men om uppgiften lämnas ut.
          </note>
          <note>
            Justitiekanslern har i samarbete med företrädare för Justitiedepartementet
            arbetat fram ett utkast till lagändring som tar sikte på motsvarande
            problem i mål om ansvar för våldspornografibrott m.m.
          </note>
          <note>
            Utkastet har överlämnats till konstitutionsutskottet.
          </note>
          <note>
            Min förhoppning är att riksdagen kan fatta beslut så snart att
            en ändring i sekretesslagen på grundval av propositionen och Justitiekanslerns
            utkast kan träda i kraft redan nästa vecka.
          </note>
          <note type="speaker">
            Anf. 40 MARGARETA ISRAELSSON (s):
          </note>
          <note>
            Herr talman! Jag ber att få tacka för svaret på frågan, även
            om det gör mig mycket beklämd. I den lagtext som finns formulerad
            kan man ändå utläsa att det här handlar om situationer där ett
            barn går att identifiera. Som jag har lyft fram i min fråga är
            det ganska ofta tyvärr så i barnpornografiska alster att man på
            olika sätt döljer identiteten på barnet.
          </note>
          <note>
            Jag vill inledningsvis fråga: Har jag förstått lagtexten rätt
            -- är det så att om ingen kan identifiera barnet på filmerna,
            då är inte filmen skyddad mot utlämnande?
          </note>
          <note>
            Det finns inte i den barnkonvention som vi ratificerat i Sverige
            någon som helst skrivning som tar ifrån barn rättigheter eller
            rätt till skydd därför att deras identitet inte är klar. Tvärtom
            ges de rätten till en identitet.
          </note>
          <note>
            Det här är, som statsrådet har framhållit, en ganska märklig
            fråga. Det är skrämmande och beklagligt att Robert Aschbergs behov
            av information på det här området ledde till ett överklagande
            som startade hela den här härvan. Det får väl han ha på sitt samvete.
          </note>
          <note>
            Jag tycker att det är mycket positivt att regeringen på detta
            sätt har försökt att finna en väg att komma till rätta med denna
            mycket obehagliga hantering.
          </note>
          <note>
            Jag återkommer till frågan: Finns det någonting man kan göra
            för att skydda de barn vilkas identitet inte går att klarlägga?
          </note>
          <note type="speaker">
            Anf. 41 CHATRINE PÅLSSON (kds):
          </note>
          <note>
            Herr talman! Jag är väldigt glad att den här frågan har fått
            en så snabb handläggning. Jag vill börja med att tacka för svaret.
          </note>
          <note>
            Jag är också väldigt nöjd med att en lagändring kan komma till
            stånd så snabbt. Det är väl ganska ovanligt i Sverige. Framför
            allt är statsrådets snabba hantering av ärendet något att lovorda.
          </note>
          <note>
            Många andra krav på lagändringar som aktualiseras här i kammaren
            kanske också skulle behöva litet snabbare handläggning.
          </note>
          <note>
            Spridning av barnporr har engagerat många människor. Vi har under
            några veckor närmast sett en folkstorm med få motsvarigheter.
            Givetvis är det inte heller underligt att luckan i lagen väckt
            anstöt hos många medborgare. Det är oerhört upprörande att en
            domstol kan bli skyldig att lämna ut filmer med barnporr. Enda
            anledningen till att domstolen över huvud taget hade filmerna
            var att en brottslig handling redan begåtts.
          </note>
          <note>
            Vi vill alla värna om offentlighetsprincipen och tryckfrihetsförordningen.
            Dessa fundamentala lagar är en förutsättning för ett öppet samhälle
            och utgör en grundbult i en fungerande demokrati. Men demokratin
            förutsätter även att människor kan ifrågasätta lagarnas riktighet.
            När lagar bidrar till att människors värdighet kränks, måste alla
            ta ett ansvar. Detta gäller i alla situationer. Men det är extra
            viktigt när det handlar om barn. Barn är sårbara och helt utlämnade
            till vuxnas välvilja och ansvar. Alldeles för ofta kommer barn
            i kläm när vi tolkar lagarna.
          </note>
          <note>
            Jag vill upprepa den fråga till statsrådet som föregående talare
            ställde: Är det så att man måste veta identiteten på barnet för
            att barnet skall vara skyddat enligt den kommande lagen? Tack
            för ordet.
          </note>
          <note type="speaker">
            Anf. 42 GULLAN LINDBLAD (m):
          </note>
          <note>
            Herr talman! Även jag tackar för svaret.
          </note>
          <note>
            En lösning tycks äntligen vara på gång i detta förfärliga ärende
            genom regeringens proposition, som nu ligger på riksdagens bord.
            Jag är förvissad om att Sveriges riksdag kommer att anta lagen
            snarast möjligt. Få ärenden har varit så uppseendeväckande anstötliga
            som detta barnpornografiärende -- jag tror att vi är överens om
            det -- där serviceviljan från domstolarna tycktes oändlig för
            att sprida dessa vedervärdiga alster till snuskhumrar. Som lagstiftare
            har jag verkligen undrat, och jag tror många med mig: Har vi verkligen
            lagar som så litet stämmer överens med vanliga människors sunda
            moral?
          </note>
          <note>
            Jag skall direkt citera ur Svenska Dagbladets underledare ''Den
            barocka processen'' den 22 maj:
          </note>
          <note>
            ''Tingsrätten vägrar enligt förnuftets lagar utlämning av filmerna.
            Hovrätten upphäver förbudet inte en utan två gånger, hävdande
            att lagen är entydig och ofrånkomlig: filmerna är offentlig handling
            och måste lämnas ut. Till slut börjar tingsrätten exekvera beställningarna,
            under det att en upprörd debatt rasar. Justitieministern tvår
            sina händer; hon är enligt regeringsformen förbjuden att lägga
            sig i domstolarnas hantering av det enskilda ärendet.''
          </note>
          <note>
            Nu har vi emellertid fått ett lagförslag. Enligt förslaget skall
            visning och utlämnande av filmer som innebär en så allvarlig kränkning
            av barn kunna förhindras även när de utgör bevismaterial i en
            rättegång som i princip är öppen för allmänheten.
          </note>
          <note>
            Tingsrätten drog dess bättre tillbaka sina slutsatser med anledning
            av att en lag var på gång och stoppade utlämningen av filmerna.
            Då protesterade hovrätten. Sedan har en juristprofessor påpekat
            att det är orimligt att tillämpa obefintliga lagar men att gällande
            tryckfrihetslagstiftning förbjuder en utlämning av filmerna.
          </note>
          <note>
            Vad i hela friden skall människor tro? Jag vet inte det som lagstiftare.
            Inte vill vi ha lagar som kan tolkas på detta sätt!
          </note>
          <note>
            Nu frågar jag bara: Kan vi nu med föreliggande lagförslag lita
            på att något liknande aldrig mer skall behöva inträffa? Har regeringen
            ytterligare förslag på gång som kan stärka barnens integritet?
          </note>
          <note type="speaker">
            Anf. 43 EVA ZETTERBERG (v):
          </note>
          <note>
            Herr talman! Jag vill tacka statsrådet för svaret på våra frågor.
            Det är naturligtvis bra att det kommer förslag till en lagändring.
          </note>
          <note>
            Vi får den här diskussionen en smula sent. Vi hade förhoppningar
            om att få den här debatten redan i förra veckan, vilket tyvärr
            då inte var möjligt. I
          </note>
          <note>
            mina ögon borde dessa frågor ha kunnat hanteras på annat sätt.
            Det gäller, som Gullan Lindblad var inne på, yttrandefrihetslagen.
            Som jag ser det borde det redan i dag ha varit möjligt, med hänsyn
            till barnens bästa, att stoppa utlämnandet av dessa filmer.
          </note>
          <note>
            Jag undrar därför av vilken anledning inte vare sig statsrådet
            Laurén eller Gun Hellsvik kunde påpeka för domstolen -- utan att
            för den skull bli anklagade för ministerstyre -- att det fanns
            lagar som var till för att skydda barn från det här som har inträffat.
          </note>
          <note>
            Jag skulle också vilja ställa en fråga till statsrådet om barnkonventionen.
            Jag tycker att detta är ett väldigt tydligt exempel på att vi
            inte har inkorporerat barnkonventionen i svensk lagstiftning.
            Sverige har ratificerat barnkonventionen, men man har inte tagit
            in den i den svenska lagstiftningen. Om vi hade gjort det --
          </note>
          <note>
            vilket vi från Vänsterpartiet och flera andra partier har föreslagit
            i en motion som ännu inte har behandlats -- hade domstolen kunnat
            åberopa barnkonventionen för att förhindra ett utlämnande och
            visande av dessa filmer, eller hur?
          </note>
          <note>
            Jag undrar hur statsrådet ser på dessa frågor. Är statsrådet,
            vis av det här fallet, villig att se till att barnkonventionen
            blir en del av svensk lagstiftning?
          </note>
          <note>
            Anf. 44 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag vill börja med att säga att jag tycker att det
            här ärendet har varit ovanligt plågsamt och tungt. Vi har varit
            mycket upprörda.
          </note>
          <note>
            Själv har jag varit kolossalt upprörd över denna fullständigt
            absurda situation. Man har knappt ens kunnat föreställa sig att
            en domstol skall tvingas lämna ut material av den här typen på
            begäran av enskilda personer.
          </note>
          <note>
            Den här propositionen omfattar sådana barn som kan identifieras.
            Med detta menas att man skall kunna se vilket barn det handlar
            om, dvs. man skall kunna urskilja barnets ansikte. Däremot behöver
            man inte kunna identifiera barnet med namn, utan det räcker att
            man kan se barnets ansikte och kropp.
          </note>
          <note>
            När vi utformade propositionen insåg vi att en del av filmerna
            inte skulle omfattas av lagändringen, nämligen de filmer där barnets
            ansikte har varit dolt -- det har varit insvept i en handduk eller
            något liknande. Företrädare för Justitiedepartementet har varit
            med i arbetet med justitiekanslerns framställan till konstitutionsutskottet,
            och just dessa filmer innefattas i denna. Också detta ligger nog
            redan på riksdagens bord. Hela situationen skall alltså nu vara
            åtgärdad.
          </note>
          <note type="speaker">
            Anf. 45 CHATRINE PÅLSSON (kds):
          </note>
          <note>
            Herr talman! Jag vill tacka statsrådet för det trygga beskedet
            som slutligen kom.
          </note>
          <note>
            Jag vill också ta upp en annan fråga. Alf Svensson motionerade
            redan 1988 om en generalklausul.
          </note>
          <note>
            Han påpekade då att det ökade antalet nya lagar gör lagstiftningen
            oöverskådlig. Lagarna kan få konsekvenser för enskilda personer
            som ingen riktigt har förutsett. Man kan tänka sig att en generalklausul
            om sunt förnuft hade kunnat innebära att det inte hade lämnats
            ut någon barnpornografi från tingsrätten.
          </note>
          <note>
            Jag vill avsluta med att ställa en fråga till statsrådet:
          </note>
          <note>
            Finns det någon anledning att införa ett slags generalklausul
            om sunt förnuft, så att även tjänstemän kan vägra att fatta sådana
            här beslut, om tillämpningen medför orimliga konsekvenser?
          </note>
          <note type="speaker">
            Anf. 46 GULLAN LINDBLAD (m):
          </note>
          <note>
            Herr talman! Statsrådet sade i svaret att ''det framstår som
            djupt olyckligt om en domstol är skyldig att lämna ut kopia av
            handlingar till en enskild, när handlingarna finns hos domstolen
            just därför att domstolen skall pröva om handlingarnas innehåll
            är sådant att det kan vara brottsligt att sprida dem''. För en
            icke jurist som jag förefaller detta vara som mom. 22, det ena
            gör det andra omöjligt i en evig härva.
          </note>
          <note>
            Man fylls ju av vanmakt. Även om man inte är jurist men ansvarig
            lagstiftare, vill man ju göra allt för att lagen skall stämma
            överens med människors sunda bondförstånd och rättsförnuft. Och
            det är det som vi håller på med.
          </note>
          <note>
            Jag tackar särskilt för att statsrådet Laurén inte bara är en
            skicklig jurist, utan också en människa av kött och blod som verkligen
            kan bli indignerad och som är beredd att göra allt vad som kan
            göras för att rätta till dessa stolligheter. Tack för det.
          </note>
          <note type="speaker">
            Anf. 47 MARGARETA ISRAELSSON (s):
          </note>
          <note>
            Herr talman! Jag hoppas att det glädjande besked som statsrådet
            gav om justitiekanslerns skrivning verkligen innebär att vi inte
            tar ifrån dessa barn deras identitet.
          </note>
          <note>
            Jag vill ställa några frågor när det gäller annan lagstiftning
            kring barnpornografi. I dag är det inte kriminellt att syssla
            med barnpornografi, om man inte sprider den. Och det är ju spridning
            av barnpornografi som det här åtalet gäller. I
          </note>
          <note>
            brottsbalken 16 kap. 10a § står det att gärningen är brottslig,
            om inte gärningen med hänsyn till omständigheterna är försvarlig.
            Jag tillhör en av de motionärer som ville ha bort den skrivningen.
          </note>
          <note>
            Dessutom anser jag att man snarast bör kriminalisera innehavet
            av barnpornografi -- jag vet att departementet förbereder ett
            sådant förslag. Jag undrar om statsrådet har någon synpunkt på
            frågan om försvarlighet kring hantering av barnpornografiskt alster.
          </note>
          <note type="speaker">
            Anf. 48 EVA ZETTERBERG (v):
          </note>
          <note>
            Herr talman! Det är bra att den här lagändringen kommer till
            stånd och att riksdagen kan fatta det beslutet snart. Det är självklart
            att statsrådet --
          </note>
          <note>
            precis som alla vi andra -- är upprörd över att denna händelse
            över huvud taget har inträffat, att barn som redan har förnedrats
            en gång i och med filmandet dessutom generas och skändas ännu
            en gång genom att filmerna sprids.
          </note>
          <note>
            Regeringen har ändå ansvar för hur man handlägger sådana här
            problem när de uppstår. Jag frågade om detta med grundlagen när
            det gäller yttrandefrihet, 3 kap. 13 §. Den regeln skulle man
            kunna använda sig av. Barnkonventionen borde också ha kunnat användas,
            men den skall införas i svensk lagstiftning. Man behöver inte
            ha någon paragraf om sunt förnuft, men många jurister har talat
            om att man skall tolka lagens anda, inte dess bokstav. Varför
            har man från rgeringens sida inte kunnat gå ut med det budskapet,
            utan att för den skull lägga sig i hanteringen? Regeringen borde
            ha visat på att det fanns utvägar. Då hade man sluppit att hamna
            i den här situationen.
          </note>
          <note>
            Anf. 49 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag tror att alla i den här kammaren är medvetna
            om att statsråd inte har någon möjlighet att lägga sig i domstolarnas
            dömande verksamhet. Vi kan inte ge några pekpinnar eller några
            anvisningar om hur domstolarna lämpligen bör döma i ett enskilt
            mål. Detta har domstolarna fullt klart för sig, och de är också
            fullt kompetenta att döma i olika mål.
          </note>
          <note>
            Eva Zetterberg frågade också om barnkonventionen. Vi har i Sverige
            ansett att vår lagstiftning överensstämmer med barnkonventionen.
            Jag vill gärna understryka att så är fallet. Om barnkonventionen
            hade varit inkorporerad i vår lagstiftning och om det hade varit
            fråga om att tillämpa den, hade det i så fall uppstått en kollision
            med offentlighetsprincipen, precis av samma typ som när det gällde
            kollision mellan olika lagar i det här fallet. Så det är inte
            säkert att barnkonventionen hade varit någon lösning.
          </note>
          <note type="speaker">
            Anf. 50 EVA ZETTERBERG (v):
          </note>
          <note>
            Herr talman! Barnkonventionen skall ju ha den tyngden att den
            går före annan lagstiftning. Om barnkonventionen hade varit införd
            i svensk lagstiftning, hade denna situation inte behövt uppstå,
            eftersom det tydligt och klart går emot barnkonventionen att ens
            föra på tal att dessa filmer skulle lämnas ut.
          </note>
          <note>
            Jag vill återigen fråga statsrådet om det här med att lägga sig
            i. Är det att lägga sig i om man från regeringens sida hävdar
            att de som uttyder lagen skall göra det i dess anda, inte i dess
            bokstavliga mening?
          </note>
          <note>
            Även andra har tagit upp detta i den här diskussionen. Kanske
            ligger det litet i linje med det som Chatrine Pålsson tog upp.
            Det kan väl ändå inte vara fråga om att frångå principerna om
            ministerstyre. Även om vi alla skall hjälpas åt att lösa nuvarande
            situation, att förändra lagstiftningen, faller ändå ett visst
            ansvar på regeringen för att den inte tidigare på något sätt har
            antytt vägarna när dessa problem uppstod för tingsrätt och hovrätt.
          </note>
          <note type="speaker">
            Anf. 51 MARGARETA ISRAELSSON (s):
          </note>
          <note>
            Herr talman! Jag vill ge en kort kommentar till frågan om barnkonventionen.
            I artikel 34 står det klart och tydligt att konventionsstaterna
            skall skydda barnet mot alla former av sexuellt utnyttjande. Brottsbalkens
            text som gör undantaget att om inte gärningen med hänsyn till
            omständigheterna är försvarlig, är ett sätt att litet grand dra
            undan den texten. Jag tror att det finns skäl att se över detta
            i framtiden.
          </note>
          <note>
            En annan sak som den vanliga människan funderar över är varför
            man överhuvudtaget skall ha rätt att få kopior av det här materialet.
            I dag fick jag frågan om man i samband med en mordrättegång kan
            vända sig till tingsrätten för att få kopior av kniven eller pistolen
            som har använts för att kontrollera om den verkligen har förorsakat
            den skada som har skett. Det kanske finns skäl att fundera över
            vad det är som svensk domstol skall kopiera och tillhandahålla
            allmänheten.
          </note>
          <note>
            Anf. 52 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag kan tala om för Margareta
          </note>
          <note>
            Israelsson att vi i departementet för närvarande överväger frågan
            om kriminalisering av innehav, vilket också är bekant.
          </note>
          <note>
            Jag vill svara Chatrine Pålsson beträffande frågan om generalklausul
            för sunt förnuft. Det låter bestickande, i synnerhet när man har
            haft ett sådant här mål för ögonen, men sunt förnuft är något
            som tolkas på olika sätt av olika människor. Jag tror att det
            vore väldigt svårt att beträda den vägen när man tänker på rättssäkerheten
            därför att sunt förnuft kan av olika domstolar tolkas på olika
            sätt. Man hamnar då i en osäkerhet om vad som egentligen gäller.
            Därför vill jag inte förorda att en generalklausul för sunt förnuft
            införs. Jag anser att jurister överhuvudtaget skall tolka lagen
            med iakttagande av sunt förnuft.
          </note>
          <note type="speaker">
            Anf. 53 CHATRINE PÅLSSON (kds):
          </note>
          <note>
            Herr talman! Självfallet kan vi ha olika åsikter om vad detta
            skall kallas, men det är väl helt klart att hela svenska folket
            har visat sunt förnuft i den här frågan. Det sunda förnuftet har
            enligt min åsikt varit betydligt sundare än den lucka i lagen
            som har tillåtit detta. Jag tycker att vi skall ha respekt för
            människor och den inre kompass de har på detta och andra områden.
            När det finns sådana här uppenbara luckor är jag glad över att
            vi som lagstiftare är beredda att göra förändringar. Tack.
          </note>
          <note>
            Anf. 54 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag vill återigen betona att jag tycker att den
            väg som vi nu har valt, dvs. en mycket snabb lagändring, är den
            bästa. När det råder en så här sällsynt enighet över partigränserna,
            som det har gjort beträffande det här lagstiftningsärendet, har
            det också visat sig att förändringar kan göras oerhört snabbt.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:717 om ersättningsbeloppet i atomansvarighetslagen
          </note>
          <note>
            Anf. 55 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Lennart Daléus har i en fråga till mig hänvisat
            till lagutskottets betänkande den
          </note>
          <note>
            21 november 1991 där utskottet behandlar vissa frågor som rör
            atomansvar bl.a.
          </note>
          <note>
            ersättningsbeloppen till eventuella skadelidanden, skadeståndsansvaret
            för anläggningshavaren, fördelningen av framtida kapacitetsökningar
            på försäkringsmarknaden och vikten av att regeringen verkar i
            dessa frågor på det internationella planet.
          </note>
          <note>
            Mot bakgrund härav har Lennart Daléus frågat mig vilka åtgärder
            regeringen avser att vidta med anledning av resultaten av de överläggningar,
            internationella initiativ etc. som lagutskottet efterfrågade i
            sitt betänkande.
          </note>
          <note>
            Det finns två konventionssystem när det gäller ansvar för atomskador;
            det västeuropeiska som bygger på Parisoch Brysselkonventionerna
            och det internationella som bygger på Wienkonventionen.
          </note>
          <note>
            De två systemen har länkats samman genom det s.k. Gemensamma
            Protokollet. Bestämmelser om ansvar för atomskador finns för svensk
            del i atomansvarighetslagen som bygger på Paris- och
          </note>
          <note>
            Brysselkonventionerna.
          </note>
          <note>
            En innehavare av en atomanläggning i Sverige har ett ansvar som
            är begränsat till 1 200 miljoner kronor för varje atomolycka.
            Avgörande för ansvarsnivån är enligt vad riksdagen tidigare har
            slagit fast att ansvaret för atomskador i första hand bör bäras
            av kärnkraftsindustrin men att ansvarsbeloppet inte kan sättas
            högre än att det kan täckas av försäkring. Regeringen har noga
            följt utvecklingen på försäkringsmarknaden.
          </note>
          <note>
            Ansvarsbeloppet har höjts successivt, senast den
          </note>
          <note>
            1 januari 1992. Kapaciteten på försäkringsmarknaden medger för
            närvarande inte en ytterligare höjning. Därmed ter det sig inte
            heller meningsfullt att ta upp överläggningar med kärnkraftsindustrin
            i dessa frågor.
          </note>
          <note>
            Inom FN:s atomenergiorgan IAEA pågår för närvarande ett arbete
            med att revidera
          </note>
          <note>
            Wienkonventionen. En diplomatkonferens skall enligt planerna
            äga rum under senare delen av
          </note>
          <note>
            1993. Samtidigt förbereder OECD:s atomenergiorgan NEA en modernisering
            av
          </note>
          <note>
            Parissystemet. Sverige deltar aktivt i detta arbete som syftar
            till att stärka eventuella skadelidandes situation i händelse
            av en atomolycka. Inom ramen för förhandlingarna i IAEA och NEA
            diskuteras bl.a. just de frågor som Lennart Daléus tar upp i sin
            fråga till mig. Jag är inte beredd att nu föreslå några ändringar
            i atomansvarighetslagen, men jag kommer även i fortsättningen
            att uppmärksamt följa utvecklingen på området.
          </note>
          <note type="speaker">
            Anf. 56 LENNART DALÉUS (c):
          </note>
          <note>
            Herr talman! Jag tackar statsrådet för svaret, även om det inte
            riktigt rörde den fråga jag hade ställt.
          </note>
          <note>
            Det jag vill ta upp kan sönderfalla i två delar. Den första handlar
            om frågan om ansvarsbeloppet relaterat till de sakbelopp som kraftföretagen
            själva har. Kraftföretagen har sina reaktorer försäkrade för ungefär
            10 miljarder styck medan det belopp man kan få ut om man drabbas
            uppgår till högst
          </note>
          <note>
            1,2 miljarder för de skadelidande. Detta är ett uppenbart stötande
            förhållande. Det andra momentet är att med denna lagstiftning
            kan alltså kraftföretagen slinka undan en kostnad som de rätteligen
            borde bära, en kostnad som är förknippad med kärnkraftsproduktionen.
          </note>
          <note>
            I lagutskottet sade man för ett och ett halvt år sedan att man
            tyckte att regeringen skulle ta initiativ till en ändring av atomansvarighetslagen,
            återkomma med ett förslag i frågan och ta upp överläggningar med
            kraftindustrin. Vad jag förstår av statsrådets svar har inget
            av de tre momenten skett. Det har inte tagits några intitiativ
            till en ändring av atomansvarighetslagen, det finns inget nytt
            förslag i frågan och regeringen har uppenbarligen ännu inte haft
            några överläggningar med kraftindustrin för att åstadkomma en
            bättre balans i denna stötande situation.
          </note>
          <note>
            Samtidigt har emellertid regeringen lagt direktiv till en utredning
            som innebär att man skall klarlägga kärnkraftens kostnader i alla
            dess led. I
          </note>
          <note>
            utredningens direktiv ingår inte att arbeta med frågan om atomansvaret
            enligt atomansvarighetslagen, trots att däri uppenbarligen ryms
            en kostnad som är förknippad med kärnkraftsproduktionen. Därom
            tror jag att alla är ense.
          </note>
          <note>
            Min fråga blir då till statsrådet: Är statsrådet beredd att ta
            initiativ till en utredning som klarlägger kostnaderna som kraftindustrin
            genom nu gällande lagstiftning kan undandra sig vid kärnkraftsproduktion?
          </note>
          <note>
            Anf. 57 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Vi har ju tillsatt den s.k.
          </note>
          <note>
            finansieringsutredningen. Jag tycker att det finns anledning
            att avvakta vilket resultat utredningen kommer till innan vi vidtar
            några ytterligare åtgärder.
          </note>
          <note type="speaker">
            Anf. 58 LENNART DALÉUS (c):
          </note>
          <note>
            Herr talman! Men statsrådet, är det inte så att det explicit
            i direktiven till utredningen sägs att den inte skall arbeta med
            frågor som hänger samman med atomansvarighetslagen. Man kan konstatera
            att förknippade med ansvarsfrågorna är de kostnader som hör samman
            med kärnkraftsproduktionen.
          </note>
          <note>
            Samtidigt frågar sig många med rätta vilka kärnkraftens verkliga
            kostnader är. Borde man då inte inom de domäner på området som
            statsrådet förvaltar, d.v.s. atomansvarighetslagen, undersöka
            detta mörka hål och ta reda på hur stor kostnad som undandras
            från ansvar hos kraftindustrin genom nu gällande lagstiftning?
          </note>
          <note>
            Anf. 59 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Atomansvaret bygger ju på ett försäkringsansvar.
            Det har man varit överens om över partigränserna. Vi menar också
            att
          </note>
          <note>
            Pariskonventionen innebär samma sak. Det är klart att det kan
            vara intressant att ta reda på kostnaderna, men eftersom försäkringsansvaret
            för närvarande är begränsat till 1 200 miljoner kronor för varje
            atomolycka är det kanske mer en akademisk fråga.
          </note>
          <note type="speaker">
            Anf. 60 LENNART DALÉUS (c):
          </note>
          <note>
            Herr talman! Jag har svårt att hålla med om att detta är en akademisk
            fråga. Jag lämnar det stötande momentet att kraftföretagen har
            10
          </note>
          <note>
            miljarder i möjlig ersättning medan de skadelidande bara har
            1,2 miljarder sammantaget --
          </note>
          <note>
            det är direkt stötande -- och ser i stället på den rent energipolitiska
            situationen. När vi värderar energikällor är vi intresserade av
            hur mycket de kostar. Vi skulle alla kunna vara överens om att
            det döljer sig en kostnad här, okänt hur stor, som är förknippad
            med kärnkraftsproduktionen, och att kraftindustrin kan slinka
            undan denna kostnad genom en otidsenlig lagstiftning som på intet
            sätt är förknippad med modern marknadsekonomi. Om man gör det
            konstaterandet borde man då man skall jämföra energislag vara
            väldigt angelägen om att ta reda på hur stor den kostnaden är,
            så att det blir en rättvis hantering av energikällorna i samhället.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:705 om ökat bistånd till Burkina Faso
          </note>
          <note type="speaker">
            Anf. 61 Statsrådet ALF SVENSSON (kds):
          </note>
          <note>
            Herr talman! Lena Hjelm-Wallén har frågat mig om jag är beredd
            att öka biståndet till Burkina Faso.
          </note>
          <note>
            Burkina Faso har under de senaste åren genomgått en politisk
            reformering i demokratisk riktning. Till denna positiva utveckling
            har Sverige bidragit genom att lämna 1,2 miljoner kronor för genomförande
            av president- och parlamentsval
          </note>
          <note>
            1991 resp. 1992. Även om genomförandet av presidentvalet utsattes
            för viss kritik, så förrättades senare valet till parlamentet
            i god ordning.
          </note>
          <note>
            Regimen i landet måste också ges erkännande för den förbättring
            av respekten för mänskliga rättigheter som uppnåtts under de senaste
            åren.
          </note>
          <note>
            Tonvikten i det svenska biståndet till Burkina Faso ligger på
            markvårdsfrämjande insatser. En del demokratifrämjande stöd, t.ex.
            till valen, lämnas också. Det svenska bilalterala stödet förmedlas
            på flera olika sätt: via SIDA och BITS samt genom samarbete med
            svenska enskilda organisationer.
          </note>
          <note>
            Detta stöd uppgick under budgetåret 1991/92 till totalt 5,4 miljoner
            kronor.
          </note>
          <note>
            Det mest omfattande samarbetet med Burkina
          </note>
          <note>
            Faso sker dock genom United Nations Sudano-
          </note>
          <note>
            Sahelian Office, UNSO, där landet tillsammans med Niger och Senegal
            ingår i det svenska s.k.
          </note>
          <note>
            Sahelprogrammet för främjande av markvård.
          </note>
          <note>
            Under budgetåret 1991/92 utbetalades ca 15
          </note>
          <note>
            miljoner kronor till Burkina Faso inom ramen för detta program.
            Avtalet löper ut 1994 och regeringen väntar för närvarande på
            ett förslag från
          </note>
          <note>
            SIDA om hur det svenska miljösamarbetet med
          </note>
          <note>
            Västafrika skall utformas efter denna tidpunkt.
          </note>
          <note>
            Inom miljösektorn har också BITS agerat och inbjudit burkinabéer
            till kurser i bl.a. vatten- och miljövård. Vidare arbetar Diakonia
            med insatser inom byutveckling och miljöfrämjande jordbruk.
          </note>
          <note>
            Inom olika sektorer förekommer vidare samarbete med LO/TCO:s
            biståndsnämnd, Pingstmissionens u-landshjälp, Svenska missionsrådet
            samt Svenska röda korset.
          </note>
          <note>
            Herr talman! Vad beträffar det framtida svenska biståndet till
            Burkina Faso vill jag påminna om att
          </note>
          <note>
            Utrikesdepartementet på riksdagens begäran just nu genomför en
            kartläggning i syfte att belysa hur svenskt bistånd används i
            Väst- och Centralafrika.
          </note>
          <note>
            Så snart denna studie föreligger kommer vi att bättre kunna bedöma
            hur vi kan förbättra vårt utvecklingssamarbete med regionen.
          </note>
          <note type="speaker">
            Anf. 62 LENA HJELM-WALLÉN (s):
          </note>
          <note>
            Herr talman! Tack för svaret på frågan och för en god information
            om svenskt biståndsarbete i
          </note>
          <note>
            Burkina Faso. Jag tyckte dock att tonläget var något svalt.
          </note>
          <note>
            Burkina Faso hör ju inte till de länder som står i fokus i biståndspolitiken.
            Det är ändå en nation med fler invånare än Sverige och med en
            statsledning och ett folk som verkligen kämpar för överlevnad
            och utveckling. Burkina Faso är ett av världens fattigaste länder.
            Jordbruket är det helt dominerande näringsfånget. Det största
            problemet är brist på vatten. Torkan och befolkningsökningen innebär
            ett starkt tryck på jorden.
          </note>
          <note>
            Behovet av utvecklingsinsatser inom jordbruket, bl.a. vad gäller
            markvård och byskogsbruk, är utomordentligt stort. Inom ramen
            för
          </note>
          <note>
            Sahelprogrammet, som biståndsministern nämnde, inleddes i slutet
            av 80-talet ett visst biståndssamarbete. Jag tyckte att det allra
            mest intressanta var det s.k. Spisprojektet som jag verkligen
            rekommenderar till studie.
          </note>
          <note>
            Intresset för att fortsätta biståndssamarbetet tycks nu dess
            värre ha avtagit. Det beklagar jag verkligen. Jag anser att det
            är angeläget att vi också har biståndssamarbete med det fransktalande
          </note>
          <note>
            Afrika och med länder med stora torkproblem. Jag vet att man
            i Burkina Faso kan finna en god kombination av problemlösningar
            som i grunden består av de afrikanska traditionerna kombinerade
            med biståndsinsatser. Det ger erfarenheter som är positiva för
            utvecklingskunnandet allmänt sett.
          </note>
          <note>
            Detta faktum, liksom det faktum att vi i dag kan stödja demokratiutvecklingen
            i Burkina Faso, borde innebära att vi utvecklar i stället för
            att avveckla biståndssamarbetet med det landet. Jag hoppas att
            biståndsministern delar den uppfattningen. Jag skulle vilja be
            biståndsministern att utveckla sin åsikt mer allmänt om hur han
            ser på biståndssamarbete med det fransktalande Afrika och i synnerhet
            med Burkina Faso.
          </note>
          <note type="speaker">
            Anf. 63 Statsrådet ALF SVENSSON (kds):
          </note>
          <note>
            Herr talman! Jag är fullständigt klar över att jag inte på något
            sätt behöver upplysa Lena Hjelm-
          </note>
          <note>
            Wallén om biståndet i det förgångna. Likväl kan jag väl få säga
            att det förvånade mig litet grand när jag initialt kom in i det
            här arbetet att Sverige inte hade bredare och mer omfattande biståndsrelationer
            med den fransktalande regionen i Afrika. Samtidigt vet vi båda
            att debatten hela tiden gäller att vi bör koncentrera biståndet.
            Det riktas av och till kanske inte amper kritik men dock kritik
            mot oss för att vi fördelar bistånd på så många händer och inte
            koncentrerar det mer.
          </note>
          <note>
            Parallellt med detta finns alltid åsikter, ibland t.o.m. från
            samma håll, om att vi borde bredda biståndet. Jag tycker inte
            att Lena Hjelm-Wallén recenserar riktigt korrekt när hon säger
            att intresset har avtagit. Jag tycker att vi borde kunna vara
            överens om att kartläggningen först skall äga rum och att vi sedan
            skall bestämma oss. Jag kan försäkra Lena Hjelm-Wallén om att
            det från mitt håll inte finns någon som helst ovilja eller någon
            inställning som skulle vara inriktad på att vi inte skall engagera
            oss i dessa regioner.
          </note>
          <note type="speaker">
            Anf. 64 LENA HJELM-WALLÉN (s):
          </note>
          <note>
            Herr talman! Jag tackar så mycket för den kompletteringen. Vi
            har samma åsikt. Av tradition har Västafrika och framför allt
            det fransktalande
          </note>
          <note>
            Västafrika varit ett område där vi har få biståndsinsatser. Jag
            tror att det är bra att vi har en biståndsnärvaro också där, därför
            att vi tillsammans med de lokala partner som finns exempelvis
            i
          </note>
          <note>
            Burkina Faso kan göra goda insatser. Vi har ett gott rykte bland
            lokalbefolkningen -- det kan jag själv vittna om. Vi skall också
            finnas där för att samarbetet kan lära oss sådant som vi sedan
            kan föra med oss till andra ställen också.
          </note>
          <note>
            Jag vill därför vädja till biståndsministern att komma ihåg detta
            lilla land och se till att vi fortsätter med biståndssamarbete
            där.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:707 om brott i
          </note>
          <note>
            Etiopien mot de mänskliga rättigheterna
          </note>
          <note type="speaker">
            Anf. 65 Statsrådet ALF SVENSSON (kds):
          </note>
          <note>
            Herr talman! Lotta Edholm har frågat mig om jag, via biståndssamarbetet,
            har för avsikt att vidta några åtgärder för att stävja brotten
            mot de mänskliga rättigheterna i Etiopien.
          </note>
          <note>
            Enligt Lotta Edholm kommer det mycket oroväckande signaler från
            Etiopien om att brotten mot de mänskliga rättigheterna åter har
            ökat i omfattning. Måhända är den beskrivningen väl drastisk,
            men jag håller med om att vissa oroande inslag kan skönjas. Inledningsvis
            vill jag påminna
          </note>
          <note>
            Lotta Edholm om att fram till för bara två år sedan, då Mengisturegimen
            föll, respekten för de mänskliga rättigheterna var obefintlig.
          </note>
          <note>
            Utvecklingen går nu emellertid åt rätt håll. Den etiopiska övergångsregeringen
            har inlett arbetet med att bygga upp ett rättssamhälle. Den har
            under sina två år tagit viktiga steg för att stärka skyddet av
            de mänskliga rättigheterna. Bl.a. har rättsväsendet stärkts, och
            en lag mot presscensur har antagits. En rad nya tidningar och
            tidskrifter har publicerats.
          </note>
          <note>
            Regeringen har också frigivit majoriteten av de
          </note>
          <note>
            OLF-soldater som hållits fängslade.
          </note>
          <note>
            Även om situatioanen nu är väsentligt bättre än under Mengisturegimen
            har vi under senare tid noterat ett fåtal negativa händelser.
            En av dessa var stängningen av universitetet i Addis Abeba i samband
            med studentdemonstrationen den 4
          </note>
          <note>
            januari i år. Universitetet öppnades på nytt den 19
          </note>
          <note>
            april. Övergångsregeringen har tillsatt en kommitté, som skall
            utreda vad som hände i samband med studentdemonstrationen, då,
            enligt officiella uppgifter, en student dödades.
          </note>
          <note>
            Mot bakgrund av vår långa tradition av samarbete med Etiopien
            har Sverige ett särskilt ansvar att stödja de krafter som nu verkar
            för demokratisering och respekt för de mänskliga rättigheterna.
            Därför stöder vi processen genom en ständig dialog och genom biståndsinsatser
            för att stödja utvecklingen mot ett demokratiskt rättssamhälle
            och respekt för mänskliga rättigheter.
          </note>
          <note>
            I dag befinner sig statssekreterare Alf T.
          </note>
          <note>
            Samuelsson i Addis Abeba, där han bl.a. kommer att träffa företrädare
            för övergångsregeringen. Han kommer under samtalen att betona
            den vikt som den svenska regeringen fäster vid respekten för de
            mänskliga rättigheterna. Det ligger i sakens natur att vi vid
            ett personligt besök som detta framför vår åsikt med särskilt
            eftertryck.
          </note>
          <note type="speaker">
            Anf. 66 LOTTA EDHOLM (fp):
          </note>
          <note>
            Herr talman! Jag tackar biståndsministern för svaret. Jag är
            ganska pessimistisk just nu om utvecklingen i Etiopien. Det finns
            faktiskt en ganska stor risk för att landet återigen faller in
            i diktatur. Den kommunism som fanns fram till
          </note>
          <note>
            Mengisturegimens fall har ersatts med en etnisk politik, där
            man tvångsindelar befolkningen i olika etniska grupper för att
            på det sättet ha kontroll över landet. Det gör man för att EPRDF-regimen
            skall kunna behålla sin makt. Gamla stalinister i EPRDF
          </note>
          <note>
            har nu ändrat uppfattning i dessa frågor för att kunna hålla
            sig kvar vid makten.
          </note>
          <note>
            Claes-Adam Wachtmeister vid Utrikespolitiska institutet har skrivit
            en liten uppsats om detta som är väldigt intressant. Han säger
            att EPRDF så sent som 1990 fortfarande hävdade att demokrati var
            någonting helt förkastligt och emot folkets vilja samt dessutom
            ineffektivt.
          </note>
          <note>
            Sverige har ju varit biståndsgivare i många år till
          </note>
          <note>
            Etiopien. Det har funnits en fälla, som jag tror att vi har hamnat
            i många gånger, när vi inte har uppmärksammat dessa problem, just
            därför att vi har haft så långa och så bra kontakter med
          </note>
          <note>
            Etiopien. Jag är rädd för att biståndsministern återigen går
            i denna fälla, när han i sitt svar till mig förklarar att min
            beskrivning är ''väl drastisk'' och att utvecklingen nu går ''åt
            rätt håll''. Är inte detta att gå i den fälla som Sverige faktiskt
            tidigare har gått i?
          </note>
          <note type="speaker">
            Anf. 67 Statsrådet ALF SVENSSON (kds):
          </note>
          <note>
            Herr talman! Jag är tacksam för den uppluckring av sitt påstående
            som Lotta Edholm gjorde avslutningsvis. Först lät det som om biståndsministern
            åter går i fällan. Det har han mig veterligen inte hunnit att
            göra. Men efter den fasansfulla period som Etiopien har upplevt
            har man naturligtvis inte att vänta att allt kommer att gå på
            räls åt rätt håll. Vem som helst av oss kunde ha räknat ut att
            när dessa olika etniska grupper, som naturligtvis hade enats i
            sin kamp mot den fasansfulla Mengisturegimen, väl kommit till
            makten, skulle en hel del åsiktsmotsättningar komma att göra sig
            gällande.
          </note>
          <note>
            Jag tycker likväl att det finns en fara i att måla upp det som
            om det bara vore elände. Hittills har man ju ändå gång på gång
            visat att man strävar åt rätt håll. Det går också att hitta uttalanden,
            som entydigt tyder på att man lämnar det som Lotta
          </note>
          <note>
            Edholm här kallade stalinism och förkättrade uppfattningar om
            hur ett lands ekonomi skall styras och struktureras.
          </note>
          <note>
            Det finns givetvis alltid en risk för diktatur. Var gör det inte
            det i tredje världen och u-länderna? Men låt oss också se på det
            positiva. Jag kan försäkra att vi inte sitter med armarna i kors
            och tror att riskerna inte existerar. De insatser som görs av
          </note>
          <note>
            SIDA och Utrikesdepartementets u-avdelning understryker just
            nödvändigheten av att nu lyfta fram MR-frågorna och ge demokratiseringen
            vitamininjektioner. Vi skall hjälpa folk med kurser och seminarier
            och hela tiden ta upp denna fråga i de samtal som vi för med företrädare
            för den etiopiska övergångsregeringen. Vi når kanske inte så snabbt
            fram som vi skulle önska, men vi når en bit.
          </note>
          <note type="speaker">
            Anf. 68 LOTTA EDHOLM (fp):
          </note>
          <note>
            Herr talman! Vi har ju situationen i Somalia i färskt minne,
            ett land som fullkomligt ramlade samman trots att det där inte
            fanns olika etniska grupper. I
          </note>
          <note>
            Etiopien finns det sådana. Ändå vill regimen i
          </note>
          <note>
            Etiopien föra en politik, som gör att människor delas upp ännu
            mer än de i själva verket är uppdelade från början. Jag tycker
            att biståndsministern möjligtvis är litet nonchalant, när han
            säger att man nästan måste räkna med att det blir problem. Jag
            tror att man skall göra precis tvärtom. Man skall inte alls räkna
            med att det blir problem när det gäller de mänskliga rättigheterna,
            utan utgångspunkten skall vara att man faktiskt alltid måste respektera
            de mänskliga rättigheterna, oavsett om det i landet råder problem
            eller inte.
          </note>
          <note>
            Det svenska biståndet till Etiopien är mycket viktigt för Etiopien.
            Jag undrar om statssekreterare
          </note>
          <note>
            Alf T. Samuelsson, när han nu befinner sig i
          </note>
          <note>
            Etiopien, kommer att klargöra att det svenska biståndet faktiskt
            kan komma att skäras ned, om respekten för de mänskliga rättighetena
            inte upprätthålls på ett bättre sätt än i dag.
          </note>
          <note type="speaker">
            Anf. 69 Statsrådet ALF SVENSSON (kds):
          </note>
          <note>
            Herr talman! Nu säger Lotta Edholm att man inte skall räkna med
            att det händer någonting med de mänskliga fri- och rättigheterna
            i ett land som
          </note>
          <note>
            Etiopien. Men alldeles nyss sade hon att det finns en stor risk
            för att folk faller in i diktatur. Så eländigt räknar inte jag
            med att situationen skall utvecklas i Etiopien. Jag hoppas att
            utvecklingen skall gå åt rätt håll. Men man har alldeles för ljusblå
            inställning, om man tror att det kommer att gå på räls. Så blir
            det inte. Man får räkna med -- detta vill jag ha sagt, herr talman
            -- att det kommer att gå framåt och sedan falla tillbaka något.
            Tar man inte med detta i beräkningen, är jag rädd för att man
            inte riktigt kan applicera sina åsikter på motparten när man för
            detta resonemang.
          </note>
          <note>
            Man kan säkert debattera mer än en gång frågan huruvida man skall
            acceptera och tillstå de etniska motsättningarna och förhållandena
            eller om man skall försöka trycka ner dem -- vilket som nu snabbast
            leder till respekt för de mänskliga fri- och rättigheterna.
          </note>
          <note type="speaker">
            Anf. 70 LOTTA EDHOLM (fp):
          </note>
          <note>
            Herr talman! Jag vet att biståndsministern är mycket engagerad
            i dessa frågor. Jag är övertygad om att han kommer att ta upp
            dem även fortsättningsvis. Men jag vill ändå poängtera att
          </note>
          <note>
            Sverige har haft väldigt långa kontakter med
          </note>
          <note>
            Etiopien. Jag tror att vi tidigare har sett alltför mycket mellan
            fingrarna när det gäller brotten mot de mänskliga rättigheterna.
            Detta får inte upprepas nu när vi faktiskt ser att det sker brott
            mot de mänskliga rättigheterna. Vid universitetet i Addis
          </note>
          <note>
            Abeba har faktiskt ett stort antal lärare förlorat sina tjänster
            av politiska skäl. Det är faktiskt vad vi brukar kalla brott mot
            de mänskliga rättigheterna.
          </note>
          <note>
            Fortfarande finns det politiska fångar i Etiopien.
          </note>
          <note>
            Det är vår skyldighet såsom ett mycket viktigt biståndsland att
            påpeka att detta faktiskt är oacceptabelt.
          </note>
          <note type="speaker">
            Anf. 71 Statsrådet ALF SVENSSON (kds):
          </note>
          <note>
            Herr talman! Jag håller helt med Lotta Edholm om att detta inte
            får nonchaleras utan skall understrykas och lyftas fram jämt och
            ständigt. Jag kan också försäkra att det är vad som sker. Jag
            vill än en gång betona att den verksamhet som vi bedriver är inriktad
            på att verkligen understryka --
          </note>
          <note>
            vare sig det sker via SIDA genom seminarier eller via Raoul Wallenberginstitutet
            i Lund -- att man inte får förtrampa eller nonchalera de mänskliga
            fri- och rättigheterna.
          </note>
          <note>
            Herr talman! Man får inte heller glömma att regeringen har gjort
            en del, exempelvis när det gäller domstolsorganisationen. Regeringen
            har ändå försökt och också i någon mån lyckats med att komma till
            rätta med det stora antalet politiska fångar. En hel del av dem
            har ju kommit ut i frihet, en del mot borgen, medan andra så att
            säga har släppts helt.
          </note>
          <note>
            Det finns mycket övrigt att önska, men det jag vill ha sagt,
            herr talman, är att jag tycker att det går åt rätt håll.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:724 om biståndet till
          </note>
          <note>
            Eritrea
          </note>
          <note type="speaker">
            Anf. 72 Statsrådet ALF SVENSSON (kds):
          </note>
          <note>
            Herr talman! Eva Johansson har frågat mig om jag är beredd att
            snabbt verka för att det svenska biståndet till Eritrea kan anta
            mera långsiktiga former.
          </note>
          <note>
            Jag håller helt med Eva Johansson om att Eritrea behöver ett
            långsiktigt och omfattande internationellt stöd. Efter 30 år av
            inbördeskrig återstår ett stort återuppbyggnadsarbete där finansiering
            utifrån kommer att bli nödvändig.
          </note>
          <note>
            Redan nu lämnar Sverige genom SIDA ett stöd som kan ses som en
            inledning till ett mer långsiktigt samarbete. Det gäller stöd
            till energisektorn och stöd för stärkande av landets förvaltning.
          </note>
          <note>
            Dessutom har SAREC gett ett inledande stöd till universitetet
            i Asmara. Universitetets rektor kommer hit i nästa månad för att
            tillsammans med
          </note>
          <note>
            SAREC och de svenska universiteten diskutera formerna för fortsatt
            bistånd.
          </note>
          <note>
            Annars utgörs det svenska biståndet i dagsläget huvudsakligen
            av katastrofbistånd. Sammanlagt har under innevarande budgetår
            55 miljoner kronor utbetalats till Eritrea via SIDA, SAREC
          </note>
          <note>
            och internationella och svenska enskilda organisationer. Jag
            förutser att utvecklingsbiståndets andel kommer att öka. Tiden
            är mogen för en sådan förskjutning. En delegation från SIDA besökte
            Eritrea i början av maj för att bl.a. diskutera formerna för ett
            sådant långsiktigt bistånd. SIDA kommer i regleringsbrevet att
            få i uppdrag att bereda ett långsiktigt bistånd under nästa budgetår.
            Jag förutser att nästa års planeringsram kommer att ligga på ca
            50 miljoner kronor. Avslutningsvis vill jag säga att statssekreterare
            Alf T. Samuelsson har besökt
          </note>
          <note>
            Eritrea i samband med självständighetsfirandet i går och i förrgår.
            Han fick då tillfälle att träffa företrädare för Eritreas provisoriska
            regering och diskutera ett långsiktigt bistånd.
          </note>
          <note type="speaker">
            Anf. 73 EVA JOHANSSON (s):
          </note>
          <note>
            Herr talman! Först vill jag tacka för svaret.
          </note>
          <note>
            Jag är väldigt glad över att Eritreas folk nu äntligen har fått
            sin självständighet och möjlighet att bestämma över sin egen framtid.
            Jag är också väldigt glad över att Sverige har erkänt den här
            nya staten, men det räcker inte. Sverige bör nu -- då menar jag
            omedelbart -- inleda ett intensivt arbete för att i samarbete
            med regeringen i Asmara utröna på vilket sätt som Sverige bäst
            kan hjälpa till för att bidra till en långsiktig utveckling i
            Eritrea. Jag har tolkat svaret så, att biståndsministern vill
            detsamma, men jag efterlyser mer fart i det här arbetet.
          </note>
          <note>
            Eritrea är ett av världens allra fattigaste länder, men det är
            också ett land med mycket stora utvecklingsmöjligheter. Det saknas
            definitivt inte vare sig vilja eller kompetens hos den eritreanska
            regeringen. Där har man redan nu gjort mycket stora utvecklingsinsatser,
            och det finns mycket väl underbyggda planer för framtiden.
          </note>
          <note>
            Jag vet att regeringen i Eritrea är mycket angelägen om att få
            ett bistånd som innebär att utvecklingen styrs av eritreanerna
            själva. Just därför är man angelägen om att få svenskt bistånd,
            som uppfattas som obundet och fritt från ovidkommande villkor.
          </note>
          <note>
            Det finns alltså goda förutsättningar, men det saknas i dag resurser
            för i stort sett allt.
          </note>
          <note>
            Jag vill fråga Alf Svensson: Är regeringen nu beredd att göra
            Eritrea till ett av våra programländer för bistånd eller i vart
            fall ge landet en liknande ställning? Jag tror att det vore bra
            för långsiktigheten och tryggheten för eritreanerna. Är biståndsministern
            beredd att kraftigt öka vårt bistånd till Eritrea? Den här länderramen
            på 50
          </note>
          <note>
            miljoner är bra som inledning, men det kommer att behövas mer
            för att klara utvecklingen. Jag tycker inte att det finns någon
            som helst anledning att vänta längre.
          </note>
          <note type="speaker">
            Anf. 74 Statsrådet ALF SVENSSON (kds):
          </note>
          <note>
            Herr talman! Jag är fullständigt övertygad om att detta -- att
            det kommer att behövas mer -- är ett påstående som man kan använda
            om i stort sett varje land som här förs upp av de länder som vi
            brukar beteckna såsom tillhörande den tredje världen. Det är inte
            tu tal om att det kommer att behövas mer.
          </note>
          <note>
            Det jag sade i mitt svar var ju att vi är inriktade på ett långsiktigt
            bistånd och att vi redan är i färd med att förbereda ett sådant.
            Vi finns där också redan.
          </note>
          <note>
            Jag kan berätta att ett möte redan den 8 juni kommer att äga
            rum mellan vår avdelning och
          </note>
          <note>
            SIDA. Också SAREC kommer att delta.
          </note>
          <note>
            Det är viktigt att få sagt att frågan huruvida Eritrea kommer
            att få programlandsstatus eller ej inte kommer att vara avgörande
            för om vi går in med ett rejält stöd och en rejäl hjälp. Jag uppfattade
            det som att också Eva Johansson menade så. Vi är inriktade på
            att ge detta stöd. Det kommer vi att göra, och jag vill påstå
            att vi också kommer att göra det snabbt.
          </note>
          <note type="speaker">
            Anf. 75 EVA JOHANSSON (s):
          </note>
          <note>
            Herr talman! Säkerligen behövs det mer bistånd till många länder.
            Men när det gäller Eritrea har vi tidigare, under ganska lång
            tid, till eritreanerna sagt att vi inte kan gå in i det här samarbetet
            innan
          </note>
          <note>
            Eritreas status är fastställd och den här folkomröstningen är
            avgjord.
          </note>
          <note>
            Att omvärlden först ställer krav på den här långa proceduren
            före folkomröstningen och sedan använder det som ett argument
            för att skjuta på biståndet har, med rätta, i Eritrea uppfattats
            som att omvärlden har smitit litet grand från sitt ansvar för
            utvecklingen i Eritrea. Därför finns det ett alldeles särskilt
            ansvar för oss att nu snabbt sätta in rejält med resurser för
            att utvecklingen skall komma i gång.
          </note>
          <note type="speaker">
            Anf. 76 Statsrådet ALF SVENSSON (kds):
          </note>
          <note>
            Herr talman! Låt mig bara avslutningsvis säga att jag inte kan
            instämma i påståendet, om det nu skulle tillvitas vårt land, att
            vi har smitit från vårt ansvar. Vi finns ju och kommer fortsättningsvis
            att finnas i Eritrea.
          </note>
          <note>
            För balansens skull kan jag erinra om att den första frågan jag
            besvarade i dag handlade om Burkina
          </note>
          <note>
            Faso. Det var en partikamrat, Lena Hjelm-Wallén, som önskade
            att vi skulle satsa mer på Burkina
          </note>
          <note>
            Faso. Önskemålen äro många. Det görs inte något motstånd från
            min sida, men resurserna är begränsade. Jag kan dock än en gång
            försäkra att
          </note>
          <note>
            Eritrea är prioriterat. Vi skall göra allt vad vi kan.
          </note>
          <note type="speaker">
            Anf. 77 EVA JOHANSSON (s):
          </note>
          <note>
            Herr talman! Det är bra, och det är bra att SIDA
          </note>
          <note>
            finns där nere och att biståndsministerns statssekreterare nu
            har utnyttjat möjligheten att ta den här kontakten med Eritreas
            regering.
          </note>
          <note>
            Utan tvivel är det nu alldeles nödvändigt att vi går in med ett
            rejält bistånd, som är långsiktigt. Att det finns motsvarande
            behov också i andra delar av världen tyder ju bara på att vi får
            se till att vi kan skaffa resurser för att kunna ge ännu mer bistånd
            från Sverige. Detta är inget skäl för att säga att vi inte kan
            stötta Eritrea.
          </note>
          <note>
            Under de två år som har gått sedan befrielsen har folkomröstningen
            använts -- inte bara av Sverige utan också av andra länder --
            som ett argument för att vänta med det långsiktiga återuppbyggnadsbiståndet,
            som är så avgörande, och i stället ägna sig åt katastrofbiståndet.
            Detta tror jag inte att biståndsministern är okunnig om.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:671 om tekoindustrin
          </note>
          <note>
            Anf. 78 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Kjell Eldensjö har frågat näringsministern om han
            har någon avsikt att vidta åtgärder för att Sveriges tekonäring
            skall få jämlika villkor med EG-länderna. Arbetet inom regeringen
            är så fördelat att det är jag som skall besvara frågan.
          </note>
          <note>
            Jag kan göra mitt svar mycket kort genom att upprepa mitt svar
            av den 24 november 1992 på fråga från Lennart Brunander (c): vår
            ambition på tekoområdet är att uppnå samma konkurrensvillkor för
            svensk tekoindustri som gäller för EG:s tekoföretag.
          </note>
          <note>
            I linje med den svenska frihandelstraditionen är det av stor
            vikt att minimera risken för sådana välfärdsförluster som kan
            uppstå av olika begränsningar av handeln med tredje land. För
            svensk del är målet att slå vakt om en öppen marknad utan onödiga
            prisstörningar som skapar nackdelar för konsumenten och hindrar
            en effektiv resursallokering i vår ekonomi.
          </note>
          <note>
            Efter många års strukturomvandling i den svenska tekosektorn
            bedömdes det vara i såväl u-ländernas som i vårt eget intresse
            att avvecka de kvantitativa begränsningarna vi under många år
            haft avseende importen från en rad u-länder. 1991 öppnade vi vår
            marknad och ökade på så sätt tillgången på tekovaror till låga
            priser, med avsevärda vinster för konsumenterna, lägre inflation
            och ett bättre resursutnyttjande som följd.
          </note>
          <note>
            Fri handel mellan olika länder är till fördel för alla parter.
            Särskilt viktigt är det att u-länderna får möjlighet att exportera
            sina produkter till de utvecklade länderna. Just tekoprodukter
            är ofta en mycket viktig exportvara för dessa länder.
          </note>
          <note>
            Inom den pågående Uruguayrundan i GATT ligger en överenskommelse
            om successiv liberalisering på tekoområdet. Enligt det förslag
            som nu ligger på bordet kommer också EG att i samband med en lyckosam
            utgång av GATT-rundan avskaffa sina kvantitativa importrestriktioner
            över en nedfasningsperiod.
          </note>
          <note>
            Från svensk sida har vi i de pågående medlemskapsförhandlingarna
            med EG bedömt det som mycket betydelsefullt att söka uppnå ett
            övergångsarrangemang på tekoområdet.
          </note>
          <note>
            Härigenom kan vi slå vakt om de liberaliseringar vi genomfört
            i handeln med tredje land, till nytta för konsumenterna och för
            ett effektivt resursutnyttjande. Vi har för Gemenskapen redovisat
            förslag till hur ett sådant övergångssystem skulle kunna fungera.
            Vi räknar också med att i samband med medlemskapet sänka tullnivån
            för tekoimporten med några procentenheter ned till
          </note>
          <note>
            EG:s tullnivå.
          </note>
          <note type="speaker">
            Anf. 79 KJELL ELDENSJÖ (kds):
          </note>
          <note>
            Herr talman! Statsrådet! Först vill jag tacka för svaret på min
            fråga.
          </note>
          <note>
            Den här frågan är naturligtvis bl.a. föranledd av den mycket
            branta och långvariga nedförskurva som vi har haft för svensk
            tekoindustri. I dag är det uppenbara svårigheter att över huvud
            taget upprätthålla en produktion för vissa avsnitt på grund av
            brist på insatsvaror m.m. Av klädkonsumtionen utgörs i dag mindre
            än 10 % av svensktillverkade kläder har jag inhämtat uppgifter
            om. För min del anser jag att det är mycket viktigt att vi i Sverige
            har en inhemsk tekoproduktion och att den snarare borde öka än
            att minska ytterligare.
          </note>
          <note>
            Jag avser nu att ta upp en synpunkt som inte fanns med i svaret.
            I en interpellationsdebatt den 6
          </note>
          <note>
            december 1991 diskuterades också beredskapsskäl för att hålla
            uppe tekoproduktionen.
          </note>
          <note>
            Näringsministern sade då att Överstyrelsen för civil beredskap
            hade fått regeringens uppdrag att göra en översyn av konsekvenserna
            ur beredskapssynpunkt av EES-avtalet och ett eventuellt svenskt
            medlemskap i EG. Det var grundtextilier som avsågs. Näringsministern
            sade också att frågan beror helt och hållet på det kommande försvarsbeslutet.
            Det finns vissa produktioner i vårt land som man bör ha en stor
            beredskap för. Det gäller livsmedel, bostäder och energi men också
            kläder. Det vore därför intressant att få en synpunkt på hur det
            förhåller sig i dag beträffande svenskt teko och beredskapssynpunkter
            med anledning av bl.a.
          </note>
          <note>
            EES- och EG-förhandlingarna.
          </note>
          <note>
            Anf. 80 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Låt mig inledningsvis säga att jag delar uppfattningen
            att det är viktigt att vi har en livskraftig tekoindustri. Det
            är inte minst av det skälet som vi är så angelägna om att inom
            ramen för förhandlingarna med EG uppnå likvärdiga konkurrensvillkor.
            Det är ett viktigt svenskt förhandlingskrav, och vi avser att
            driva det med all kraft under de förhandlingar som nu förestår.
            Vi har börjat diskussionerna med EG i den här frågan, men vi befinner
            oss icke på ett sådant stadium att jag kan avläsa ett förhandlingsresultat.
          </note>
          <note>
            Frågan om beredskapsaspekten inom tekoindustrin har varit aktuell
            alltsedan kriget. Den hade en hög aktualitet under 1970-talet
            då vi av beredskapsskäl införde restriktioner för tekoindustrin.
            I ljuset av utvecklingen beslöt regering och riksdag att avskaffa
            de restriktionerna. Den uppfattning som vi från regering och riksdag
            alltsedan dess har givit uttryck för är att i den mån försvarsberedskapsåtgärder
            behövs på tekoområdet liksom i princip på andra områden, bör man
            söka sig fram på andra vägar än genom att utnyttja de handelspolitiska
            instrumenten för det syftet. Jag kan naturligtvis inte föregripa
            vad som kan komma ut av en sådan utredning, men jag har redovisat
            den principiella hållning vi intar i den här typen av frågor.
            Det har jag anledning att tro också kommer att gälla för tekoindustrin.
          </note>
          <note type="speaker">
            Anf. 81 KJELL ELDENSJÖ (kds):
          </note>
          <note>
            Herr talman! Jag vill också ta upp ett par synpunkter som fanns
            med i svaret. I den här nämnda interpellationsdebatten förklarade
            näringsministern också att tekobranschen var på väg in i GATT:s
            regelverk och att EG snabbt var på väg mot detta område. EG skulle
            närma sig oss i stället för tvärtom. Enligt uppgifter jag har
            inhämtat är läget i dag följande. EG upprätthåller begränsnings-
            eller övervakningsarrangemang för delar av tekoimporten från ca
            40 länder. I stort antal har de nyligen förnyats eller förlängts.
            En helt fri tredjelandsimport blir det inte till EG före år
          </note>
          <note>
            2004 om GATT:s Uruguayrunda kan slutföras. I
          </note>
          <note>
            annat fall blir det ännu senare.
          </note>
          <note>
            EG kan då givetvis inte tillåta att Sverige såsom en eventuell
            medlem blir en sluss för tekoimport som kringgår EG:s bilaterala
            avtal. Därmed får vi, som jag ser det, restriktioner för exporten
            till EG-
          </note>
          <note>
            länderna. Jag skulle därför vilja fråga om de övergångsarrangemang
            som statsrådet talar om i svaret verkligen kan ge Sverige jämlika
            villkor gentemot EG-länderna.
          </note>
          <note>
            Anf. 82 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Svaret på den frågan är att det är vår ambition.
            Det är vår ambition att skapa en sådan situation som innebär att
            svensk tekoindustri kan arbeta på hela EG-marknaden på likvärdiga
            villkor.
          </note>
          <note>
            Det är riktigt att EG upprätthåller restriktioner mot omvärlden.
            Man har kvantitativa restriktioner mot u-länderna och även mot
            de central- och östeuropeiska länderna, kanske med några undantag.
            Det är också riktigt att man diskuterar en eliminering av de kvantitativa
            restriktionerna inom ramen för GATT-förhandlingarna.
          </note>
          <note>
            Det torde vara bakgrunden till näringsministerns uttalande på
            den här punkten. Det blir ytterst en förhandlingsfråga att hitta
            de arrangemang som gör att vi så långt det någonsin är möjligt
            kan slå vakt om frihandeln på det här området. Jag kan av uppenbara
            skäl inte föregripa utgången av de förhandlingarna.
          </note>
          <note type="speaker">
            Anf. 83 KJELL ELDENSJÖ (kds):
          </note>
          <note>
            Herr talman! Jag vill ta upp ytterligare en synpunkt i svaret.
            Ett av de viktigaste målen med att släppa tekoimporten helt fri
            var ju att kläderna skulle bli billigare. Konkurrensverket har
            i februari 1993
          </note>
          <note>
            överlämnat en utredningsrapport om hur det blev.
          </note>
          <note>
            Rapporten har använts som underlag för att visa att klädpriserna
            sjönk efter det att importen släpptes fri. Från tekoindustrin
            hävdar man i stället att generaliseringar ger ett missvisande
            resultat och att slutsatsen blir att effekterna av tekoimportens
            avreglering fortfarande är en öppen fråga.
          </note>
          <note>
            Rapporten har faktiskt också kritiserats av en av utredarna.
            Statistikern Anders Norberg är en av experterna, och han har i
            ett debattinlägg fört fram en lång rad kritiska synpunkter på
            utredningen.
          </note>
          <note>
            Det skulle vara intressant att få veta vad statsrådet anser.
            Vilka effekter har avregleringen egentligen fått?
          </note>
          <note>
            Anf. 84 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Det är inte lätt att uttala någon bestämd uppfattning
            på den här punkten när experterna -- efter ingående studier --
          </note>
          <note>
            uppenbarligen har så olika uppfattningar om hur resultatet är.
            Det vore förmätet av mig att avge någon mera preciserad bedömning
            på den här punkten.
          </note>
          <note>
            Allmänt delar jag uppfattningen att en frigörelse av handeln
            verkar stimulerande för konkurrensen och pressande på priserna.
            Jag tror att en sänkning av tullen gentemot omvärlden skulle få
            samma effekt, dvs. att det skulle verka prispressande. Men om
            det är relativt lätt att uttala sig om den kvalitativa riktlinjen,
            tror jag att det är betydligt svårare att uttala sig om den kvantitativa.
            Jag har läst de här utredningarna. Jag tror att de är så goda
            som någon annan. Men jag skulle varken vilja ge ett svar beträffande
            dessa siffror eller några andra siffror som experter kommer fram
            till på det här området.
          </note>
          <note>
            Effekterna är mycket svåra att mäta.
          </note>
          <note type="speaker">
            Anf. 85 KJELL ELDENSJÖ (kds):
          </note>
          <note>
            Herr talman! Jag har en sista fråga som gäller den etiska aspekten
            på frihandeln. Vi har i TV på senare tid gjorts uppmärksamma på
            att det förekommer ganska mycket barnarbete -- rent slavarbete
            -- i just sådana länder. Det vore intressant att höra vad statsrådet
            har för synpunkter på detta. Vi medverkar på detta sätt indirekt
            till slavarbete för barn i u-länder.
          </note>
          <note>
            Anf. 86 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Detta anknyter till en närliggande fråga som jag
            skall besvara omedelbart härefter.
          </note>
          <note>
            Låt mig allmänt säga att arbetsvillkor i olika länder, hur förkastliga
            de än må vara, enligt GATT:s nuvarande regler inte i sig kan utgöra
            grund för importrestriktioner. Denna fråga diskuteras dock intensivt.
            Inte minst Sverige har varit pådrivande i den diskussion som gäller
            frågor om social dumping. Men i dagsläget medger GATT inte några
            undantag på den här punkten.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:700 om åtgärder mot kinesiskt tvångsarbete
          </note>
          <note>
            Anf. 87 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Rolf L Nilson har ställt en fråga till mig om regeringen
            har tagit upp frågan om kinesiskt tvångsarbete i GATT och i de
            direkta handelsförbindelserna med Kina i syfte att åstadkomma
            en förbättring.
          </note>
          <note>
            Jag avser besvara frågan i två delar: en avseende det multilaterala
            regelverket (GATT) och en avseende våra bilaterala förbindelser
            med Kina.
          </note>
          <note>
            När det gäller det multilaterala regelverket, närmare bestämt
            GATT, vill jag börja med att konstatera att Kina inte är avtalsslutande
            part i
          </note>
          <note>
            GATT och att GATT:s regler därför inte är tillämpliga på detta
            land. För närvarande har Kina observatörsstatus i GATT, och Sverige
            deltar i en arbetsgrupp där man förhandlar villkoren för Kinas
            återupptagande av sin status som avtalsslutande part i GATT. Sverige
            stödjer ett återinlemmande av
          </note>
          <note>
            Kina i det multilaterala handelssystemet, då vi anser det av
            stor vikt att inga stora handelsnationer står utanför detta. Det
            torde dock dröja ytterligare något år innan Kina kan upptas som
            avtalsslutande part i GATT.
          </note>
          <note>
            Förhandlingarna i arbetsgruppen har pågått länge och hittills
            främst rört sig om informationsinsamlande angående Kinas övergång
            till ett mer marknadsbaserat ekonomiskt system.
          </note>
          <note>
            Frågan om tvångsarbete har inte tagits upp i detta forum. En
            självklar utgångspunkt är att Kina, den dag man ansluter sig till
            GATT, har att fullt ut respektera samtliga de åtaganden som följer
            av
          </note>
          <note>
            GATT-avtalet.
          </note>
          <note>
            I GATT:s regelsystem finns i dag en möjlighet att vidta åtgärder
            när det gäller varor som tillverkats av fångar. I GATT:s artikel
            XX -- Allmänna undantag -- ges rätt att införa importrestriktioner
            mot varor framställda av fångar.
          </note>
          <note>
            Samtidigt skulle jag vilja tillägga att Sverige sedan
          </note>
          <note>
            1970-talet i GATT arbetar med frågan om relationen mellan handel
            och arbetsrättsliga förhållanden. Tanken är att via det multilaterala
            handelssystemet ge länder rätt att säkerställa att vissa grundläggande
            fri- och rättigheter respekeras i GATT:s medlemsländer. Som exempel
            på sådana har nämnts ILO:s standards beträffande fackföreningsfrihet,
            rätten till kollektivförhandlingar samt förbud mot tvångsarbete.
            Samtidigt är det viktigt att eventuella regler på detta område
            inte riskerar att missbrukas av protektionistiska skäl.
          </note>
          <note>
            U-länderna har hittills starkt motsatt sig en koppling mellan
            handel och sociala förhållanden, och något arbete har därför ännu
            inte kunnat påbörjas. Den intensiva verksamheten i samband med
            den pågående Uruguayrundan, har också bidragit till att debatten
            om upprättande av en arbetsgrupp för ovanstående frågor för närvarande
            inte förs särskilt aktivt i GATT.
          </note>
          <note>
            Jag kan dock försäkra Rolf L Nilson om att Sverige även fortsatt
            kommer att aktivt medverka i diskussionen om sambandet mellan
            handel och arbetsrättsliga frågor. Vi ser detta som ett viktigt
            område i det fortsatta GATT-arbetet.
          </note>
          <note>
            I våra bilaterala relationer med Kina har vi hittills inte haft
            anledning att specifikt ta upp frågan om användning av tvångsarbete
            vid produktion i Kina.
          </note>
          <note>
            Vi har dock vid olika tillfällen påtalat brott mot de mänskliga
            rättigheterna i Kina och kommer inte att tveka att ta upp sådana
            frågor också i framtiden.
          </note>
          <note>
            MR-frågor ingår som en viktig komponent i den bilaterala dialog
            som vi för med Kina, t.ex. i samband med besöksutbyten i båda
            riktningar.
          </note>
          <note type="speaker">
            Anf. 88 ROLF L NILSON (v):
          </note>
          <note>
            Herr talman! Jag vill först tacka Ulf Dinkelspiel för ett utförligt
            svar. Jag måste vid en närmare genomläsning tyvärr konstatera
            att svaret på mina två konkreta frågor i båda fallen är nej. Dessa
            förhållanden har inte tagits upp i GATT-samarbetet och inte heller
            i de bilaterala kontakterna.
          </note>
          <note>
            Brott mot mänskliga rättigheter pågår ständigt i många länder.
            Då och då aktualiseras de i debatten.
          </note>
          <note>
            Det är vad som nu har hänt i månadsskiftet april/maj. Det har
            kommit reaktioner från stora amerikanska företag -- jeansjätten
            Levis, sportfabrikanten NIKE, m.fl. De har beslutat att granska
            underleverantörer och att upprätta en kod både vad gäller det
            egna företaget och underleverantörerna. Man vill inte närma sig
            konsumenterna med produkter tillverkade under oacceptabla förhållanden.
          </note>
          <note>
            Internationella textilarbetarfederationen har tagit upp dessa
            frågor i en uppmaning till EG. Med tanke på att det finns en stark
            önskan hos Kina att bli medlem i GATT och fullt ut delta i samarbetet
            --
          </note>
          <note>
            och det finns ett intresse bland andra länder som redan omfattas
            av detta samarbete att få med
          </note>
          <note>
            Kina -- är möjligt och lämpligt att aktualisera frågan i GATT.
            Det är givetvis också lämpligt och önskvärt att göra det i bilaterala
            samtal och vid kontakter.
          </note>
          <note>
            När kommer regeringen att ta sådana initiativ?
          </note>
          <note>
            Anf. 89 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Det är alldeles riktigt, som Rolf L
          </note>
          <note>
            Nilson har påpekat i sin fråga till mig, att den internationella
            textilarbetarfederationen har uppmanat EG att utöva påtryckningar
            mot Kina och att få slut på tvångsarbetet genom att stoppa
          </note>
          <note>
            GATT-anslutningen. Det är i varje fall den information som jag
            har fått. Mig veterligen har EG
          </note>
          <note>
            inte agerat på den uppmaningen. Denna fråga har såvitt jag vet
            inte tagits upp i diskussionerna kring
          </note>
          <note>
            Kinas anslutning till GATT, åtminstone inte i de hittillsvarande
            diskussionerna.
          </note>
          <note>
            När det så gäller det beslut som Levis har fattat, är det en
            bedömning som företaget har gjort. Det finns inte något hinder
            för att andra företag i andra länder agerar på enahanda sätt,
            vilket är viktigt att påpeka. Det är en företagsekonomisk bedömning
            som skall göras. Men det finns icke ett handelspolitiskt instrument
            som kan användas för detta ändamål.
          </note>
          <note>
            När det slutligen gäller att ta upp frågor om de mänskliga rättigheterna
            rent allmänt, har Sverige varit aktivt och pådrivande. Det förhållandet
            att man använder fångar för att tillverka produkter ger icke i
            sig skäl för att vidta handelsbegränsande åtgärder. Men man kan
            göra det. Att ge fångar möjlighet till arbete är något som i och
            för sig inte är oss främmande. Det är de allmänna villkoren när
            det gäller mänskliga rättigheter som det finns anledning att påtala.
            Det gäller då inte enbart förhållanden av denna natur.
          </note>
          <note>
            Jag kan försäkra att vi utnyttjar de bilaterala möjligheter vi
            har att påpeka detta för kinesiska vederbörande. Jag har själv
            deltagit i sådana diskussioner.
          </note>
          <note type="speaker">
            Anf. 90 ROLF L NILSON (v):
          </note>
          <note>
            Herr talman! Det finns två sidor i denna fråga. Om man skall
            göra en gradering är omsorgen om de mänskliga rättigheterna ändå
            den viktigaste. Även om den fria världshandeln är oerhört viktig
            får man nog sätta den en aning lägre än omsorgen om de mänskliga
            fri- och rättigheterna.
          </note>
          <note>
            Även när det gäller respekten för och acceptansen av fri handel
            är det viktigt att man uppmärksammar brott mot fri- och rättigheter.
            Som ett argument mot fri handel nämns ofta att konkurrensen är
            osund. Man använder sig av underbetald arbetskraft och osunda
            arbetsförhållanden i protektionistiska syften. Jag inser att detta
            är en svår balansgång. Man måste skilja det som är verklig protektionism
            från det som är ett hänsynstagande och en omsorg om fri- och rättigheter.
          </note>
          <note>
            Anf. 91 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag kan hålla med Rolf L Nilson på den sista punkten.
            Det är en grannlaga uppgift att göra en sådan avvägning. Jag vill
            däremot bestämt hävda att det inte nödvändigtvis föreligger någon
            motsättning mellan handel och mänskliga rättigheter. Det finns
            tvärtom många exempel från modern historia på att just en öppning
            i handeln och en öppenhet mot omvärlden har främjat mänskliga
            rättigheter.
          </note>
          <note>
            Jag är personligen inte alls övertygad om att de handelspolitiska
            instrumenten är bäst ägnade att åstadkomma en förändring när det
            gäller läget för mänskliga rättigheter. Samtidigt är jag helt
            enig med Rolf L Nilson om att mänskliga rättigheter rör frågor
            av en så helt annan dimension att jag knappast vill sätta dem
            i paritet med handelspolitiken och dess instrument.
          </note>
          <note type="speaker">
            Anf. 92 ROLF L NILSON (v):
          </note>
          <note>
            Herr talman! Möjligheterna till inspektion på plats är avgörande
            för att man skall kunna bedöma om produktion sker på ett acceptabelt
            sätt. Jag undrar om regeringen tänker ställa krav på möjligheter
            till inspektion av arbetsförhållanden i fångläger och fängelser
            i Kina för att kontrollera efterlevnaden av de mänskliga rättigheterna.
          </note>
          <note>
            Sedan finns det ytterligare en sak som berör detta.
          </note>
          <note>
            Det är den ursprungsmärkning som vi har haft på produkter, främst
            kläder, i Sverige. Den har riksdagen beslutat avskaffa. Jag tycker
            att det var ett onödigt och dåligt beslut. Då kunde vi som konsumenter
            konstatera var produkten kom ifrån och göra ett val om vi ville
            köpa den eller ej.
          </note>
          <note>
            Anf. 93 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Svaret på Rolf L Nilsons fråga är att vi inte har
            några planer på att begära inspektion av olika anläggningar i
            Kina för att där konstatera under vilka arbetsförhållanden man
            arbetar.
          </note>
          <note type="speaker">
            Anf. 94 ROLF L NILSON (v):
          </note>
          <note>
            Herr talman! Det beklagar jag. Jag tycker att det skulle vara
            bra. Det hade varit välgörande att få en markering från regeringen
            om att man kommer att reagera kraftfullt i fråga om den blivande
            ekonomiska stormakten nu när man har ett bra förhandlingsläge,
            dvs. när Kina vill komma med i
          </note>
          <note>
            GATT-gemenskapen och innan de har vuxit sig så starka att känsligheten
            för påtryckningar har minskat.
          </note>
          <note>
            Anf. 95 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Låt mig säga mycket kort att det ena inte står i
            motsättning till det andra. Vi avser att i många olika sammanhang,
            inte minst de bilaterala, påverka brotten mot de mänskliga rättigheterna.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:728 om vapenexporttillstånd till Turkiet
          </note>
          <note>
            Anf. 96 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jan Jennehag har med anledning av uppgifter om att
            krigsmateriel för 1,9 miljoner kronor under år 1992 exporterats
            till Turkiet frågat mig om utförseltillstånd för denna leverans
            beviljats efter fullständig beredning.
          </note>
          <note>
            Svaret på Jan Jennehags fråga är ja. En förhandsförfrågan i ärendet
            föredrogs för den rådgivande nämnden i krigsmaterielexportfrågor
            i november 1990 och för regeringen i december 1990.
          </note>
          <note>
            Tillstånd till utförsel till Turkiet meddelades i maj
          </note>
          <note>
            1992, och själva leveransen skedde i augusti samma år.
          </note>
          <note>
            På grund av en felaktig kvartalsredovisning från det berörda
            företagets sida kom den aktuella leveransen att registreras som
            en utförsel till USA i stället för till Turkiet i regeringens
            skrivelse till riksdagen, 1992/93:224, med redogörelse för den
            svenska krigsmaterielexporten år 1992. Felet kommer att rättas
            till i nästa års skrivelse för kalenderåret 1993.
          </note>
          <note type="speaker">
            Anf. 97 JAN JENNEHAG (v):
          </note>
          <note>
            Herr talman! Jag tackar statsrådet för svaret.
          </note>
          <note>
            Beslutet och handläggningen av det här ärendet tillhör den tid
            när den gamla lagen om krigsmateriel gällde. Nu har vi en ny lag
            sedan december i fjol.
          </note>
          <note>
            Det som är intressant för mig och för många andra är den nya
            situationen och förhållandena när det gäller de mänskliga rättigheterna
            i Turkiet.
          </note>
          <note>
            Åtminstone jag hade förhoppningar om att de kriterierna skulle
            få en ökad betydelse när det gäller tillstånd för export av krigsmateriel.
          </note>
          <note>
            Turkiet har under mycket lång tid inte köpt särskilt mycket krigsmateriel
            från Sverige. Det har uppenbarligen inte varit på grund av att
            man inte önskat det, utan på grund av att svenska regeringar har
            betraktat Turkiet som en icke lämplig köpare --
          </note>
          <note>
            av skilda skäl under skilda tider, utgår jag ifrån.
          </note>
          <note>
            Då uppstår frågan: Är Turkiet fortsatt lämpligt för att få köpa
            svenskt krigsmateriel mot bakgrund av de mängder av rapporter
            om övergrepp mot mänskliga rättigheter som Amnesty har publicerat?
          </note>
          <note>
            Även svenska parlamentariker har rapporterat om detta. Senast
            i förra veckan var en svensk parlamentarikergrupp i Turkiet. De
            har färska intryck därifrån som gör en fortsatt restriktivitet
            från regeringens sida till en ofrånkomlig del av den nya lagen.
          </note>
          <note>
            Anf. 98 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Svaret på Jan Jennehags fråga är att man inte kan
            uttrycka sig så kategoriskt som att ett land inte är lämpligt
            som mottagare för svenskt krigsmateriel annat än i sådana fall
            där det föreligger ett ovillkorligt hinder för export. Det gör
            det inte i det här fallet. Turkiet tillhör inte de länder som
            är underkastade ett FN-embargo.
          </note>
          <note>
            Det betyder att vi gör en bedömning från fall till fall. Detta
            är den praxis som vi följer i alla krigsmaterielärenden.
          </note>
          <note>
            Allmänt gäller att regeringen har iakttagit en restriktiv linje
            i prövningen av ärenden som gäller
          </note>
          <note>
            Turkiet. Respekten för mänskliga rättigheter, som
          </note>
          <note>
            Jan Jennehag hänvisade till, är ett tungt vägande kriterium i
            det sammanhanget.
          </note>
          <note>
            I det här aktuella fallet gällde det reservdelar till tidigare
            levererade system. De utgör som bekant en särskild kategori som
            enligt riktlinjerna bör ges utförseltillstånd även om ett land
            inte kommer i fråga för export av nya vapensystem.
          </note>
          <note type="speaker">
            Anf. 99 JAN JENNEHAG (v):
          </note>
          <note>
            Herr talman! Statsrådet säger att det här måste bli fråga om
            en bedömning från fall till fall. Den policyn från regeringens
            sida har naturligtvis varit gällande under tidigare år också.
            Det är inte konstigt att statsrådet ger det svaret. Jag vill ha
            en antydan från statsrådet -- med kännedom om vad som har förevarit
            och vad som fortfarande pågår i
          </note>
          <note>
            Turkiet -- om hur man enligt den nya lagen kan komma till det
            resultatet att Turkiet skall få köpa svensk krigsmateriel. Det
            är den signalen från regeringen som jag är ute efter.
          </note>
          <note>
            Anf. 100 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Som jag sade har regeringen iakttagit en restriktiv
            linje i prövningen av ärenden som gäller Turkiet. Det gäller just
            med hänsyn till läget när det gäller de mänskliga rättigheterna
            i Turkiet.
          </note>
          <note>
            Detta är ett allmänt konstaterande, men det blir naturligtvis
            en utgångspunkt för prövningen av enskilda fall.
          </note>
          <note>
            Att utifrån detta göra ett generellt uttalande om hur vi skall
            agera i framtida fall strider mot alla de principer vi har när
            det gäller krigsmaterielexporten. Bedömningen blir olika från
            fall till fall.
          </note>
          <note>
            Låt mig ge ett exempel. Anläggningar för destruktion av ammunition
            klassas som krigsmateriel under den bredare definitionen sedan
            årsskiftet. Om ett sådant fall skulle aktualiseras kan jag inte
            se annat än att det finns goda skäl för att medge export, även
            om man allmänt iakttar en restriktiv politik på detta område.
          </note>
          <note type="speaker">
            Anf. 101 JAN JENNEHAG (v):
          </note>
          <note>
            Herr talman! Statsrådet är säkert mycket väl medveten om att
            det inte är anordningar för destruktion av ammunition som jag
            är orolig för när det gäller export av krigsmateriel. Det gäller
            naturligtvis system och vapen som kan användas i det formliga
            krig som bedrivs mot kurderna. Detta är situationen för dagen.
            Det är den politiskt intressanta delen av det här området.
          </note>
          <note>
            Jag utgår ifrån att statsrådet egentligen vill säga att en begäran
            från Turkiet om att få köpa svenska vapen förmodligen skulle behandlas
            mycket restriktivt. Om Turkiet kommer med en begäran om att få
            köpa destruktionsanläggningar för ammunition kommer man möjligen
            att se det på ett något annorlunda sätt.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:729 om den s.k.
          </note>
          <note>
            krutaffären
          </note>
          <note>
            Anf. 102 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jan Jennehag har frågat mig hur regeringen avser
            att agera för att Sverige skall få tillgång till alla DDR-handlingar
            som kan kasta ljus över de s.k. krutaffärerna efter det att Högsta
            domstolen nyligen avvisat en framställning från
          </note>
          <note>
            Riksåklagaren.
          </note>
          <note>
            Frågan om en rättshjälpsframställning till de tyska myndigheterna
            är fortfarande föremål för rättslig prövning i Sverige. Ärendet
            ligger för närvarande åter hos Riksåklagaren. Utrikesdepartementet
            har inte mottagit någon framställan från
          </note>
          <note>
            Riksåklagaren, och jag kan därför inte uttala mig om hur regeringen
            skulle komma att agera i ett sådant fall.
          </note>
          <note type="speaker">
            Anf. 103 JAN JENNEHAG (v):
          </note>
          <note>
            Herr talman! Jag tackar statsrådet för svaret. Det är av exakt
            samma innebörd som det svar jag fick i höstas, när jag och statsrådet
            hade den här frågan uppe.
          </note>
          <note>
            Då sades att för att en svensk rättshjälpsframställning skulle
            komma i gång krävdes ett beslut av en domstol, och för att en
            ny rättegång skulle komma till stånd i Sverige krävdes att Högsta
            domstolen beviljade resning. Efter vad jag förstår har Högsta
            domstolen inte beviljat resning, men trots det är, som statsrådet
            säger, det här ärendet föremål för rättslig prövning.
          </note>
          <note>
            Jag vet inte vilket Riksåklagarens nästa juridiska steg är, men
            jag misstänker att vi efter några månader kommer att befinna oss
            i ett läge där vi konstaterar att den juridiska vägen inte är
            möjlig att gå, vilket också antyds i de tidningsartiklar där
          </note>
          <note>
            Riksåklagaren sägs mena att den enda utvägen är att regeringen
            gör en diplomatisk framställning om hjälp från Tyskland. Statsrådet
            säger här att så inte är fallet, och det får jag naturligtvis
            godta i det här läget.
          </note>
          <note>
            Anf. 104 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Det är alldeles riktigt som Jan
          </note>
          <note>
            Jennehag säger att jag gav ett svar av exakt samma innebörd för
            ett halvår sedan. Det visar att vi i den här typen av mycket grannlaga
            frågor, som för övrigt är mycket juridiskt komplicerade och i
            vilka vi har att följa olika rättsprinciper, följer en alldeles
            konsekvent politik.
          </note>
          <note>
            När det gäller de fortsatta stegen är det, som Jan
          </note>
          <note>
            Jennehag säger, Riksåklagarens sak att avgöra på vilket sätt
            och över huvud taget om han avser gå vidare i detta ärende, i
            vilket han givetvis har att ta hänsyn inte bara till Högsta domstolens
            dom utan också till det förhållandet att de berörda personerna
            har frikänts i andra instanser.
          </note>
          <note type="speaker">
            Anf. 105 JAN JENNEHAG (v):
          </note>
          <note>
            Herr talman! I det här stycket är väl för dagen inte mer att
            säga än att det här ärendet kan bli en fråga för regeringen först
            när Riksåklagaren har avslutat det, och jag utgår från att regeringen
            i det läget kommer att ta ställning till hur man vill agera.
          </note>
          <note>
            Anf. 106 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Det är en felaktig slutsats som Jan
          </note>
          <note>
            Jennehag drar. Detta är en rättslig process, och det innebär
            att det för ett eventuellt agerande, exempelvis inom ramen för
            1959 års konvention för brottmål, fordras ett beslut av domstol
            för att man skall kunna gå vidare. En sådan framställning på basis
            av den konventionen kan inte göras av
          </note>
          <note>
            Utrikesdepartementet utan en underliggande framställning härom.
          </note>
          <note type="speaker">
            Anf. 107 JAN JENNEHAG (v):
          </note>
          <note>
            Herr talman! Då utgår jag till dess annat besked ges ifrån att
            Riksåklagaren arbetar vidare med ärendet och återkommer med en
            framställan till departementet.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:686 om det s.k.
          </note>
          <note>
            Vedaprojektet
          </note>
          <note>
            Anf. 108 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Kent Carlsson har frågat mig om regeringen nu är
            beredd att ompröva sitt tidigare ställningstagande och medverka
            till en prövning av det s.k. Vedaprojektet enligt 4 kap. 2 §
          </note>
          <note>
            naturresurslagen.
          </note>
          <note>
            Det är riktigt som Kent Carlsson påstår att regeringen i oktober
            1992 beslutade att inte vidta någon åtgärd med anledning av en
            begäran från
          </note>
          <note>
            Naturskyddsföreningen m.fl. om prövning enligt 4
          </note>
          <note>
            kap. 2 § naturresurslagen av Vedaprojektet. I
          </note>
          <note>
            beslutet erinrade regeringen om att hushållningsbestämmelserna
            i naturresurslagen skall tillämpas vid den prövning av projektet
            som sker enligt annan lagstiftning, främst väglagen. En sådan
            prövning pågår nu i regeringen till följd av att den arbetsplan
            för projektet som Vägverket fastställt har överklagats.
          </note>
          <note>
            Samtidigt som beslutet fattades att inte pröva lokaliseringen
            av projektet enligt 4 kap.
          </note>
          <note>
            naturresurslagen beslutade regeringen med stöd av
          </note>
          <note>
            6 kap. 2 § samma lag att berörda kommuner skulle redovisa hur
            de för det här projektet avser att tillgodose intressen som rör
            hushållningen med naturresurser. En sådan redovisning har sammanställts
            av Länsstyrelsen i Västernorrlands län och överlämnats till regeringen
            i februari i år.
          </note>
          <note>
            Denna redovisning utgör ett viktigt underlag för den prövning
            av projektet som regeringen nu kommer att göra enligt väglagen.
          </note>
          <note>
            Jag anser mot denna bakgrund att regeringen skaffat fram ett
            gott underlag för att bedöma om projektet är förenligt med hushållningsbestämmelserna
            i naturresurslagen.
          </note>
          <note>
            Jag anser därför inte att det finns anledning att ompröva regeringens
            ställningstagande i fråga om en prövning enligt 4 kap. 2 § naturresurslagen.
          </note>
          <note type="speaker">
            Anf. 109 KENT CARLSSON (s):
          </note>
          <note>
            Herr talman! Jag ställde den här frågan därför att jag tycker
            att den har ett principiellt intresse. I
          </note>
          <note>
            naturresurslagen har man ju klassificerat ett tjugofemtal områden
            i landet som områden av riksintresse, och bland de områdena ingår
            Höga kusten. Eftersom det i regeringsbeslutet inte anges varför
            man inte vill tillämpa den strängaste miljöprövningen, vore det
            intressant att få reda på varför man för ett sådant här område,
            som ändå utpekas som riksintresse, inte väljer den starkaste och
            mest noggranna miljöprövning som lagen erbjuder. Man kan fråga
            sig: Om inte det här projektet får en sådan prövning, vilka andra
            projekt får det då? Det är ju ändå bara 25 områden som i naturresurslagen
            utpekas som områden av sådant riksintresse som exempelvis Höga
            kusten, där den här vägen och bron skall dras.
          </note>
          <note>
            Det här ärendet ställer också en annan fråga av principiellt
            intresse. I det här området -- i både
          </note>
          <note>
            Kramfors och Härnösands kommuner liksom i
          </note>
          <note>
            Örnsköldsvik och även från länsstyrelsen -- har det varit ett
            oerhört tryck, både av sysselsättningsskäl och av andra skäl,
            för att projektet skall komma i gång. Det verkar vara att sätta
            bocken som trädgårdsmästare att be dem, med den grundinställningen,
            vara de som skall granska projektet och titta på hushållningen
            med naturresurser. I ett sådant här fall rör det sig ju om två
            väldigt skilda intressen: det lokala intresset av arbeten och
            kommunikationer och det centrala intresset, riksintresset, av
            att bevara ett område för rekreation och annat.
          </note>
          <note>
            Det vore intressant att få reda på vilka skälen är att ärendet
            inte skall prövas enligt 4 kap.
          </note>
          <note>
            naturresurslagen och vilka områden som i så fall kan komma i
            fråga, om regeringen i det här fallet gör en sådan strikt bedömning.
            Är det dessutom inte litet konstigt att en sådan här viktig fråga
            så att säga lämnas över till kommuner och länsstyrelse?
          </note>
          <note>
            Anf. 110 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Vi har inte lämnat över någon fråga till kommuner
            och länsstyrelse. Vi har den ju fortfarande kvar hos regeringen.
          </note>
          <note>
            Utifrån att Kent Carlsson ju är socialdemokrat men tydligen har
            glömt sin egen historia vill jag ändå dra historien om hur det
            här projektet har hanterats av den förra, socialdemokratiska regeringen.
            Den regeringen beslutade redan i augusti 1991 att bevilja 170
            miljoner för ombyggnad av väg 90 samt framtagande av erforderligt
            underlagsmaterial för byggandet av en ny bro över Ångermanälven
            vid
          </note>
          <note>
            Veda och anslutande väg.
          </note>
          <note>
            I september 1991 uppmanades Naturvårdsverket av
          </note>
          <note>
            Naturskyddsföreningen att begära att regeringen skulle pröva
            Vedaprojektet enligt 4 kap.
          </note>
          <note>
            naturresurslagen. Naturvårdsverket meddelade då att man vid det
            tillfället inte avsåg att gå in med någon begäran till regeringen
            om en prövning enligt
          </note>
          <note>
            4 kap. naturresurslagen av projektet. Som skäl angavs att hushållningsbestämmelserna
            i naturresurslagen skall tillämpas vid beslut enligt väglagen.
          </note>
          <note>
            När regeringen -- den nuvarande -- senare remitterade frågan
            om Vedaprojektet borde prövas enligt 4 kap. naturresurslagen,
            svarade
          </note>
          <note>
            Naturvårdsverket i april 1992 att en sådan prövning borde ske
            med hänsyn till projektets omfattning --
          </note>
          <note>
            tydligen hade man på Naturvårdsverket då ändrat uppfattning.
            Man ansåg att det var en satsning på vägtrafiken, som skulle göra
            det svårare att uppnå de nationella utsläppsmålen.
          </note>
          <note>
            Men sedan har Naturvårdsverket inte överklagat den arbetsplan
            för projektet som Vägverket beslutade om den 25 januari i år.
            Länsstyrelsen, som enligt naturresurslagen faktiskt skall ha tillsyn
            över hushållningen med naturresurser, har hela tiden ansett att
            projektet går att förena med naturresurslagens bestämmelser.
          </note>
          <note>
            De som arbetat med projektet sedan 1987 har fram till förra våren
            inte mött några invändningar från ansvariga statliga myndigheter.
          </note>
          <note>
            Här åberopas lokala intressen, men sådana finns alltid när det
            handlar om projekt som ger sysselsättning. Detta kan alltså inte
            ständigt vara ett skäl till att prövning skall göras enligt 4
            kap.
          </note>
          <note>
            naturresurslagen.
          </note>
          <note>
            Vi har, som jag har svarat, ansett att vi kan bedöma hushållningsbestämmelserna
            i naturresurslagen utifrån befintligt underlag.
          </note>
          <note type="speaker">
            Anf. 111 KENT CARLSSON (s):
          </note>
          <note>
            Herr talman! Men, statsrådet Thurdin, det gäller här ett väldigt
            speciellt område. Det är ju inte särskilt många områden som utpekas
            i NRL som riksintressen. Det markerar att riksdagen har ansett
            just det här aktuella området vara extra viktigt. Det är ju inte
            vilken vägsnutt som helst som det här skall bedömas utifrån.
          </note>
          <note>
            Även statsrådet vet att det också i länsstyrelserna, som skall
            vara statens förlängda arm, finns mycket av lokala intressen.
            Det är därför som regeringen har möjligheter här. Naturvårdsverket
            har, såvitt jag förstår av dess svar till regeringen på gjorda
            förfrågan, begärt en prövning av ärendet.
          </note>
          <note>
            Återigen upprepar jag min fråga: Vilka områden skall komma i
            fråga för en prövning om inte ett område som Vedaområdet, som
            ju är av stort riksintresse?
          </note>
          <note>
            Det kanske betraktas som en fräckhet, men jag undrar hur det
            förhåller sig. Statsrådet kommer ju själv från området i fråga,
            och jag vet att det är ett väldigt tryck på politiker från den
            landsänden att de skall verka för området. Jag undrar alltså om
            detta på något sätt har påverkat beslutet att inte göra en prövning
            enligt 4 kap. naturresurslagen.
          </note>
          <note>
            Anf. 112 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Vi har ett tryck på oss i alla projekt, som måste
            komma till stånd vare sig vi prövar enligt
          </note>
          <note>
            4 kap. eller, som i det här fallet, har begärt en redovisning
            enligt 6 kap. Det här trycket på oss i frågan har inte påverkat
            oss ett enda dugg, hävdar jag.
          </note>
          <note>
            Däremot påverkas frågan av hur det ser ut i dag.
          </note>
          <note>
            Det gäller t.ex. trafiken. Det blir ju 6 mil extra väg i förhållande
            till projektet. Det handlar om tung trafik och långa backar. Sett
            till miljöskyddslagstiftningen bidrar denna trafik till enorma
            utsläpp i området.
          </note>
          <note>
            Såväl Naturvårdsverket eller någon annan statlig myndighet som
            länsstyrelsen eller en kommun kan begära en prövning. Men för
            den skull är det inte alltid så att regeringen därmed måste tillmötesgå
            framställd begäran. När man lyssnar på Kent
          </note>
          <note>
            Carlsson kan man få uppfattningen att vi, så fort
          </note>
          <note>
            Naturvårdsverket begär en prövning eller det sker en överprövning
            av strandskyddet t.ex., är tvungna att säga att man har rätt i
            varje fråga.
          </note>
          <note>
            Vår bedömning kvarstår således. Däremot handlar det här inte
            om att vi hanterar detta på ett nonchalant sätt, vilket den förra
            regeringen kanske gjorde.
          </note>
          <note type="speaker">
            Anf. 113 KENT CARLSSON (s):
          </note>
          <note>
            Herr talman! Den miljöbedömning som statsrådet här nämner --
            hon talar t.ex. om den långa gamla vägen -- kan även göras i samband
            med den strängare prövning som Naturvårdsverket har krävt.
          </note>
          <note>
            Återigen upprepar jag frågan: Vilka områden kan bli aktuella
            för den här stränga formen av prövning om inte ett sådant här
            område som är inskrivet som ett riksintresse i naturresurslagen
            blir det? Det vore ju en annan sak om det handlade om ett område
            i
          </note>
          <note>
            Stockholmstrakten som redan är hårt trafikerat och som inte är
            upptaget som ett riksintresse. I det senare fallet kan jag förstå
            regeringens val.
          </note>
          <note>
            Men här har riksdagen uttalat att det är fråga om ett speciellt
            riksintresse. Konsekvensen av förda resonemang måste bli att statsrådet
            framför till riksdagen att detta med riksintresse skall tas bort
            från naturresurslagen, eftersom det ändå inte betyder någonting.
          </note>
          <note>
            Anf. 114 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag måste ändå lyfta fram vad naturresurslagen står
            för. En prövning enligt 4 kap.
          </note>
          <note>
            innebär nämligen inte att man automatiskt säger nej. I stället
            innebär en sådan här prövning att man tittar på olika alternativ
            och presenterar en vettig lösning utifrån de förutsättningar som
            finns.
          </note>
          <note>
            Inte heller innebär en prövning enligt nämnda kapitel ett totalförbud
            i områden som är av riksintresse. I stället ställs riksintressen
            mot varandra, och så sker ju i det här exemplet. Det är klart
            att avvägningar alltid måste göras när ett ärende bedöms enligt
            naturresurslagen.
          </note>
          <note>
            Sedan skall vi komma ihåg att det är länsstyrelsen själv som
            ritat gränserna i det här området, så det har vi inte gjort centralt.
            De här gränserna har alltså tagits fram tidigare av kommuner och
            länsstyrelser.
          </note>
          <note type="speaker">
            Anf. 115 KENT CARLSSON (s):
          </note>
          <note>
            Herr talman! Jo, men varför kan inte den typ av miljöprövning
            som statsrådet nu nämner göras enligt 4 kap. naturresurslagen?
            Varför kunde man inte från riksdagens och regeringens sida, från
            statens sida, markera att Vedaområdet är extra viktigt, därför
            att det är upptaget som ett riksintresse? Då skulle man ju få
            en prövning.
          </note>
          <note>
            Det märkliga här tycker jag är att regeringen har valt att inte
            tillämpa 4 kap. I stället begär man in underlag från länsstyrelse
            och kommun.
          </note>
          <note>
            Jag befarar att det lokala intresset ibland, tyvärr, blir så
            starkt -- så är det i många sådana här frågor --
          </note>
          <note>
            t.ex. när det gäller arbetstillfällen att man blundar litet grand
            för andra intressen. Det är sådant som statsrådet och regeringen
            på riksdagens uppdrag har i uppgift att bevaka.
          </note>
          <note>
            Jag återupprepar ännu en gång min fråga: Vilka områden är det
            som skulle kunna bli föremål för en sådan här prövning om inte
            det här aktuella området blir det?
          </note>
          <note>
            Anf. 116 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Naturligtvis är det både området och verksamhetens
            omfattning som avgör om man prövar enligt 4 kap.
          </note>
          <note>
            Jag vill ändå lyfta fram den historiska bakgrunden.
          </note>
          <note>
            Vi har nämligen en mängd ärvda ärenden på vårt bord, och vi anser
            att ärendena skall hanteras på samma sätt.
          </note>
          <note>
            Kent Carlsson kommer från Stockholm. Ibland undrar jag varför
            stockholmarna intresserar sig så väldigt mycket för områden i
            Norrland när de inte är så intresserade av Stockholm. Där bor
            ju ändå väldigt många människor som också behöver en god livsmiljö.
            Misstanken infinner sig att man vill omfördela och omprioritera
            när det gäller olika kapitalinsatser. Men jag skall inte vara
            så stygg mot
          </note>
          <note>
            Kent Carlsson, för jag tror inte att han har framställt sin fråga
            från den utgångspunkten.
          </note>
          <note>
            Vi har fattat beslut enligt 4 kap. Vi har fattat beslut om en
            prövning beträffande Karlstad flygplats. Vi har fattat beslut
            om en prövning av riksbangods syd. Vidare är frågan om Öresundsbron
            föremål för prövning. Det är riksdagen som de facto en gång beslutat
            om det.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:677 om vittnens situation i domstolsprocessen
          </note>
          <note>
            Anf. 117 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Birgitta Hambraeus har frågat mig om jag är villig
            att ta initiativ för att vittnenas situation skall förbättras
            vid våra domstolar.
          </note>
          <note>
            Vittnen har en mycket central roll i brottsutredningar och brottmålsrättegångar.
          </note>
          <note>
            Vittnesmålet är ofta en förutsättning för att brott skall kunna
            beivras. Att vittna är därför också en medborgerlig skyldighet.
            Den innebär bl.a. att man som vittne är skyldig att inställa sig
            inför domstolen, avlägga ed och avge sitt vittnesmål.
          </note>
          <note>
            Förpliktelserna är sanktionerade genom vite, hämtning och häktning
            enligt regler i rättegångsbalken. Anledningen till detta är just
            vittnesmålens stora betydelse för rättegångarna.
          </note>
          <note>
            Enligt Birgitta Hambraeus verkar samhället inte förstå vittnenas
            utsatta situation. Jag kan inte hålla med om att det allmänna
            saknar den förståelsen.
          </note>
          <note>
            Jag vill först nämna ett initiativ som har tagits inom mitt departement
            för att förbättra skyddet för vittnen -- och målsägande -- mot
            hot och våld i samband med förundersökning och rättegång. I en
            nyligen färdigställd departementspromemoria (Ds
          </note>
          <note>
            1993:29) föreslås att uppgifter om ålder, yrke och bostadsadress
            inte skall framgå av handlingar som delges den tilltalade och
            att domstolen inte heller i onödan skall ställa frågor om sådana
            uppgifter.
          </note>
          <note>
            Förslaget innebär självklart -- vilket också sägs i promemorian
            -- ingen garanti för att den tilltalade inte får del av uppgifterna
            på annat sätt; de framgår ju t.ex. av rättens akt. Men för den
            som är vittne torde vetskapen om att uppgifterna inte automatiskt
            kommer till den tilltalades kännedom innebära en klar förbättring
            jämfört med i dag.
          </note>
          <note>
            Jag känner till den kritik som har riktats mot kallelseblanketternas
            utformning, och jag har förståelse för att den som är beredd att
            vittna vid en rättegång kan uppleva t.ex. viteshotet som obehagligt
            och orättvist. Tyvärr är långt ifrån alla vittnen beredda att
            medverka frivilligt. Det är därför det finns regler om bl.a. vite
            och hämtning, liksom det finns regler om att vittnena skall informeras
            om detta i kallelsen. Stor möda har lagts ned inom domstolsväsendet
            på att göra kallelser och andra skrivelser korrekta och lättbegripliga.
          </note>
          <note>
            Jag tror inte att det är möjligt att komma mycket längre här.
          </note>
          <note>
            Att många människor känner obehag inför uppgiften att vittna
            är knappast något som man kan komma till rätta med genom förändrad
            lagstiftning.
          </note>
          <note>
            Det är ofrånkomligt att t.ex. försvararen i ett brottmål ställer
            ingående frågor till motpartens vittne. Rätten skall dock avvisa
            frågor som uppenbart inte hör till saken eller som är förvirrande
            eller på annat sätt otillbörliga. Om det finns anledning till
            att ett vittne av rädsla eller annan orsak inte fritt berättar
            sanningen, får rätten förordna att t.ex. den tilltalade inte får
            vara närvarande vid förhöret. Domstolens personal och åklagarna
            är väl medvetna om vittnenas situation, och jag utgår från att
            de gör vad de kan för att rättegången inte skall innebära ett
            onödigt obehag och att man försöker se till att vittnet och den
            tilltalade inte behöver tillbringa pauser eller annan väntetid
            i samma lokaler. Frågan om domstolarnas väntrum har nyligen behandlats
            i ett betänkande från justitieutskottet (bet. 1992/93:JuU24),
            och jag tänker därför inte närmare gå in på den frågan.
          </note>
          <note>
            Jag delar Birgitta Hambraeus uppfattning att det är viktigt att
            den som blir vittne till ett brott vågar framträda och avge sitt
            vittnesmål. Inte minst genom den centrala roll som vittnena har
            i det rättsliga förfarandet måste vi visa att vi värdesätter de
            insatser vittnena gör för att vårt rättsväsende skall fungera
            väl.
          </note>
          <note type="speaker">
            Anf. 118 BIRGITTA HAMBRAEUS (c):
          </note>
          <note>
            Herr talman! Jag ber att få tacka justitieministern för ett utförligt
            svar på min fråga. Vi är alltså alldeles överens om att det är
            oerhört väsentligt att vittnen vågar vittna och att samhället
            verkligen värdesätter detta. Men sedan är frågan hur man åstadkommer
            detta.
          </note>
          <note>
            Som jag ser det är den stora risken kanske inte att vittnen när
            de väl har identifierats inte dyker upp utan snarast att de låter
            bli att identifiera sig, så att polisen inte har möjlighet att
            kalla dem, dvs. att de försvinner från platsen, att de inte vill
            blanda sig i och att de vet att det är obehagligt, osv.
          </note>
          <note>
            Jag skulle vilja ställa ytterligare en fråga till justitieministern.
            Vore det inte lämpligt att regeringen ändå tog upp samtal med
            domstolarna och kanske rent av instruerade dem om att de alltid
            bör ha någon värd som talar om för vittnena vilka rättigheter
            som de har, t.ex. det oerhört väsentliga att den tilltalade inte
            nödvändigtvis behöver vara närvarande. Man kan tänka sig t.ex.
            att någon har varit vittne till ett våldsbrott, vilket är en oerhört
            obehaglig upplevelse, en oerhört rå misshandel.
          </note>
          <note>
            Som jag refererade i min fråga kan den som har varit vittne till
            detta plötsligt sitta ensam i samma rum som denna flåbuse. Man
            kan förstå att det kan upplevas som fruktansvärt, och sådant skall
            ingen behöva utsättas för. Jag undrar därför vad justitieministern
            säger om detta.
          </note>
          <note>
            Anf. 119 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tror att Birgitta Hambraeus och jag är helt
            överens. Jag har utformat mitt svar med utgångspunkt i vittnen
            generellt. Och det talas i frågan också om vittnen som har sett
            ett brott begås.
          </note>
          <note>
            Jag tycker samtidigt att det är intressant att Birgitta
          </note>
          <note>
            Hambraeus nu också tar upp brottsoffret som vittne eller som
            målsägande. Som jag tror att de flesta känner till hör nämligen
            brottsofferfrågorna till en av mina hjärtefrågor. Den promemoria
            som jag nämnde i mitt svar behandlar just brottsofferfrågorna.
            Den heter Brottsoffret i fokus.
          </note>
          <note>
            Där tas viktiga förändringar upp, inte i form av värdinnor, men
            rätt till stödperson för den som är brottsoffer att ha med sig
            vid förhör och vid rättegång, med helt andra möjligheter än vad
            vi har i dag.
          </note>
          <note>
            Även andra frågor som syftar till att skapa trygghet för brottsoffren
            även i deras roll som vittnen tas upp i promemorian.
          </note>
          <note>
            Jag kan även nämna att jag varje gång som jag är på ett domstolsbesök,
            vilket jag är ofta, är en av mina stående frågor: Hur hanterar
            ni situationen när vittnen och gärningsmannen kommer och väntar.
          </note>
          <note>
            Jag tror att det är ett effektivt sätt att skapa medvetenhet
            för att man sedan med enkla medel skall vidta rätt åtgärder.
          </note>
          <note type="speaker">
            Anf. 120 BIRGITTA HAMBRAEUS (c):
          </note>
          <note>
            Herr talman! Det kanske även vore lämpligt med en stödperson
            för vittnena, även om de inte själva har blivit brottsoffer. Om
            det är fråga om en tillräckligt rå misshandel, kanske vittnet
            inte vill träffa den som utsätter medmänniskor för misshandel.
            Vittnena bör verkligen få reda på att de inte behöver vara närvarande
            utan att de kan få lämna sina vittnesmål utan att behöva konfronteras
            med den som är anklagad. Det tror jag kunde vara bra.
          </note>
          <note>
            Anf. 121 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Den promemoria som jag nämnde innehåller otroligt
            mycket. Bl.a. innebär den en ökad skyldighet för inblandade myndigheter
            att lämna information om rättigheter, därför att berörda personer
            i den svåra och känsliga situation som de ofta befinner sig i
            ofta saknar kraft att ta reda på sina rättigheter.
          </note>
          <note type="speaker">
            Anf. 122 BIRGITTA HAMBRAEUS (c):
          </note>
          <note>
            Herr talman! Detta gläder mig mycket. Den promemorian är tydligen
            vad vi behövde.
          </note>
          <note>
            Nyligen har några personer som kallar sig för Våga värna varandra
            fått ett pris som kallas Sociala uppfinningspriset. De menar att
            man måste skapa en stämning i samhället som gör att det är självklart
            att vi alla skall vara solidariska. När någon utsätts för brott
            skall vi vittna.
          </note>
          <note>
            Jag tycker att man kanske skall överväga om man inte skall utgå
            från detta i den första kallelsen till ett vittne, att man inte
            utgår från att vittnet måste tvingas och att det är fråga om skyldighet,
            osv.
          </note>
          <note>
            Anf. 123 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag förstår det resonemanget, och jag förstår också,
            som jag sade i svaret, reaktionen från det ordinära vittnet. Men
            som jag också sade i mitt svar är det väldigt många som av andra
            skäl, av oss icke accepterade skäl, underlåter att komma.
          </note>
          <note>
            Därför är det också viktigt att man informerar om vilka konsekvenser
            som följer av ett uteblivande.
          </note>
          <note>
            Men formuleringarna i denna information är naturligtvis väldigt
            viktiga. Jag har också plockat fram ett exempel på den kallelse
            som Stockholms tingsrätt använder. Jag måste säga att formuleringarna
            i den kallelsen inte kan betraktas som stötande.
          </note>
          <note type="speaker">
            Anf. 124 BIRGITTA HAMBRAEUS (c):
          </note>
          <note>
            Herr talman! Jag är glad över att ha fått reda på detta, och
            jag hoppas att det kommer att bli allmänt känt att det är oerhört
            väsentligt för samhällets bestånd att människor är villiga att
            värna brottsoffer genom att vittna, att kunna röja sin identitet
            och veta att de får allt stöd från samhället då, att samhället
            utgår från att vi skall vara solidariska med varandra och att
            behandlingen av vittnen också skall utformas på ett sådant sätt
            att människor inte skall behöva uppleva onödigt obehag.
          </note>
          <note>
            Anf. 125 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag skulle vilja utvidga detta till att säga att
            det inte gäller bara i vittnessituationen utan att vi på alla
            fronter måste arbeta för att vi som samhällsmedborgare också känner
            ett gemensamt ansvar för varandra i form av att vi ställer upp
            och vittnar, i form av att vi tar ansvar för vårt handlande och
            i form av att vi ger andra människor stöd på olika sätt.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:683 om narkotikamissbruket på fängelserna
          </note>
          <note>
            Anf. 126 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Sten Andersson har frågat mig vilka åtgärder jag
            är beredd att medverka till för att narkotikabekämpningen vid
            fängelserna skall bedrivas effektivt.
          </note>
          <note>
            Denna fråga har diskuterats här i riksdagen vid ett par tillfällen
            under det senaste halvåret. Med anledning av en interpellation
            från just Sten
          </note>
          <note>
            Andersson lämnade jag den 20 november 1992 en utförlig redogörelse
            för de insatser som görs för att komma till rätta med narkotikaproblemet
            inom kriminalvården.
          </note>
          <note>
            I ett frågesvar den 19 januari i år redogjorde jag för bakgrunden
            till den förändrade inriktningen av visitationspatrullernas verksamhet.
          </note>
          <note>
            Kriminalvårdsstyrelsens syfte med den förändringen är självfallet
            att förstärka kontrollen av narkotika. Jag utgick då liksom jag
            gör i dag från att Kriminalvårdsstyrelsen följer upp resultatet
            av verksamhetsförändringen och vidtar åtgärder om den förväntade
            ökade kontrollinsatsen inte uppnås.
          </note>
          <note>
            Jag har inte möjlighet att inom ramen för frågeinstitutet åter
            redovisa samtliga de åtgärder som krävs för att nå målet med narkotikafria
            anstalter. Men jag vill dock i sammanhanget nämna att en av Fängelseutredningens
            uppgifter är att föreslå åtgärder för att minska förekomsten av
            narkotika på fängelserna. Utredningen skall enligt sina direktiv
            bl.a. ta ställning till om det behövs utvidgade kontrollmöjligheter
            för att förhindra införsel och missbruk av narkotika på anstalterna.
          </note>
          <note>
            Utredningen har även uppmärksammats på de förändringar som aviserats
            beträffande visitationspatrullernas verksamhet.
          </note>
          <note>
            Fängelseutredningen kommer att redovisa bl.a.
          </note>
          <note>
            denna fråga i ett betänkande i sommar.
          </note>
          <note>
            Jag avser således att återkomma till frågan om vilka ytterligare
            åtgärder som krävs för att förbättra narkotikabekämpningen vid
            fängelserna.
          </note>
          <note>
            Målsättningen för detta arbete är självklart att hålla fängelserna
            fria från narkotika.
          </note>
          <note>
            Anf. 127 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag tackar för svaret. Jag känner väl till att vi
            länge och mycket har debatterat de här frågorna. Jag känner också
            till statsrådets uppfattningar om målsättningen att våra fängelser
            skall bli fria från narkotika. Det är också klart att vi i riksdagen
            inte skall detaljstyra hur man skall agera hos olika myndigheter.
          </note>
          <note>
            Det som gör den här frågan litet knepig är det faktum att vi
            alla är överens om att vi skall ha som mål att ha narkotikafria
            anstalter, men att man i olika regioner har totalt olika uppfattning
            om hur det här målet skall nås. Jag kan hålla med dem inom polisen
            och personalen på våra fängelser som kallar detta för någon form
            av experiment. Den statistik som man har presenterat är sådan
            statistik som man ibland kan bevisa vad som helst med, om man
            har sådana avsikter.
          </note>
          <note>
            Nu skall vi följa upp resultatet av den här förändringen. Men
            jag skulle ändå till slut vilja ställa en fråga till statsrådet:
            Är inte statsrådet orolig för att de trots allt skilda behandlingsmetoderna
            i de olika regionerna kan få som effekt att vi inte når det mål
            som vi alla är överens om, nämligen så långt som möjligt narkotikafria
            anstalter?
          </note>
          <note>
            Anf. 128 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tror egentligen tvärtom. Jag tror att om vi
            tar vara på de idéer, den kraft och de personer som finns på olika
            håll kan vi också få ett bättre resultat. Jag tror att Sten Andersson
            och jag kan vara helt överens om att verksamheten med mera centraliserade
            visitationspatruller inte precis har gett oss narkotikafria fängelser.
            Därför gäller det att vi arbetar vidare och tar vara på de olika
            idéer som finns.
          </note>
          <note>
            Jag vill också passa på att påpeka att det just nu pågår ett
            intensivt arbete både från
          </note>
          <note>
            Kriminalvårdsstyrelsens sida, för att utöva påverkan utåt i verksamheten,
            och inom regioner och enskilda anstalter. Det som är positivt
            är att man på alla håll har börjat fokusera sig mer och mer på
            narkotikaproblemet, med målsättningen att få narkotikafria fängelser.
            Jag är som sagt övertygad om att det viktiga är att man vet hur
            man arbetar, inte att man arbetar likadant på alla håll.
          </note>
          <note>
            Anf. 129 STEN ANDERSSON i Malmö
          </note>
          <note>
            (m):
          </note>
          <note>
            Herr talman! De här patrullerna har inte, säger statsrådet, åstadkommit
            narkotikafria anstalter.
          </note>
          <note>
            Nej, men det hade väl knappast någon kunnat begära heller. De
            har varit till mycket god hjälp och har faktiskt tagit mycket
            knark, sprängmedel, vapen och annat som inte skall förekomma hos
            interner på våra fängelser.
          </note>
          <note>
            Det som är så egendomligt är det faktum att man i vissa regioner
            i stort skall behålla de här patrullerna. I andra regioner skall
            de försvinna.
          </note>
          <note>
            Det är det som gör att man ibland tvivlar litet på om det är
            rätt väg vi i dag har beträtt.
          </note>
          <note>
            Jag noterar av svaret att man snart skall följa upp detta och
            se om det har inneburit något positivt. Jag hoppas att man, om
            det visar sig att detta inte är bra, i slutänden inte är fylld
            av prestige, utan att man kan gå tillbaka till det gamla sättet,
            om det skulle visa sig att det kanske trots allt var bättre.
          </note>
          <note>
            Anf. 130 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! I alla sammanhang är det viktigt att vi ser till
            målen och inte är prestigefyllda. Jag utgår ifrån att de ute i
            verksamheten också arbetar på det sättet.
          </note>
          <note>
            För att det inte skall bli någon missuppfattning vill jag påpeka
            att förändringen av visitationspatrullernas verksamhet endast
            har aviserats. Förändringarna kommer under det kommande budgetåret.
            Det är då vi får anledning att följa upp dem. Men detta kommer
            samtidigt som vi har mycket tydliga markeringar om vad som är
            målsättningen när det gäller narkotika.
          </note>
          <note>
            Anf. 131 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag har noterat och säkert många med mig att statsrådet
            säger att förändringarna har aviserats, det är inte till hundra
            bestämt ännu. Låt oss se.
          </note>
          <note>
            Vi skall i alla fall inte från någon sida lida av prestige, utan
            vi skall vara öppna för olika alternativ, framför allt för att
            få det bästa resultatet, alltså knarkfria fängelser.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:685 om tidpunkten för förslag till
            ny lagstiftning om rattfylleri och sjöfylleri
          </note>
          <note>
            Anf. 132 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Elver Jonsson har frågat mig vid vilken tidpunkt
            regeringen avser att förelägga riksdagen förslag till ny lagstiftning
            med anledning av Väg- och sjöfyllerikommitténs förslag.
          </note>
          <note>
            Regeringen har i olika sammanhang gjort klart att en skärpning
            av rattfyllerilagstiftningen är påkallad. Regeringens inställning
            i detta hänseende klargjordes redan i regeringsförklaringen år
            1991.
          </note>
          <note>
            Några månader efter det att den borgerliga regeringen tillträdde
            tillsattes också Väg- och sjöfyllerikommittén. Elver Jonsson har
            ingått som ledamot av kommittén, som i december förra året överlämnade
            sitt betänkande Grovt Rattfylleri och
          </note>
          <note>
            Sjöfylleri (SOU 1992:131).
          </note>
          <note>
            I betänkandet föreslås skärpningar både på rattfylleri- och sjöfyllerilagstiftningens
            områden.
          </note>
          <note>
            Bl.a. föreslås en sänkning av gränsvärdet för grovt rattfylleri
            från 1,5 promille alkohol i blodet till 1,0
          </note>
          <note>
            promille. Ett motsvarande gränsvärde för grovt sjöfylleri föreslås
            också. Vidare föreslås att straffmaximum för dessa brott höjs
            från ett till två års fängelse och att fängelse som påföljd skall
            komma till användning i en avsevärt högre utsträckning än tidigare.
          </note>
          <note>
            Betänkandet har nu remissbehandlats.
          </note>
          <note>
            Remisstiden gick ut den 3 maj 1993. Målsättningen är att en proposition
            skall överlämnas till riksdagen under hösten, och att de nya reglerna
            skall träda i kraft den 1 januari 1994.
          </note>
          <note>
            Det aktuella ärendet har således hög prioritet inom
          </note>
          <note>
            Justitiedepartementet och beredningsarbetet bedrivs skyndsamt.
            Jag vill dock betona vikten av att lagstiftningsarbete bedrivs
            med noggrannhet så att inte rättmätiga rättssäkerhetsaspekter
            eftersätts.
          </note>
          <note type="speaker">
            Anf. 133 ELVER JONSSON (fp):
          </note>
          <note>
            Herr talman! Jag tackar justitieministern för svaret, som visserligen
            var kort, men det var en klar deklaration, som tog sin avstamp
            i den regeringsdeklaration som citerades. Där nämns att man eftersträvar
            ett sänkt gränsvärde när det gäller det grövre rattfylleriet,
            skärpta straffpåföljder och att äntligen en promilleregel i sjöfylleribekämpningen
            skall komma till stånd.
          </note>
          <note>
            Sedan sade statsrådet också att detta har hög prioritet. Jag
            får väl ta det som ett löfte om att det icke kan tänkas bli någon
            förskjutning i ikraftträdandet. Jag tycker för egen del att regeringen,
            och även justitieministern, ibland överdriver rättssäkerhetsaspekter
            som motiv för att det skall dröja väldigt länge. Remisskrivarna
            behöver kanske inte så många månader alltid, utan att man för
            den skull äventyrar rättssäkerheten. Vi har för övrigt i början
            av den här frågedebatten hört beröm till regeringen för hur snabb
            man var i en annan fråga, där man kunde lagstifta över några dygn.
            Därför tror jag att vi inte alltför ofta skall ta till rättssäkerhetsaspekten
            när det dröjer.
          </note>
          <note>
            Justitieministern nämnde inte ett par andra viktiga punkter när
            det gäller att få en bättre ordning på trafiknykterheten. Det
            var att också personkontrollen för återlämnandet av indraget körkort
            på grund av onykterhet i trafik skall ske med betydligt större
            insats än hittills. Intressant är, och det kan väl vara min kommentar,
            att den skärpning som är på gång har en stor folklig acceptans,
            därför att man är på det klara med hur farlig just onykterheten
            i trafiken är.
          </note>
          <note>
            Min tilläggsfråga, fru statsråd, blir: Kommer regeringen med
            tanke på semesterperioden och med tanke på att vi har en båtsäsong
            som i sig är ett faromoment och som omfattar sju månader att gå
            ut med någon information som skulle kunna slå fast den princip
            som regering och utredare är överens om, nämligen att alkohol
            och trafik inte är förenliga?
          </note>
          <note>
            Anf. 134 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag kan intyga att jag vid alla tillfällen som ges
            påpekar att alkohol och bilkörning icke går ihop.
          </note>
          <note>
            Lämnandet av information till trafikanterna och till medborgarna
            över huvud taget i denna typ av frågor måste vara en skyldighet
            som åvilar
          </note>
          <note>
            Trafiksäkerhetsverket. Körkortsfrågorna, som
          </note>
          <note>
            Elver Jonsson också kom in på, ligger under
          </note>
          <note>
            Kommunikationsdepartementet, även om vi arbetar parallellt med
            dessa frågor.
          </note>
          <note>
            För att inget skall lämnas hängande i luften vill jag också ta
            upp tråden om snabbheten. Först vill jag ge en eloge till den
            kommitté där Elver Jonsson medverkade. På ett års tid arbetade
            den fram sitt mycket omfattande betänkande, där många svåra frågor
            behandlades. Men bl.a. eftersom det gäller många och svåra frågor
            är det viktigt att remissinstanserna har åtminstone den minimitid
            som lagen normalt föreskriver till sitt förfogande.
          </note>
          <note>
            Jag kan nämna att det så sent som i dag kom en skrivelse från
            ett antal remissinstanser, inte i just denna fråga utan med generell
            inriktning, vilka redovisade problemen med de korta remisstiderna.
          </note>
          <note>
            De är ju i praktiken korta, eftersom en remissinstans ofta i
            sin tur måste vända sig till underremissinstanser, som måste samla
            ihop sina medarbetare.
          </note>
          <note>
            Skall vi åstadkomma ett gediget arbete, måste vi räkna med att
            det tar tid. Det är i extrema situationer som vi kan göra sådana
            avsteg som i den aktuella barnpornografifrågan. Men skulle vi
            arbeta så i alla frågor, skulle vi totalt sett inte hinna med
            så många ärenden.
          </note>
          <note type="speaker">
            Anf. 135 ELVER JONSSON (fp):
          </note>
          <note>
            Herr talman! Tack för den kompletteringen, fru statsråd. Jag
            är inte riktigt överens med fru statsrådet om att en kortare remisstid
            alltid är till men. Det är stor skillnad mellan några dygn och
            ett halvår. Frågorna om nykterheten i trafiken har diskuterats
            i åratal av presumtiva remissinstanser.
          </note>
          <note>
            Det är inga nya frågor. Därför tycker jag att man möjligen kunde
            agera litet snabbare.
          </note>
          <note>
            Justitieministern nämnde Trafiksäkerhetsverket, som ju gått en
            salig död till mötes, men sedan återuppstått i form av Vägverket.
            Det var väl det som avsågs. Men vi har också Sjösäkerhetsrådet,
            de frivilliga motororganisationerna och en rad andra intressenter
            som kan medverka.
          </note>
          <note>
            Herr talman! Jag uppskattade också att justitieministern inte
            försummar något tillfälle att påpeka det angelägna i att vi får
            en nyktrare trafik.
          </note>
          <note>
            Jag skulle vilja uppmuntra justitieministern att fortsätta med
            det. Det är just nu den kanske främsta insatsen i avvaktan på
            en ny och bättre lagstiftning.
          </note>
          <note>
            Anf. 136 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag kan inte riktigt hålla med Elver
          </note>
          <note>
            Jonsson om att kommitténs förslag inte innehöll några nyheter.
            Det är inga nyheter när det gäller promillegränser och synen på
            straff. Inte heller sjöfyllerifrågan är i sig någon nyhet, men
            det har tidigare inte funnits några realistiska förslag på den
            punkten. Att sådana nu finns är en nyhet. Det finns även en del
            andra nyheter, inte i form av förslag men i form av resonemang.
            Det är i de fallen min förhoppning att vi skall kunna skapa förslag
            att överlämna till riksdagen. Men det är av naturliga skäl inte
            så enkelt och kan inte gå så snabbt.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:695 om Säpos samarbete med Israels
            underrättelsetjänst
          </note>
          <note>
            Anf. 137 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Kent Carlsson har frågat mig om regeringen har gett
            Säkerhetspolisen tillstånd att bedriva samarbete med Israels säkerhetstjänst.
          </note>
          <note>
            Jag vill betona att det internationella samarbetet är mycket
            viktigt såväl för Säkerhetspolisen som för den öppna polisverksamheten.
            Utan detta samarbete skulle det vara svårt att lösa en stor del
            av de grövre organiserade brotten. Det är emellertid viktigt att
            man iakttar försiktighet i samarbetet med andra länder. Detta
            gäller särskilt inom Säkerhetspolisens område. Sedan några år
            tillbaka tillämpas därför den ordningen att
          </note>
          <note>
            Säkerhetspolisen anmäler till det ansvariga statsrådet när Säkerhetspolisen
            för första gången inleder samarbete med ett annat land. Detta
            förfaringssätt vilar på ett förslag av Säpokommittén.
          </note>
          <note>
            För att stärka den demokratiska insynen i Säpos arbete, och då
            också naturligtvis kontrollen över vilka länder Säkerhetspolisen
            samarbetar med, har
          </note>
          <note>
            Rikspolisstyrelsen parlamentariskt sammansatta styrelse ansvaret
            att en gång om året eller vid behov särskilt granska Säkerhetspolisen.
            Om denna granskning föranleder synpunkter skall dessa överlämnas
            till regeringen.
          </note>
          <note>
            När det sedan kommer till frågan vilka länder
          </note>
          <note>
            Säkerhetspolisen samarbetar med är detta av kvalificerat hemlig
            natur, varför Kent Carlsson säkert förstår att jag inte här i
            kammaren kan lämna denna uppgift.
          </note>
          <note type="speaker">
            Anf. 138 KENT CARLSSON (s):
          </note>
          <note>
            Herr talman! Jag får tacka för svaret. Att det är fråga om hemliga
            uppgifter har jag förstått, eftersom riksdagens utredningstjänst
            vid sina kontakter med Säpo inte ens har kunnat få Säpo att tala
            om vem det är som skall besluta om huruvida samarbete skall inledas
            med en annan stat. Det är ett kanske litet överdrivet hemlighetsmakeri.
          </note>
          <note>
            Att Säpo har haft samarbete med Israel är helt klart. Det finns
            sådana uppgifter även från Säpo, och det är ett sådant samarbete
            som många säkerhetstjänster internationellt har haft. Om man har
            det i dag är mera osäkert.
          </note>
          <note>
            Jag har försökt att tänka litet logiskt i frågan om
          </note>
          <note>
            Säpo har ett sådant samarbete. När man avger yttranden om palestinier
            som söker asyl eller som begär uppehållstillstånd i vårt land
            -- det finns ganska många sådana fall -- och ofta yrkar avslag
            på dessa ansökningar, måste man få uppgifterna någonstans ifrån.
          </note>
          <note>
            Under den senaste månaden har Säpo i Malmö kallat på palestinier
            som antingen är svenska medborgare eller som har uppehållstillstånd
            i vårt land och ställt ganska obehagliga frågor om dessa personers
            åsikter, om fredsprocessen och annat sådant. Sådant kan vara tveksamt
            med tanke på den åsiktsfrihet som råder i vårt land.
          </note>
          <note>
            Både när det gäller uppgifter för bedömning av asylsökande och
            när det gäller det som nu har hänt i Malmö kan man fråga sig:
            Varifrån kommer uppgifterna, och vem har initierat detta?
          </note>
          <note>
            I Norge var denna fråga på tapeten för två år sedan.
          </note>
          <note>
            Det var en skandal, där Säpochefen fick avgå. Man hade låtit
            Mossad-agenter komma till Oslo för att höra palestinier. Man har
            där nu ändrat sin strategi för att få en fylligare bild och för
            att klara sina förpliktelser enligt terroristkonventionerna. Den
            norska säkerhetspolisen kollar numera uppgifter också med palestinska
            organisationer, för att få en balanserad bild.
          </note>
          <note>
            Vad jag känner oro för -- och där är det möjligt att jag inte
            kan få något bra svar från statsrådet -- är läget för de palestinier
            som söker asyl här och huruvida deras namn lämnas ut till Israel.
            Israel betraktar i princip alla palestinier som möjliga terrorister.
            Jag vill fråga statsrådet om hon kan garantera att så inte sker.
            Kan statsrådet tänka sig att ge Säpo signaler om ett bredare samarbete
            vad gäller just denna grupp av asylsökande?
          </note>
          <note>
            Anf. 139 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Detta är en litet egendomlig situation.
          </note>
          <note>
            Kent Carlsson står här väl medveten om att allt det som han frågar
            efter är sådant som är kvalificerat hemligt, men ställer ändå
            dessa frågor.
          </note>
          <note>
            Vidare har jag i mitt svar sagt att Säpos verksamhet står under
            kontroll av Rikspolisstyrelsens parlamentariskt sammansatta styrelse.
            Den har rätt att vid behov särskilt granska Säkerhetspolisen.
          </note>
          <note>
            Sedan får den inte springa till Kent Carlsson och tala om vad
            den sett, men Kent Carlssons parti är representerat bl.a. genom
            vice ordföranden i
          </note>
          <note>
            Rikspolisstyrelsens styrelse. Den oro som Kent
          </note>
          <note>
            Carlsson känner borde rimligen Kent Carlsson kanalisera till
            sin partiföreträdare eller någon annan som han har förtroende
            för. Han kan be vederbörande att särskilt granska detta, och då
            har styrelsen möjlighet att göra påpekanden för regeringen, om
            det finns skäl till detta.
          </note>
          <note type="speaker">
            Anf. 140 KENT CARLSSON (s):
          </note>
          <note>
            Herr talman! Jag blir aningen upprörd. Riksdagen har en kontrollerande
            funktion i förhållande till regeringen, och regeringen har här
            ett uppdrag från riksdagen att årligen utfärda riktlinjer för
          </note>
          <note>
            Säkerhetspolisen. Statsrådet har möjlighet att informera sig
            om Säkerhetspolisens arbete genom att kalla till sig företrädare
            för den. Att jag inte skulle ha rätt att ens ställa frågorna till
            statsrådet tycker jag uppriktigt sagt är ett märkligt uttalande
            av justitieministern.
          </note>
          <note>
            Det är klart att detta är problematiskt. Det rör sig om en hemlig
            verksamhet. Men jag måste som folkvald ha möjlighet till kontroll
            av om befogenheter överträds. Man får göra en avvägning mellan
            det hemlighetsmakeri som ibland är nödvändigt, och allmänintresset,
            att tillse att sekretess respekteras och att personuppgifter inte
            lämnas ut om så inte skall ske. Jag för givetvis dessa diskussioner
            med mina partikamrater i dessa organ.
          </note>
          <note>
            Men regeringen har ändå ett speciellt ansvar för de myndigheter
            som ligger under regeringen.
          </note>
          <note>
            Anf. 141 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Självklart har vi ett ansvar. Men vi har också ett
            ansvar att inte offentligt göra uttalanden om ifall Säkerhetspolisen
            samarbetar med det ena eller andra landets underrättelsetjänst.
          </note>
          <note type="speaker">
            Anf. 142 KENT CARLSSON (s):
          </note>
          <note>
            Herr talman! I så fall vill jag ställa frågan neutralt:
          </note>
          <note>
            Kan statsrådet garantera att sådana uppgifter om asylsökande
            inte lämnas ut till någon säkerhetstjänst utanför Sverige?
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:709 om föreskrifterna om häktning
          </note>
          <note>
            Anf. 143 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Inger René har noterat att en person som dömts till
            ett hårt straff uppenbarligen kan släppas fri från häktet under
            en eventuell överklagandetid. Hon anser att detta inte stämmer
            överens med det allmänna rättsmedvetandet och har frågat mig vilka
            åtgärder jag avser att vidta.
          </note>
          <note>
            Häktning är ett s.k. straffprocessuellt tvångsmedel.
          </note>
          <note>
            Det innebär att häktning tillgrips för att man skall kunna genomföra
            en brottsutredning och en rättegång, säkerställa kommande verkställighet
            av ett eventuellt straff eller för att förhindra att den misstänkte
            begår nya brott. Häktningen är alltså inget straff. För att någon
            skall hållas häktad krävs att något av de särskilda häktningsskälen
            är uppfyllt, dvs. att det föreligger risk att den misstänkte begår
            nya brott, undandrar sig lagföring eller straff eller att han
            undanröjer bevis eller på annat sätt försvårar sakens utredning.
            Vid viss grövre brottslighet skall den misstänkte häktas om det
            inte är uppenbart att häktningsskäl saknas.
          </note>
          <note>
            Det förhållandet att man av en underinstans dömts till ett mycket
            kännbart straff för allvarlig brottslighet är i sig inget häktningsskäl.
            Men om en person dömts till ett långvarigt fängelsestraff av tingsrätten
            utgör det en presumtion för häktning. I
          </note>
          <note>
            praktiken tillhör det också ovanligheterna att en person som
            dömts till ett sådant straff inte hålls häktad, eftersom domstolen
            kan utgå ifrån att det föreligger häktningsskäl, så länge inte
            annat framgår av utredningen. Det är emellertid ingen automatisk
            eller obligatorisk häktningsregel, utan domstolen har en skyldighet
            att i varje enskilt fall pröva om förutsättningarna för häktning
            föreligger
          </note>
          <note>
            (se t.ex. prop. 1986/87:112 s. 34 och bet. JuU
          </note>
          <note>
            1987/88:7 s. 28). De möjligheter att genom häktning frihetsberöva
            någon innan lagakraftvunnen dom föreligger och som jag nu har
            redovisat, är enligt min mening väl avvägda. Jag vill här också
            påminna om FN-konventionen om medborgerliga och politiska rättigheter
            och
          </note>
          <note>
            Europakonventionen om de mänskliga rättigheterna. Bestämmelserna
            i dessa konventioner kan tolkas som ett förbud mot s.k.
          </note>
          <note>
            obligatorisk häktning. Mot denna bakgrund ser jag det som uteslutet
            att ändra reglerna i skärpande riktning.
          </note>
          <note>
            Häktning får inte förväxlas med straff. För att ett straff skall
            kunna avtjänas krävs normalt att det finns en lagakraftvunnen
            dom. Detta är en grundläggande princip i en rättsstat.
          </note>
          <note>
            Jag anser alltså att de regler vi har på detta område är väl
            avvägda och anpassade till de olika syften som bär upp reglerna.
          </note>
          <note type="speaker">
            Anf. 144 INGER RENÉ (m):
          </note>
          <note>
            Herr talman! Jag ber att få tacka för detta mycket uttömmande
            svar. Men jag är ändå inte riktigt nöjd, som statsrådet säkert
            förstår. Jag är säker på att vi båda anser att det är viktigt
            att lagstiftningen stämmer med det allmänna rättsmedvetandet.
            Jag skulle därför vilja ta upp ett exempel, ett generellt exempel.
          </note>
          <note>
            Om en person döms till 4 års fängelse för våldtäkt eller våldtäkter
            och ändå inte frihetsberövas under en eventuell överklagandetid,
            ger det, enligt mitt förmenande, den signalen att våldtäkt inte
            är ett brott som samhället anser vara särskilt allvarligt.
          </note>
          <note>
            Det tycker jag är allvarligt. Därför undrar jag:
          </note>
          <note>
            Tycker justitieministern, och därmed samhället, att våldtäkt
            är ett allvarligt brott?
          </note>
          <note>
            Anf. 145 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! För mig är det mycket enkelt att svara på frågan
            om jag ser våldtäkt som ett allvarligt brott. Det är en mycket
            allvarlig integritetskränkning, som vi klart måste ta avstånd
            från. Men det är också viktigt för mig att markera att ingen skall
            stämplas som gärningsman förrän det finns en lagakraftvunnen dom.
            Vi glömmer lätt bort den delen.
          </note>
          <note>
            Jag var inne på reglerna för häktning i mitt svar.
          </note>
          <note>
            Om två års fängelse är minimistraff föreligger presumtion för
            att häktning skall ske. Det förekommer på en del håll en diskussion
            om ifall detta egentligen inte innebär ett brott mot de konventioner
            jag nyss nämnde, om förbud mot obligatorisk häktning. Min uppfattning
            är att det inte är att jämföra med obligatorisk häktning, eftersom
            man kan slippa häktning om det går att bevisa att fara för nya
            brott, flyktfara osv. inte föreligger.
          </note>
          <note>
            Det är inte så länge sedan jag här i kammaren besvarade en fråga
            med utgångspunkt i konventionerna. Frågan var om vi inte var tvungna
            att göra en ändring av svensk lagstiftning när det gäller just
            presumtionen för häktning. Jag menar att vi har funnit en rimlig
            balans mellan vår inriktning och de krav som ställs på oss utifrån.
          </note>
          <note type="speaker">
            Anf. 146 INGER RENÉ (m):
          </note>
          <note>
            Herr talman! Jag är glad över det senaste justitieministern sade.
            Låt oss säga att strafflatituden för brottet i mitt exempel är
            0--4 års fängelse och att en person döms till 4 år. Det innebär
            att straffsatsen är dubbet så hög som den lägsta straffsatsen
            för att häktning skall vara obligatorisk. Då är det, enligt mitt
            förmenande, begripligt att människor tycker att det är obegripligt
            att häktning inte är obligatorisk.
          </note>
          <note>
            Straffsatsen är ju dubbelt så hög som den lägsta straffsatsen
            vid vilken häktning är obligatorisk.
          </note>
          <note>
            Förstår justitieministern mitt och andras resonemang?
          </note>
          <note>
            Anf. 147 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! För det första vill jag påpeka att vi inte har obligatorisk
            häktning i Sverige. Vi har i vissa fall en presumtion för häktningsskäl.
          </note>
          <note>
            För det andra vill jag säga att det är fullt möjligt att hålla
            en person i häkte i avvaktan på prövning i hovrätten, under förutsättning
            att det finns misstanke om flykt och nya brott och på vissa andra
            grunder.
          </note>
          <note>
            Men vi får inte blanda samman häktningen och straffet, om nu
            inte dessa grunder föreligger. Då måste vi avvakta den lagakraftvunna
            domen. Det är viktigt.
          </note>
          <note>
            Jag förstår allmänhetens reaktioner. Men de beror också delvis
            på att allmänheten inte får den korrekta informationen.
          </note>
          <note type="speaker">
            Anf. 148 INGER RENÉ (m):
          </note>
          <note>
            Herr talman! Människor får inte detta att gå ihop --
          </note>
          <note>
            en person döms till 4 års fängelse och är ändå på fri fot. Justitieministern
            sade att risk för brott inte får föreligga. Om personen under
            överklagandetiden uppsöker brottsplatsen -- i mitt generella exempel
            ett känt kafé här i Stockholm -- menar jag att det är ett försök
            att upprepa den brottsliga gärningen.
          </note>
          <note>
            Kan det stämma med det allmänna rättsmedvetandet i landet?
          </note>
          <note>
            Anf. 149 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Nu är det inte längre fråga om ett generellt exempel.
            Jag hänvisar till det jag sade i mitt tidigare inlägg.
          </note>
          <note type="speaker">
            Anf. 150 INGER RENÉ (m):
          </note>
          <note>
            Herr talman! Jag stryker uppgiften om kafét. Då är det ett generellt
            exempel.
          </note>
          <note>
            Överläggningen var härmed avslutad.
          </note>
          <note>
            24 § Svar på frågorna 1992/93:702 och 651 om de fördelningspolitiska
            effekterna av den ekonomiska politiken, m.m.
          </note>
          <note>
            Anf. 151 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Birgitta Dahl har bett mig redogöra för resultaten
            av de analyser som
          </note>
          <note>
            Finansdepartementets fördelningspolitiska grupp har gjort inför
            arbetet med kompletteringspropositionen.
          </note>
          <note>
            Ulla Orring har frågat mig om jag avser att för riksdagen redovisa
            beräkningar av de fördelningspolitiska effekterna av den ekonomiska
            politiken.
          </note>
          <note>
            Jag besvarar frågorna i ett sammanhang.
          </note>
          <note>
            Finansdepartementet har den 18 maj lämnat en utförlig fördelningspolitisk
            redovisning till finansutskottet. Studien är därmed offentlig
            handling. Redovisningen innehöll både resultaten i den analys
            som Birgitta Dahl efterfrågar och analyser av hur den samhällsekonomiska
            utvecklingen kan påverka fördelningsutfallet med den inriktning
            som Ulla Orring frågat om.
          </note>
          <note>
            Jag vill därför hänvisa till denna utredning och i mitt svar
            endast i korthet lämna mina principiella synpunkter på fördelningsanalyser
            av olika förslag om skatter, socialförsäkringar och i den ekonomiska
            politiken.
          </note>
          <note>
            En allsidig värdering av fördelningsutfallet måste enligt min
            mening omfatta både fördelningen av ekonomiska resurser och hela
            välfärdsfördelningen. Den kan inte endast avse fördelningen över
            några år, utan bör väga in fördelningen över livet och mellan
            generationer. En omfördelning som uppfattas som rättvis i ett
            kort perspektiv kan få negativa effekter på samhällsekonomin och
            skapa en orättvisa mellan generationer. Fördelningen av livsinkomster
            är betydligt jämnare än den årsvisa fördelningen av inkomster.
            En fokusering på direkta årsvisa effekter på disponibla inkomster
            riskerar därför att föra med sig en delvis oriktig betoning av
            omedelbara omfördelningsingrepp.
          </note>
          <note>
            Finansdepartementets fördelningspolitiska grupp genomför löpande
            olika analyser av budget- och fördelningseffekter av ändringar
            i skatte- och transfereringsreglerna. Den metod som används är
            densamma som utvecklades inför skattereformen.
          </note>
          <note>
            Regelanalyser av detta slag är i stort sett den enda modell för
            fördelningsanalys av skatte- och transfereringsändringar som hittills
            utnyttjats av andra länders regeringskanslier och forskningsinstitut.
            Resultaten av beräkningarna används som internt arbetsmaterial
            tillsammans med åtskilliga andra underlag för att utforma den
            ekonomiska politiken.
          </note>
          <note>
            Jag har för min del i flera sammanhang givit uttryck för den
            uppfattningen att statiska regelanalyser kan ge en för begränsad
            bild av konsekvenserna av olika förändringar av de offentliga
            systemen för omfördelning. När ändringar genomförs som påverkar
            hushållens ekonomiska beteende eller för att påverka den allmänna
            samhällsekonomiska utvecklingen, fångas inte de väntade effekterna
            i en statisk analys. Regelanalysen tar inte hänsyn till vad som
            skulle hända med hushållens ekonomi om inga förändringar vidtogs.
            Inte heller fångar den upp betydelsen av ekonomisk tillväxt, som
            är en förutsättning för att alla skall kunna få det bättre.
          </note>
          <note>
            Det vi egentligen behöver är en dynamisk prognosmodell för inkomstfördelningen,
            där sambanden mellan befolkningsförändringar, samhällsekonomisk
            utveckling, omfördelningssystemens utformning och hushållens beteende
            efterbildas i ett längre tidsperspektiv. Anledningen till att
            bättre verktyg inte har tagits fram, är bristen på kunskap om
            de komplicerade sambanden mellan reglernas utformning, effekterna
            på hushållens arbetsutbud, sparande och konsumtion, samhällsekonomins
            förlopp och de långsiktiga verkningarna på fördelningen av välfärden.
          </note>
          <note>
            Vi har nyligen återigen erfarit hur regelanalyser kan feltolkas
            som en prognos av det faktiska fördelningsutfallet. Trots denna
            risk måste vi fortsätta att använda analyserna internt i regeringskansliet.
            Det är enda sättet på vilket vi kan analysera de komplicerade
            kombinationseffekterna när vi samtidigt ändrar i flera olika skatter
            och transfereringar. Väl genomförda regelanalyser kan också ge
            indikationer på omfördelningssystemens betydelse i ett livsinkomstperspektiv.
            Modellerna används dessutom i stor omfattning till att beräkna
            nettobudgeteffekter av ändrade regler.
          </note>
          <note>
            Finansdepartementet bedriver gemensamt med
          </note>
          <note>
            Statistiska centralbyrån ett utvecklingsarbete för att ta fram
            nya metoder med vilka utfallet i olika analyser bättre skall kunna
            värderas. Redogörelsen till finansutskottet innehöll några av
            de första exemplen på resultat av dessa metoder -- och de var
            intressanta. Redogörelsen visar också att det fördelningspolitiska
            utfallet av att inte genomföra några förändringar har en helt
            annan profil än den gängse regelanalysen. Detta illustrerar svårigheterna
            med fördelningspolitiska studier. Det är därför värdefullt att
            utveckla olika metoder. Jag anser att denna utveckling har hög
            prioritet, och jag kommer att arbeta för detta.
          </note>
          <note type="speaker">
            Anf. 152 ULLA ORRING (fp):
          </note>
          <note>
            Herr talman! Jag ber att få tacka finansministern för svaret.
            Finansministern har i och för sig lämnat ett sakligt svar på frågan.
            Men trots allt verkar den fördelningspolitiska analysen som Anne
            Wibble refererar till ha stannat hos finansutskottet. Det är beklagligt.
          </note>
          <note>
            Vi får ofta frågan: Vem är vinnare, och vem är förlorare? Dagens
            samhällsdebatt förs oftast, tyvärr, i dessa kortsiktiga termer.
          </note>
          <note>
            Kommunalarbetarförbundet utropar att barnfamiljerna är de stora
            förlorarna.
          </note>
          <note>
            Hyresgästernas förbund anser att det är hyresgästerna, osv. Vem
            ser helheten?
          </note>
          <note>
            I min egenskap av beslutsfattare möts jag oftast av frågor om
            de fördelningspolitiska effekterna och den ekonomiska politiken
            som förs av regeringen.
          </note>
          <note>
            Går det att mäta välfärd och tillväxt i begripliga termer? Går
            det att på lång sikt se effekterna av åtgärderna inom politikens
            område, t.ex. med hjälp av regelanalysen -- som har feltolkats?
          </note>
          <note>
            Vi matas dagligen av budskap i medierna om kortsiktiga förändringar.
            Men hur och på vilket sätt vill regeringen presentera helheten
            bakom detta?
          </note>
          <note>
            När vi nu befinner oss i skuggan av tillbakagången hos industrin
            med stor arbetslöshet som följd, är det ändå viktigt att värdera
            de insatser som görs.
          </note>
          <note>
            De insatser som görs för de arbetslösa är bra. Det är bra att
            få en tillväxt i industrin så att vi kan säkra välfärden och få
            en bra hälso- och sjukvård.
          </note>
          <note>
            Går det att mäta och analysera det ekonomiska läget och strukturförändringarna
            så att det går att se helheten? Det är viktigt att trygga jobben,
            få en bra hälso- och sjukvård och skapa trygghet för de äldre
            och handikappade. Vad finns det för alternativ?
          </note>
          <note type="speaker">
            Anf. 153 BIRGITTA DAHL (s):
          </note>
          <note>
            Herr talman! Jag ber att få tacka finansministern för svaret
            på min fråga.
          </note>
          <note>
            Svaret var framgångsrikt, dvs. att med hjälp av ordmassor gå
            som katten kring het gröt. Jag tänker inte nöja mig med de ordmassorna,
            även om de på många sätt är hedervärda. Visst är det svårt att
            göra korrekta jämförelser och beskrivningar.
          </note>
          <note>
            Bakgrunden till min fråga var att, i anslutning till att kompletteringspropositionen
            lades fram framförde en partiledare i regeringen, Olof
          </note>
          <note>
            Johansson, i media att de beräkningar som hade redovisats i Finansdepartementet
            på hans begäran hade visat på att barnfamiljerna skulle drabbas
            så hårt av en del av besparingsförslagen att regeringen beslöt
            att lägga alla de förslagen åt sidan. Olof
          </note>
          <note>
            Johansson uttalade i Svenska Dagbladet att när regeringen fick
            finansens analys -- den andra i ordningen -- lades förslagen om
            besparingar på barnfamiljerna snabbt över på annat. Resultatet
            fick en direkt effekt på diskussionerna.
          </note>
          <note>
            Jag har självklart försökt att få fram detta material.
          </note>
          <note>
            Detta ha vägrats både mig och dem jag har skickat framför mig
            i olika skepnader -- riksdagsgruppens kansli och riksdagens utredningstjänst.
            Bl.a. var argumentet att redovisningen var så förskräckligt dålig
            att man inte ville lämna ut den.
          </note>
          <note>
            Jag har därför ett par kompletterande frågor. Är det material
            som finansutskottet fått detsamma som det som låg till grund för
            regeringens ställningstagande i anslutning till kompletteringspropositionen?
            Om inte, på vilket sätt har det ändrats? Delar finansministern
            Olof
          </note>
          <note>
            Johanssons värdering av de uppgifter som redovisats för regeringen?
            Är hans besked om regeringens beslut korrekta?
          </note>
          <note>
            Anf. 154 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig börja med att svara på
          </note>
          <note>
            Birgitta Dahls sakfrågor. Det hon läste upp måste antingen vara
            felciterat eller i varje fall fel i sak. Det är lätt att konstatera.
            Ett av de förslag som lades fram i kompletteringspropositionen
            rör faktiskt barnfamiljer, nämligen förslaget gällande föräldraförsäkringen.
            Slutsatsen i det förslaget har ingen dragit av de studier som
            Birgitta Dahl har citerat.
          </note>
          <note>
            Låt mig nämna att det alltid pågår ett utvecklingsarbete. Vi
            gör många beräkningar av effekter av enskilda åtgärder. De beräkningar
            som vi har gjort under resans gång har av naturliga skäl varit
            ett intressant men ofullständigt inslag i det beslutsunderlag
            som varje regering har.
          </note>
          <note>
            Jag kan möjligen tillåta mig att beklaga att den regering som
            Birgitta Dahl tidigare tillhörde uppenbarligen inte fann det så
            angeläget att utveckla mer intressanta modeller utan lät sig nöjas
            med de statiska fördelningsmodellerna, som faktiskt inte visar
            tillräckligt väl vad det är fråga om.
          </note>
          <note>
            Den fördelningspolitiska gruppen har därför lagt betydande möda
            på att utveckla modellerna så att de bättre visar vad som hände.
            Man jämför med någonting relevant, dvs. jämför t.ex. med vad som
            skulle hända om vi ingenting gjorde eller om vi gjorde något annat,
            eftersom det oftast är det som är det intressanta jämförelsealternativet.
          </note>
          <note>
            Det visar sig då -- det framgår också av den promemoria som lämnades
            till finansutskottet -- att resultatet blir helt annorlunda. Det
            visar t.ex. att låginkomsttagare skulle drabbas väsentligt mycket
            hårdare om man ingenting gjorde och att höginkomsttagare skulle
            ha sluppit mycket lindrigare undan om man ingenting gjorde.
          </note>
          <note>
            Jag säger inte att detta är sanning med stort s, men jag konstaterar
            att utfallet är väldigt osäkert. Det väsentliga är att man vidareutvecklar
            de modeller som man har.
          </note>
          <note>
            Jag hoppas kunna återkomma med en mera utvecklad analys i budgetpropositionen
            1994 eller senast i kompletteringspropositionen nästa år. Jag
            beklagar att den analys som vi lämnade har stannat hos finansutskottets
            ledamöter. Det är dock lätt att få kopior därifrån, för det är
            en offentlig handling.
          </note>
          <note type="speaker">
            Anf. 155 ULLA ORRING (fp):
          </note>
          <note>
            Herr talman! Jag tycker att svaret ger en belysning av svårigheten
            att få ett mätbart förhållande. I
          </note>
          <note>
            svaret sägs att man i EG-analysen inte tar hänsyn till vad som
            skulle hända med hushållens ekonomi om inga förändringar vidtogs.
            Jag tycker att det är en ganska viktig signal till svenska folket
            som borde komma fram. De kortsiktiga mätningar som görs om utfall
            för enskilda familjer och grupper av människor visar inte hela
            sanningen.
          </note>
          <note>
            Jag undrar om inte metodarbetet kan påskyndas på något sätt,
            så att vi innan en ny budgetproposition läggs fram kan få någon
            form av analys från
          </note>
          <note>
            Finansdepartementet.
          </note>
          <note type="speaker">
            Anf. 156 BIRGITTA DAHL (s):
          </note>
          <note>
            Herr talman! Handlingen har inte stannat i finansutskottet. Jag
            har begärt den och fick den för en stund sedan. Jag skall ge Ulla
            Orring ett av de extra exemplar som jag begärde, så att Ulla Orring
            kan studera den genast.
          </note>
          <note>
            Sedan kan jag konstatera att finansministern inte besvarade min
            första fråga, om det material som har redovisats för finansutskottet
            är detsamma som låg till grund för regeringens ställningstagande
            i kompletteringspropositionen.
          </note>
          <note>
            Centerledaren Olof Johansson bekräftar i Svenska
          </note>
          <note>
            Dagbladet att det här materialet hade lett till att man lade
            de förslag som fanns om kraftiga nedskärningar av t.ex. barnbidraget
            och flerbarnstillägget åt sidan, därför att barnfamiljerna skulle
            ha drabbats så hårt. Det är ingenting som jag har hittat på, för
            det citatet finns.
          </note>
          <note>
            Olof Johansson har alltså själv tagit ställning till dessa förslag
            och bekräftat det i Svenska
          </note>
          <note>
            Dagbladet.
          </note>
          <note>
            Det är mycket enkelt att i siffror visa -- det framgår också
            av den redovisning som har lämnats till finansutskottet av regeringen
            -- att barnfamiljer, låginkomsttagare och långtidssjuka hade drabbats
            hårdare än andra. Ingen regering skulle vara så tokig att den
            ingenting gjorde. Det intressanta att jämföra med skulle i så
            fall vara vad resultatet skulle bli om vår politik hade redovisats.
            Någon sådan jämförelse har inte gjorts.
          </note>
          <note>
            Anf. 157 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig först konstatera att jag visst svarade på
            Birgitta Dahls första fråga. Jag sade att det material som nu
            har lämnats till finansutskottet är en vidareutveckling av det
            arbete som fanns tidigare. Därmed är det inte exakt samma utan
            ett mer bearbetat och därmed mera värdefullt material, som bättre
            beskriver de mycket stora förändringar som det handlar om.
          </note>
          <note>
            Om Birgitta Dahl vill diskutera med Olof
          </note>
          <note>
            Johansson föreslår jag att hon vänder sig direkt till honom i
            stället för att ställa frågor till mig. Jag svarar på frågor om
            den fördelningspolitiska analysen. Jag tycker nämligen att det
            fördelningspolitiska analysen är ganska viktig. Jag tycker framför
            allt att det är viktigt att man tar hänsyn till hur de åtgärder
            som genomförs påverkar människors beteende. Det var den typen
            av analys som vi initierade i samband med skattereformen.
          </note>
          <note>
            De regelförändringar som nu har genomförts eller är på gång beträffande
            socialförsäkringssystemet, skatter och många andra ting är egentligen
            av ungefär samma storleksordning som hela skattereformsarbetet
            vad gäller effekter på människors beteende i olika avseenden.
          </note>
          <note>
            Som Birgitta Dahl väl vet tillsattes en grupp för att under flera
            år följa upp effekter på fördelning, tillväxt, sysselsättning
            och flera andra ting av skattereformen. Det vore väldigt förmätet
            att tro att man på en mycket kort tid kan få fram ett riktigt
            och rättvist resultat av en så ingående analys.
          </note>
          <note>
            Jag vill . . .
          </note>
          <note type="speaker">
            Anf. 158 FÖRSTE VICE TALMANNEN:
          </note>
          <note>
            Jag hemställer att de ärade talarna måtte respektera de taleregler
            som gäller. När den röda lampan tänds är taletiden slut.
          </note>
          <note type="speaker">
            Anf. 159 BIRGITTA DAHL (s):
          </note>
          <note>
            Herr talman! Jag upprepade min fråga därför att jag tydligt ville
            ha bekräftat av finansministern att det material som riksdagen
            har fått inte är detsamma som låg till grund för regeringens beslut.
          </note>
          <note>
            Jag lärde mig en sak i regeringen, och det är att en regering
            är en monolit utåt, hur mycket man än grälar inbördes innan besluten
            fattas. Därför tycker jag att jag kan kräva ett svar av finansministern
            på frågan om den beskrivning som Olof Johansson ger av regeringens
            skäl till beslutsfattande är korrekt.
          </note>
          <note>
            Jag utgår från att ni har samma uppfattning eftersom ni sitter
            i samma regering, annars skulle det vara högst uppseendeväckande.
          </note>
          <note>
            Slutligen: Med den bearbetade redovisningen blir resultatet --
            jag tror att det också var meningen --
          </note>
          <note>
            att den enskilde som drabbas av sänkt ersättning i arbetslöshetskassan,
            av ökade bostadskostnader och annat försvinner och ingen bryr
            sig om honom eller henne.
          </note>
          <note type="speaker">
            Anf. 160 ULLA ORRING (fp):
          </note>
          <note>
            Herr talman! Jag har verkligen fäst mig vid ett uttalande i svaret
            som jag tycker är väl värt att föra vidare, nämligen att väl genomförda
            regelanalyser kan ge indikationer på omfördelningssystemets betydelse
            i ett livsinkomstperspektiv.
          </note>
          <note>
            De förändringar som nu sker sker i motvind.
          </note>
          <note>
            Motståndare till förändringarna talar om orättvisa, fel tidpunkt
            osv. Jag tycker att det är väldigt viktigt att man från Finansdepartementet
            visar, om det går, att individens välfärd ökar på längre sikt
            om vissa välfärdssystem byggs om. Det är detta det handlar om,
            men information om detta måste nå ut.
          </note>
          <note>
            Det är ett väldigt viktigt men svårt arbete.
          </note>
          <note>
            Anf. 161 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig, Birgitta Dahl, återigen hänvisa till de
            förslag som finns i kompletteringspropositionen vad gäller förändringar
            i föräldraförsäkringen och som bevisligen berör barnfamiljerna.
            Det är svar på hennes frågor angående olika citat.
          </note>
          <note>
            Låt mig slutligen konstatera att jag tycker att det fördelningspolitiska
            perspektivet är mycket väsentligt, så väsentligt att man måste
            lägga sig vinn om att faktiskt beskriva effekterna på ett korrekt
            sätt. De statiska effekterna är en sak. De dynamiska effekterna
            via indirekta effekter på jobb, tillväxt, sparande, bostäders
            värde och sådant är en annan sak.
          </note>
          <note>
            De beräkningar som vi har gjort på
          </note>
          <note>
            Finansdepartementet visar ett slags utfall med de statiska beräkningarna
            och ett annat slags utfall med de dynamiska beräkningarna. Jag
            säger inte vilken som är korrekt. Jag säger bara att vi nu har
            fått fram detta och att vi håller på att analysera det, för att
            kunna förklara vad det beror på och för att kunna avge en mera
            korrekt och fullständig bedömning till riksdagen i budgetpropositionen
            nästa år eller senast i kompletteringspropositionen.
          </note>
          <note type="speaker">
            Anf. 162 BIRGITTA DAHL (s):
          </note>
          <note>
            Herr talman! Låt mig ändå säga till Anne Wibble att det inte
            finns något konkret förslag till beslut om föräldraförsäkringen
            i kompletteringspropositionen. Det finns i
          </note>
          <note>
            Finansdepartementets inledande avsnitt ett hot om att man skall
            komma med sådana beslutsförslag längre fram, men till all lycka
            har det ännu inte gått så långt att regeringen hotar med att genomföra
            ett vårdnadsbidrag.
          </note>
          <note>
            Jag vill då fråga Anne Wibble om hon här kan komma med det förträffliga
            beskedet att det inte blir något vårdnadsbidrag, utan att det
            i stället blir ett fasthållande vid den utmärkta föräldraförsäkring,
            som våra två partier hittills har varit eniga om. Det är min förhoppning
            att
          </note>
          <note>
            Folkpartiet, när det kommer till kritan, skall fortsätta att
            samarbeta med oss och därmed förhindra genomförandet av ett vårdnadsbidrag.
          </note>
          <note type="speaker">
            Anf. 163 ULLA ORRING (fp):
          </note>
          <note>
            Herr talman! Jag har fått ett svar på den fråga som jag har ställt.
            Jag ser fram emot de analyser som skall presenteras. Då kan också
            människor ute i samhället följa utvecklingen av den här svåra
            frågan om besparingar och omstruktureringar. På sikt kan man se
            att detta skapa en välfärd som tryggar jobben, sjukvården och
            möjligheten för människor att bo kvar i sina hus.
          </note>
          <note>
            Anf. 164 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Till Birgitta Dahl vill jag säga att alla förslag
            i fråga om familjepolitiken och dess framtida utformning, som
            läggs fram av denna regering, kommer att bygga på att det även
            framöver skall vara lönande för kvinnor, män, småbarnsmammor och
            småbarnspappor att förvärvsarbeta och ha en egen ekonomi. Detta
            är en bas för den egna självständigheten.
          </note>
          <note>
            Slutligen vill jag till Ulla Orring säga att det är min fasta
            övertygelse -- och detta är grunden för den ekonomiska politik
            som vi för -- att det bara är en växande ekonomi som kan ge en
            trygg bas för ett framtida välfärdssamhälle, både när det gäller
            jobb -- människor som vill arbeta skall kunna få ett förvärvsarbete
            -- och i fråga om en bas för att kunna ha en väl fungerande skattefinansierad
            välfärd med bra barnomsorg, bra sjukvård, bra äldreomsorg, bra
            utbildning etc. Grunden för detta är tillväxt, och därför är tillväxten
            central från fördelningssynpunkt.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1992/93:718 om miljöfrågorna och den europeiska
            banken för återuppbyggnad och utveckling
          </note>
          <note>
            Anf. 165 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Lennart Daléus har frågat mig om hur regeringen
            avser bedriva arbetet inom Europeiska utvecklingsbanken, EBRD,
            för att få ökad miljöprofil på bankens arbete.
          </note>
          <note>
            Jag delar uppfattningen att miljöfrågorna bör spela en central
            roll i EBRD:s verksamhet. Min bestämda åsikt är att banken i dag
            har en uttalad miljöprofil. Om Lennart Daléus har en annan bedömning
            vore det intressant att veta vad den i så fall grundas på. I stadgan
            för banken sägs uttryckligen att banken i alla delar av sin verksamhet
            skall stödja en ''från miljösynpunkt sund och hållbar utveckling''.
            Detta entydiga mandat, som bl.a. Sverige aktivt verkade för, ger
            miljöfrågorna en fast förankring i alla delar av
          </note>
          <note>
            EBRD:s verksamhet.
          </note>
          <note>
            Betoningen av miljöaspekterna innebär bl.a. att alla projekt
            som kan antas ha miljömässiga effekter blir föremål för en noggrann
            prövning. Dessa projekt utsätts också för en särskild övervakning
            som skall se till att gjorda åtaganden följs. När projektet är
            slutfört kommer dessutom miljöeffekterna att utvärderas, så att
            erfarenheter kan tas till vara.
          </note>
          <note>
            Lennart Daléus hänvisar också till att EBRD:s utlåning till miljöprojekt
            i Central- och Östeuropa bör ske till så förmånliga villkor som
            möjligt. När det gäller bankens lånevillkor finns det uppenbarligen
            en rad missuppfattningar, som har lett till omotiverade krav på
            ändring av bankens stadga. Det finns därför anledning att reda
            ut denna fråga. EBRD, liksom andra s.k. regionalbanker eller Världsbanken,
            använder det kapital som medlemsländerna tillskjutit som grund
            för marknadsupplåning. De upplånade medlen lånas sedan ut till
            mottagarländerna till en marknadsmässig ränta, som motsvarar bankens
            upplåningskostnad plus en mindre marginal.
          </note>
          <note>
            Eftersom banken har högsta kreditvärdighet blir utlåningsräntan
            ändå relativt förmånlig.
          </note>
          <note>
            EBRD kan givetvis inte låna ut till en klart lägre ränta än den
            man har lånat upp till. Det finns inga dolda reserver i institutionen
            för en sådan verksamhet som närmast påminner om Ebberöds bank.
            Inte heller kan banken förbruka det inbetalade kapitalet på direktutlåning.
            Förutom att kreditvärdigheten omedelbart skulle påverkas, skulle
            bankens själva resursbas äventyras på sikt.
          </note>
          <note>
            Om det är så, att man önskar mjuka upp lånevillkoren för vissa
            typer av projekt, måste
          </note>
          <note>
            EBRD i så fall tillföras extra resurser från medlemsländerna
            för att täcka kostnaden för räntesubventioner. Detta kan lämpligen
            ske inom ramen för olika former av samfinansiering. Jag har med
            tillfredsställelse noterat att kontakter har tagits mellan EBRD
            och Miljödepartementet om möjligheterna till samfinansiering med
            medel från departementets anslag. En annan variant är att medlemsländerna
            ställer rena gåvomedel till bankens förfogande för specifika insatser.
            Ett viktigt exempel på detta inom miljöområdet är den fond för
            kärnsäkerhet som upprättats i anknytning till EBRD och till vilken
            Sverige utfäst ett första bidrag om ca 27 miljoner kronor. Denna
            fond är ytterligare en bekräftelse på institutionens prioritering
            av miljöfrågorna.
          </note>
          <note>
            EBRD kommer att spela en viktig roll för genomförandet av Östersjöprogrammet.
            Ett stort antal projekt håller på att förberedas, framför allt
            gäller det kommunala reningsverk. Genom samfinansiering av angelägna
            miljöinvesteringar kan vi från svensk sida medverka till att bankens
            deltagande i programmet förstärks ytterligare. Det är ett sådant
            samarbete med de internationella finansiella institutionerna som
            länderna i regionen bör eftersträva i stället för att föra fram
            obefogade krav på stadgeändringar.
          </note>
          <note>
            Sammantaget menar jag att Europeiska utvecklingsbanken alltsedan
            starten har haft en klar miljöprofil och att vi från svensk sida,
            under den korta tid som banken hittills har verkat, konsekvent
            arbetat för att slå vakt om denna profil. De katastrofala miljöproblemen
            i de f.d.
          </note>
          <note>
            planekonomierna i öst gör det speciellt angeläget att en inriktning
            på hållbar utveckling innefattar långtgående miljöförbättrande
            åtgärder.
          </note>
          <note type="speaker">
            Anf. 166 LENNART DALÉUS (c):
          </note>
          <note>
            Herr talman! Jag tackar naturligtvis finansministern för svaret,
            även om det i stora stycken handlade om obefogade krav på stadgeändringar.
            Några krav, obefogade eller ej, har jag inte framfört i min fråga.
            Den delen av svaret är kanske inte så intressant i det här sammanhanget.
          </note>
          <note>
            Finansministern frågar mig om jag har en annan uppfattning än
            finansministern när det gäller bankens profil. Finansministern
            talar då om bankens uttalade miljöprofil. Jag kan försäkra att
            jag inte har någon annan uppfattning. Men den uttalade miljöprofilen
            i stadgarna, som finansministern hänvisar till, är kanske inte
            så intressant. Vad jag frågade efter var hur miljöprofilen fungerar
            i bankens arbete och hur regeringen och finansministern tänker
            hantera detta.
          </note>
          <note>
            Banker av det här slaget -- Världsbanken är kanske det mest klassiska
            exemplet -- har ofta haft en uttalad miljöprofil i sina stadgar.
            Så långt är allt gott och väl. Men vi vet ju att Världsbanken
            har misslyckats med att leva upp till den uttalade miljöprofilen.
            Jag vill då veta: Finns det någon uttalad miljöstrategi i EBRD?
            Om så inte är fallet, har finansministern verkat för eller kommer
            finansministern att verka för att en utkristalliserad miljöstrategi
            tas fram? Finns det personal i banken som har de miljöekonomiska
            och ekologiska förutsättningarna att leva upp till de uttalade
            miljöprofilen? Finns det miljöekonomer? Finns det annan personal?
            Först när man har klarat ut dessa delar, är det möjligt att avgöra
            om det i dag finns förutsättningar för banken att hävda sin uttalade
            miljöprofil i sitt praktiska arbete. Det blir intressant att se
            om finansministerna och jag har delade uppfattningar i det avseendet.
            Men jag hoppas inte det.
          </note>
          <note>
            Anf. 167 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag skall förklara för Lennart Daléus varför jag
            tog upp detta med omotiverade krav på stadgeändringar. Man kunde
            tolka -- men det var bra att inte Lennart Daléus avsåg detta --
            meningen om att villkoren för miljöprojekt borde göras så förmånliga
            som möjligt så att det var fråga om särskilt subventionerade lån.
            Det gläder mig att
          </note>
          <note>
            Lennart Daléus inte avsåg att förespråka detta.
          </note>
          <note>
            Jag tycker att det är oerhört viktigt att man också lever upp
            till de uttalade mål som har fastställts.
          </note>
          <note>
            Det är väldigt trevligt att kunna säga att här finns en organisation
            som gör det. Man har en uttalad miljöstrategi och en miljöchef.
            Denne miljöchef har dessutom haft kontakter med Olof Johansson
            och han avser att ta ytterligare kontakter för att man från svensk
            sida skall se efter vilka möjligheter det finns för samfinansiering
            av speciellt intressanta miljöprojekt. Det finns väl utvecklat
            där. Jag kan inte svära på att det motsvarar Lennart Daléus krav
            på kompetens på området. Men jag kan ändå konstatera att det finns
            en mycket uttalad miljöprofil och att det också i de projekt som
            är genomförda, som för all del inte är så många -- vi hoppas att
            de skall bli fler -- inte bara ingår kärnsäkerhet utan att det
            också finns en kraftig betoning på olika projekt för t.ex. avloppsrening.
          </note>
          <note>
            Avloppsledningar från de baltiska länderna och från Polen har
            direkt beröring med arbetet för att rena och bevara Östersjön.
            Det finns en stor mängd sådana projekt som har en mycket speciell
            miljöprofil, vilka man har valt av just dessa skäl.
          </note>
          <note type="speaker">
            Anf. 168 LENNART DALÉUS (c):
          </note>
          <note>
            Herr talman! Jag tycker att det som finansministern pekar på
            när det gäller inriktningen på bankens arbete på många sätt låter
            lovande, och jag känner till de personer som finansministern nämnde.
            Men jag har ändå fått intrycket att banken är traditionellt övertung
            i en ekonomisk och finansiell kompetens, som naturligtvis är nödvändig.
            Den bör i det här fallet, med den inriktning banken skall ha,
            verkligen ha en matchning med en tung miljömässig, ekologisk och
            liknande komptens.
          </note>
          <note>
            En annan del som jag tycker är viktig att få utklarad är förutsättningarna
            för villkoren. Även om man inte ändrar i stadgan vore det intressant
            att få höra finansministerns bedömning av möjligheterna för länder
            som nu behöver västvaluta att satsa på investeringar och utnyttja
            det stöd de kan få till investeringar i andra projekt än sådana
            som genererar västvaluta. Till den andra kategorin projekt hör
            miljöinvesteringar. Hur skall man klara detta om man inte får
            möjlighet till en mjukare hantering av banken?
          </note>
          <note>
            Anf. 169 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt oss först vara överens, Lennart
          </note>
          <note>
            Daléus och jag, om att det är väldigt bra med miljöprofilen och
            att vi faktiskt från svensk sida trycker på för att få miljöprojekten
            inom bankens verksamhet igångsatta. Det finns t.ex. projekt som
          </note>
          <note>
            Sverige har avstått från att bifalla. Man har sagt att dessa
            bör man inte genomföra, därför att de nödvändiga miljökonsekvensanalyserna
            inte har gjorts. Policyn att detta är en viktig förutsättning
            för projekt, tycker jag att vi bör fortsätta att driva.
          </note>
          <note>
            Nästa fråga blir då hur man skall bära sig åt för att få till
            stånd projekt som inte alltid har vanlig penningmässig avkastning.
            Då måste man ha extra medel. Om de skall vara i form av en fond
            för kärnsäkerhet eller något liknande är en fråga. Det kan finnas
            andra typer av extra medel i form av gåvor eller litet extra resurser
            anslagna. De insatser från Olof Johanssons sida som jag nämnde
            är ett exempel.
          </note>
          <note type="speaker">
            Anf. 170 LENNART DALÉUS (c):
          </note>
          <note>
            Herr talman! Jag skall med intresse och engagemang följa bankens
            utveckling även fortsättningsvis. De svar som finansministern
            har gett visar att det finns goda förutsättningar för att den
            uttalade miljöprofilen också kommer att få en konkret fortsättning
            i arbetet.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:660 om bruk av anabola steroider bland
            värnpliktiga
          </note>
          <note>
            Anf. 171 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Sven-Olof Petersson har -- bl.a. mot bakgrund av
            en artikel i Värnpliktsnytt om användandet av anabola steroider
            bland värnpliktiga -- frågat mig vad jag tänker göra för att komma
            till rätta med bruket av anabola steroider bland värnpliktiga.
          </note>
          <note>
            Sven-Olof Petersson tar upp en viktig fråga. Jag anser att det
            är fullkomligt oacceptabelt att anabola steroider över huvud taget
            används av värnpliktiga inom försvaret. Förekomsten av anabola
            steroider på regementen kan inte tolereras. Självfallet rör det
            sig dock inte om ett problem som är specifikt för försvaret. Det
            är ett problem för hela samhället.
          </note>
          <note>
            För övrigt så är det ju förbjudet att inneha anabola steroider
            enligt lagen (1991:1969) om förbud mot vissa dopningsmedel.
          </note>
          <note>
            Jag har inhämtat upplysningar i ämnet från
          </note>
          <note>
            Överbefälhavaren, Försvarets sjukvårdsstyrelse,
          </note>
          <note>
            Värnpliktsverket och Sveriges centrala värnpliktsråd. Exakt hur
            stort problemet är inom försvaret är svårt att säga, men tendensen
            tycks vara att problemet ökar.
          </note>
          <note>
            Försvarets sjukvårdsstyrelse deltar i en arbetsgrupp som behandlar
            frågan om samhällets insatser mot dopning med bl.a. representanter
            från
          </note>
          <note>
            Socialdepartementet, Socialstyrelsen,
          </note>
          <note>
            Riksidrottsförbundet, Kriminalvårdsstyrelsen och
          </note>
          <note>
            Folkhälsoinstitutet. Ett deltagande från
          </note>
          <note>
            Överbefälhavaren i denna grupp är också aktuellt.
          </note>
          <note>
            Anledningen till att denna grupp tillskapats är just tendensen
            till ökad användning av anabola steroider bland framför allt ungdomar.
          </note>
          <note>
            I dag utbildas försvarets läkare och sjuksköterskor av Försvarets
            sjukvårdsstyrelse i frågor om alkoholoch narkotikaproblem hos
            bl.a. värnpliktiga.
          </note>
          <note>
            Även de värnpliktiga får på förbanden en grundlig information
            om dessa problem. Försvarets myndigheter planerar att införa utbildning
            också om skadeverkningarna av bruket av anabola steroider.
          </note>
          <note>
            Försvarets myndigheter är således medvetna om problemet och arbetar
            med det. Jag ser därför inget behov av åtgärder just nu från regeringens
            sida.
          </note>
          <note type="speaker">
            Anf. 172 SVEN-OLOF PETERSSON (c):
          </note>
          <note>
            Herr talman! Jag tackar försvarsministern för svaret på denna
            fråga.
          </note>
          <note>
            När jag tog del av de artiklar som ligger till grund för frågan
            blev jag väldigt upprörd över att sådant här, som jag uppfattar
            det, väldigt öppet förekommer bland många värnpliktiga ute på
            förbanden. Detta är något som jag senare också har fått styrkt
            vid samtal med representanter för de värnpliktiga.
          </note>
          <note>
            Det som gjorde mig mest bekymrad var att värnpliktiga med sådana
            här preparat i kroppen kanske också kunde komma i kontakt med
            fordon, vapen och annat och att de därigenom kunde utgöra en säkerhetsrisk
            både för sig själva och för övriga inom förbanden och verksamheterna.
          </note>
          <note>
            Jag tycker att det som försvarsministern sade är mycket positivt,
            nämligen att det är fullkomligt oacceptabelt att värnpliktiga
            använder den här typen av preparat. Jag vill också dela uppfattningen
            att problemet med dessa medel troligtvis inte är specifikt för
            försvarsmakten utan snarare en form av generationsproblem -- ett
            generellt samhällsproblem. Det är viktigt att man försöker att
            komma till rätta med de här bekymren. Jag tror att upplysnings-
            och informationskampanjer om detta är väldigt viktiga.
          </note>
          <note>
            Såvitt jag förstår av svaret planerar man att införa en utbildning
            för i första hand personal, läkare och sjuksköterskor inom försvaret
            om skadeverkningarna av bruket av anabola steroider.
          </note>
          <note>
            Det skulle vara intressant att få veta om det finns någon tidsplanering
            för hur snabbt denna kan komma till stånd. Det är viktigt att
            det sker så fort som möjligt och att man har en bra plan också
            för en utvärdering när det gäller den här problematiken. Är någon
            sådan planerad?
          </note>
          <note>
            Det är också intressant att få veta om man planerar att göra
            någon form av undersökningar som kan visa om dessa preparat kan
            ha legat till grund för olyckor och incidenter som har skett på
            förbanden alternativt hur många frikallandeärenden av värnpliktiga
            som har orsakats av det här missbruket eller bruket -- det är
            samma sak eftersom bruket är att missbruka.
          </note>
          <note>
            Anf. 173 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag förutsätter att den utbildning i att informera
            värnpliktiga om skadeverkningarna av bruket av anabola steroider
            kommer till stånd med det snaraste. Med detta vill jag ha sagt
            att jag hoppas att man redan under innevarande kan få till stånd
            en tillfredsställande information om detta.
          </note>
          <note>
            Frågan om i vad mån anabola steroider är orsaken till olyckor
            är svår att besvara. Jag har inhämtat upplysning om att det inte
            sker någon rutinmässig kontroll vid inskrivningen av värnpliktiga,
            men om det vid inskrivningen klart framgår att den värnpliktige
            missbrukar anabola steroider innebär det med all sannolikhet att
            den värnpliktige befrias från värnpliktstjänstgöring. Det är alltså
            viktigt att man på ett så tidigt stadium som möjligt kan få till
            stånd någon form av kontrollmekanism på det här området.
          </note>
          <note>
            Kunskaperna om bruket av anabola steroider över huvud taget,
            och naturligtvis också inom försvaret, har varit begränsade. Detta
            är jämfört med andra missbruk ett relativt nytt fenomen. Jag utgår
            från att man nu kommer att ägna detta ökad uppmärksamhet och att
            vi så snabbt som möjligt kan vidta kraftfulla åtgäder mot detta
            bruk.
          </note>
          <note>
            Jag vill avslutningsvis i detta inlägg säga att försvaret självfallet
            inte är en isolerad del av samhället. Om bruket av anabola steroider
            ökar bland ungdomar i allmänhet slår det tyvärr också igenom inom
            försvarsmakten.
          </note>
          <note type="speaker">
            Anf. 174 SVEN-OLOF PETERSSON (c):
          </note>
          <note>
            Herr talman! Det är bra att försvarsministen har ambitionen att
            detta skall komma till stånd så fort som möjligt och att man vidtar
            alla de åtgärder som kan vidtas i detta fall. Detta är en så pass
            viktig fråga. Vi delar tydligen den grundläggande uppfattningen.
          </note>
          <note>
            Kanske det egentligen skulle finnas skäl för att införa någon
            form av test vid inskrivningen till värnpliktstjänstgöringen.
            Om man på något sätt kunde spåra dessa medel i kroppen redan vid
            inskrivningstillfället, kunde man kanske lokalisera en riskgrupp
            inom den vidare utbildningen men även inom samhället totalt.
          </note>
          <note>
            Ett problem är också att det trots att gränserna inte är öppna
            tydligen väller in sådana här preparat österifrån för närvarande.
            Det kanske i och för sig är en fråga som borde ställas till justitieministern
            vilka åtgärder man bör vidta på tullsidan för att komma till rätta
            med den insmugglingen. Det är mycket viktigt att man hela tiden
            uppmärksammar detta och följer upp dessa bitar. Är det möjligt
            att redan vid inskrivningen göra en test?
          </note>
          <note>
            Anf. 175 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag är inte medicinare, så jag har svårt att uttala
            mig om huruvida en test kan ske på ett effektivt sätt redan vid
            inskrivningen. Det är inte heller säkert att detta löser problemen.
            Man kan ju faktiskt börja missbruka anabola steroider efter inskrivningen.
            I allmänhet går det en relativt lång tid -- ibland alltför lång
            tid; det kan röra sig om år --
          </note>
          <note>
            mellan inskrivningen och inryckningen. Då löser en test inte
            på något sätt problemen. Jag förutsätter dock att den arbetsgrupp
            som jag just har refererat till också tar upp frågan om en test
            i samband med inskrivningen eller -- kanske än hellre -- i samband
            med inryckningen. Det förhållandet att det nu har blivit en ökad
            medvetenhet om missbruket kan innebära att t.ex. befälen ute på
            våra förband noterar detta och vidtar vederbörliga åtgärder.
          </note>
          <note type="speaker">
            Anf. 176 SVEN-OLOF PETERSSON (c):
          </note>
          <note>
            Herr talman! Det är nog korrekt som försvarsministern säger att
            detta bruk inte behöver ha börjat innan man mönstrar utan faktiskt
            kan börja under värnpliktstiden. Det ställer stora krav på förbanden
            att man i samband med värnpliktstjänstgöringen inte bara informerar
            utan också ser till att man under de värnpliktigas fritid kan
            erbjuda bra fritidsaktiviteter med bra ledare.
          </note>
          <note>
            Där tror jag att en samverkan med föreningslivet på orten samt
            med Riksidrottsförbundet borde vara en bra möjlighet. Man kan
            även samarbeta med den grupp som heter ''Soldater mot droger''
            och som tydligen arbetar tillsammans med Värnpliktsrådet.
          </note>
          <note>
            Det är också en fråga om attityder, inte bara från samhället
            utan också från befälet och de som hanterar de värnpliktiga dagligen
            ute på förbanden.
          </note>
          <note>
            Det är viktigt att man där bedriver breda informationskampanjer,
            i synnerhet riktade till de befäl som är i samma ålder och har
            samma intresseområden under fritiden som de värnpliktiga som dessa
            befäl har att leda i det dagliga arbetet.
          </note>
          <note>
            Det är en målgrupp i detta sammanhang. Hela tiden måste vi uppmärksamma
            och kontinuerligt följa upp dessa problem. De är viktiga, inte
            bara för de värnpliktiga utan för hela ungdomsgenerationen.
          </note>
          <note>
            Anf. 177 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Bruket av anabola steroider är inte något specifikt
            för försvaret. Jag kan emellertid klart lova Sven-Olof Petersson
            att också försvaret skall göra vad det kan för att visa att inom
            dess verksamhetsram detta missbruk inte på något sätt tolereras.
          </note>
          <note type="speaker">
            Anf. 178 SVEN-OLOF PETERSSON (c):
          </note>
          <note>
            Herr talman! Jag tackar försvarsministern för detta svar. Jag
            hoppas att denna diskussion skall leda till att dessa problem
            ytterligare uppmärksammas både i arbetsgrupperna och ute på förbanden
            så att problemen får den prioritet som jag tycker att de förtjänar.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1992/93:630 om värnplikten som ett medel att
            minska arbetslösheten
          </note>
          <note>
            Anf. 179 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Kent Carlsson har frågat mig om regeringen avser
            att göra något för att använda värnplikten som ett sätt att minska
            ungdomsarbetslösheten. Kent Carlsson har därvid pekat på två åtgärder
            som innebär att man dels inkallar värnpliktiga som är arbetslösa
            framför dem som har arbete, dels befriar de värnpliktiga som inte
            kommer att inkallas inom två år.
          </note>
          <note>
            Enligt värnpliktslagen (1941:967) skall de värnpliktiga som inte
            befrias från värnpliktstjänstgöring tas ut för värnpliktsutbildning
            eller till en utbildningsreserv.
          </note>
          <note>
            För värnpliktsutbildning skall det antal tas ut som behövs för
            försvarsmaktens krigsorganisation eller fredstida beredskap. Vid
            uttagningen skall den som är bäst lämpad för en befattning tas
            ut till utbildning.
          </note>
          <note>
            Den som tas ut till utbildningsreserven kommer inte att behöva
            genomgå någon utbildning, om det inte behövs med hänsyn till Sveriges
            försvarsberedskap.
          </note>
          <note>
            Antalet värnpliktiga som skall genomgå utbildning styrs således
            av krigsorganisationens storlek, krigsförbandens omsättning och
            de ekonomiska resurser som har tilldelats försvarsmakten.
          </note>
          <note>
            De förslag som Kent Carlsson tar upp för att minska arbetslösheten
            är inte förenliga med det värnpliktssystem som vi har i dag. Man
            kan inte befria någon från värnplikt bara på grund av att han
            inte har kallats till tjänstgöring inom två år. Det kan ofta vara
            så att den värnpliktige själv har sökt och fått anstånd med tjänstgöringen.
          </note>
          <note>
            Att kalla in arbetslösa framför dem som har arbete kan i förstone
            synas tilltalande. Men det är inte heller en framkomlig väg. Som
            jag nyss sade skall --
          </note>
          <note>
            så länge som vi har ett värnpliktsförsvar -- den som är bäst
            lämpad för en befattning i krigsorganisationen kallas till tjänstgöring.
          </note>
          <note>
            Säkerligen finns många av dessa värnpliktiga bland dem som har
            ett arbete. Att i stället ta ut värnpliktiga som är arbetslösa
            strider sålunda mot vad riksdagen har beslutat i denna fråga.
          </note>
          <note>
            Samtidigt är det självfallet av stor betydelse för tilltron till
            vårt värnpliktssystem att den enskildes möjligheter på arbetsmarknaden
            inte försämras till följd av värnpliktstjänstgöringen. Det är
            därför viktigt att åtgärder vidtas för att motverka detta.
          </note>
          <note>
            Exempelvis görs redan hos Överbefälhavaren och ute på förbanden
            stora insatser för att den värnpliktige vid utryckningen lättare
            skall kunna komma ut i arbetslivet.
          </note>
          <note type="speaker">
            Anf. 180 KENT CARLSSON (s):
          </note>
          <note>
            Herr talman! Jag tackar för svaret. Bakgrunden till min fråga
            är att vi lever i en speciell situation med en mycket snabbt ökande
            ungdomsarbetslöshet.
          </note>
          <note>
            Då tycker jag att det är rimligt att vi studerar alla områden
            för att se om vi kan underlätta för ungdomarna genom att göra
            dem mer attraktiva på arbetsmarknaden. Därför ställde jag min
            fråga.
          </note>
          <note>
            Statsrådet har vävt in vissa möjligheter i sitt svar.
          </note>
          <note>
            Försvarsmakten kan faktiskt plocka ut människor till utbildningsreserven.
            Som det ser ut i dag är väl risken inte speciellt stor att den
            utbildningsreserven aktiveras.
          </note>
          <note>
            Det gäller här ganska många unga killar. I valet mellan två personer
            som är lika kvalificerade för en befattning inom försvarsmakten
            kan det vara ytterligare en faktor att väga in om någon av dem
            är arbetslös eller har arbete. En sådan flexibilitet vore utmärkt.
            Det skulle underlätta för unga killar som söker jobb. Även bland
            de arbetslösa finns många som passar för olika typer av befattningar
            inom försvaret. Givetvis är det utmärkt att man på förbanden gör
            insatser för att hjälpa ungdomarna till arbete efter värnpliktstjänstgöringen.
          </note>
          <note>
            Anf. 181 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Riksdagen har fastslagit en viktig princip, nämligen
            att vi skall ha ett värnpliktsförsvar och att den som är bäst
            lämpad för en befattning också skall kallas in för att fullgöra
            den utbildning som leder till denna befattning.
          </note>
          <note>
            Detta hindrar naturligtvis inte att man ibland kan ta personliga
            hänsyn och använda sunt förnuft samt visa flexibilitet inom ramen
            för det existerande systemet. Så sker faktiskt ofta.
          </note>
          <note>
            Jag håller med Kent Carlsson om att det är viktigt att de som
            nu gör sin värnplikt -- och de allra flesta gör det -- inte hamnar
            i en extra besvärlig situation när de rycker ut. Jag har i mitt
            uppdrag såsom försvarsminister möjlighet att träffa väldigt många
            värnpliktiga och samtala med dem om detta. Vi försöker vidta olika
            åtgärder för att se till att värnpliktstiden inte blir ett hinder
            för att komma ut på arbetsmarknaden utan tvärtom kan bli en merit
            som underlättar inträdet eller återinträdet på arbetsmarknaden.
          </note>
          <note>
            För några dagar sedan presenterade en arbetsgrupp inom Försvarsstaben
            en rad åtgärder, som jag i princip ställer mig bakom, för att
            just ge värnpliktstjänstgöringen ett meritvärde och anpassa arbetsmarknadsreglerna
            till de värnpliktigas speciella situation när det gäller att komma
            i åtnjutande av de förmåner som vårt arbetsmarknadsystem erbjuder.
            Jag hoppas innerligt att vi inte skall behöva dra denna fråga
            i långbänk. De som har legat inne kanske ett år och gjort en insats
            för landet skall faktiskt inte behandlas sämre än dem som har
            haft ett helt civilt yrke under samma period.
          </note>
          <note type="speaker">
            Anf. 182 KENT CARLSSON (s):
          </note>
          <note>
            Herr talman! Jag hörde också ett referat, och det fanns många
            intressanta förslag.
          </note>
          <note>
            Min fråga handlade om dem som ännu inte är inkallade. När man
            från försvarsmaktens sida granskar de ungdomar som man har prövat
            och som man skall ta ut till olika typer av utbildningar skulle
            man kunna göra den form av vägningar som jag försökte redogöra
            för i mitt förra inlägg. Om man har jämbördiga kandidater till
            en post inom försvaret kan man kanske lägga in sådana här aspekter
            i bedömningen. Om en person är arbetslös kan det även vara bra
            ur något slags statsekonomisk synpunkt att den personen får tjänsten
            framför någon som har samma kvalifikationer men som har ett jobb.
            Det kan vara ett litet sätt att också bidra till en bättre statsekonomi.
          </note>
          <note>
            Jag är inte ute efter att krossa det nuvarande värnpliktssystemet,
            även om jag har synpunkter på detta och inser att det kommer att
            behöva göras stora förändringar framöver. Det finns, som sagt,
            en viss möjlighet med utbildningsreserven, och den hoppas jag
            att man använder.
          </note>
          <note>
            Anf. 183 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag tycker att det är bra att vi är överens om att
            behålla de nuvarande principerna för värnpliktssystemet. Jag tror
            att det skulle leda mycket långt att rucka på grundprincipen att
            den som är lämpad för en viss befattning också skall utbildas
            för denna och att vi har så objektiva kriterier som möjligt.
          </note>
          <note>
            Sedan kan jag ändå inte underlåta att påpeka att om Kent Carlsson
            hjälper mig att få igenom de försvarsanslag som jag behöver, skall
            jag nog se till att det inkallas tillräckligt många människor.
            På så sätt skall jag mycket kvickt bidra till att lösa problemen
            med ungdomsarbetslösheten, och det på stubben.
          </note>
          <note type="speaker">
            Anf. 184 KENT CARLSSON (s):
          </note>
          <note>
            Herr talman! Jag hade inte tänkt begära ordet fler gånger. Jag
            försökte litet fint antyda att jag nog personligen åtminstone
            kan tänka mig att göra om det nuvarande värnpliktssystemet ganska
            kraftigt i framtiden. Jag tror att det kommer att bli nödvändigt.
            Sådana signaler har även kommit från överbefälhavarens håll. I
            en effektiv försvarsmakt handlar det också om vilken utrustning
            man kan sätta i händerna på de värnpliktiga och om läget ute i
            världen. Men vi kanske skall ta en diskussion senare om försvarets
            framtida utseende och om värnpliktens roll i detta.
          </note>
          <note>
            Anf. 185 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag hoppas att vi kan ta den debatten vid ett senare
            tillfälle.
          </note>
          <note>
            Får jag också uttrycka förhoppningen att Kent
          </note>
          <note>
            Carlsson och jag är överens om att det problem som vi just nu
            har med ungdomsarbetslösheten är övergående -- den arbetslöshet
            som är relativt hög och som bland ungdomar mellan 16 och 19 år
            uppgår till ca 9 000 personer och bland ungdomar mellan 20 och
            24 år ca 4100. Den debatten bör om något eller några år vara helt
            irrelevant.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1992/93:644 om splitterskyddade bandvagnar
            inom försvaret
          </note>
          <note>
            Anf. 186 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Åke Carnerö har frågat mig vad jag tänker göra för
            att bevara svensk kompetens vad gäller splitterskyddade bandvagnar.
          </note>
          <note>
            Den bandvagnstyp som Åke Carnerö nämner i sin fråga är bandvagn
            208 S Skalman, som tillverkas av
          </note>
          <note>
            Hägglunds i Örnsköldsvik.
          </note>
          <note>
            Låt mig börja med att säga att det svenska försvaret är mitt
            uppe i en upphandling av stridsfordon 90 hos
          </note>
          <note>
            Hägglunds. Regeringen har tidigare fattat beslut om inköp av
            ett antal stridsfordon för armén, och jag kan meddela att regeringen
            den 19 maj tog ställning till steg två i stridsfordonsupphandlingen.
          </note>
          <note>
            Detta steg omfattar anskaffning av specialfordon, som luftvärnskanonvagn,
            stridsledningsbandvagn m.m. För perioden därefter och fram till
            några år efter sekelskiftet finns därutöver medel avsatta i arméns
            planering för stridsfordonsanskaffningen.
          </note>
          <note>
            Det rör sig alltså sammantaget om en stor affär för
          </note>
          <note>
            Hägglunds -- det handlar om miljardbelopp.
          </note>
          <note>
            Armén står också inför en annan stor upphandling, nämligen av
            en ny stridsvagn. Vilken stridsvagn vi än väljer av de olika alternativ
            som nu studeras, innebär det sannolikt att Hägglunds kommer att
            bli inblandad i den industrisamverkan som blir följden av upphandlingen.
          </note>
          <note>
            Enligt min mening finns det mot bakgrund av försvarets upphandling
            av den nya stridsvagnen och stridsfordon 90 en god grund för Hägglunds
            att även i framtiden behålla den goda kompetens som företaget
            nu har när det gäller splitterskyddade bandgående fordon.
          </note>
          <note type="speaker">
            Anf. 187 ÅKE CARNERÖ (kds):
          </note>
          <note>
            Herr talman! Jag ber att få tacka försvarsministern för svaret.
          </note>
          <note>
            Jag vill hålla mig till bandvagn 208 S.
          </note>
          <note>
            Säkerhetspolitiskt är det en stor tillgång för ett land att ha
            en inhemsk försvarsindustri. Dessutom är det en tillgång för svenskt
            näringsliv vad det gäller teknologisk utveckling, och det gör
            att vi måste prioritera bland försvarsindustrins produkter i framtiden.
          </note>
          <note>
            För att svensk försvarsindustri skall kunna överleva och få exportorder
            förväntar sig många -- för att inte säga alla -- eventuella köpare
            att svenska försvaret införskaffar produkten i fråga. Jag förmodar
            att försvarsministern känner till det här.
          </note>
          <note>
            Är detta något som komplicerar försvarets materielinköp?
          </note>
          <note>
            Anf. 188 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Vad som komplicerar framtiden för
          </note>
          <note>
            Skalman är det faktum att riksdagen på förslag av försvarsutskottet
            har gjort förändringar i den proposition som regeringen lade fram
            i januari. Det innebär att försvarsutskottet har uppdragit åt
            regeringen att vidta besparingar i stället för de som uteblivit.
            Det gäller t.ex. nedläggningen och flyttningen av Lv 4 i Ystad
            resp. samlokaliseringen i Östersund. Det innebär att mycket stora
            belopp nu återfinns någon annanstans.
          </note>
          <note>
            Jag önskar,herr talman, att jag vore i trolleribranschen. Men
            det är jag tyvärr inte, och någonstans måste dessa pengar tas
            -- exakt var är ännu inte klart.
          </note>
          <note>
            En annan sak som kan komma att komplicera
          </note>
          <note>
            Skalmans framtid är att det ligger en proposition på riksdagens
            bord om svenskt deltagande i FN-
          </note>
          <note>
            styrkor i Bosnien. I den propositionen sägs det att även om nya
            medel skall tillföras för att finansierna denna FN-styrka -- något
            som jag betraktar som självklart, eftersom pengar inte kan tas
            från något annat håll -- skall försvaret ändå svara för de stridsfordon
            som kan komma att ingå i krigsorganisationen. Det innebär att
            ytterligare en uppgift läggs på försvaret utan att medel för ändamålet
            ställts till förfogande.
          </note>
          <note>
            Vi håller nu på att undersöka hur vi skall kunna lösa den här
            ekvationen. Det enklaste vore naturligtvis om riksdagen biföll
            regeringens kloka förslag i propositionen när det gäller fredsorganisation
            och annat och därigenom såg till FN-operationer helt finansierades
            utanför ramen för försvarsbudgeten.
          </note>
          <note type="speaker">
            Anf. 189 ÅKE CARNERÖ (kds):
          </note>
          <note>
            Herr talman! I budgetpropositionen anger regeringen under rubriken
            Svensk försvarsindustri att en eventuell framtida satsning på
            slitterskyddade bandvagnar ger möjlighet att behålla kompetensen
            på vidmakthållandenivå.
          </note>
          <note>
            Jag skulle vilja fråga försvarsministern vad som ligger bakom
            den formuleringen. I min fråga nämnde jag också att man när det
            gäller framtida svenska humanitära insatser och fredsbevarande
            operationer skulle kunna tänka sig att anskaffa splitterskyddade
            bandvagnar. Men min fråga är alltså vad som ligger bakom den formulering
            i budgetpropositionen som jag refererat till.
          </note>
          <note>
            Anf. 190 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Får jag först säga att jag naturligtvis hoppas och
            arbetar så mycket jag kan för att
          </note>
          <note>
            Hägglunds skall få möjligheter att även fortsättningsvis framgångsrikt
            utveckla fordon för det svenska försvaret och även för export.
            Jag gör vad jag kan för att främja export av svensk försvarsmateriel.
          </note>
          <note>
            Bakom den formulering som Åke Carnerö hänvisade till ligger att
            vi just nu undersöker vad de nya belastningar som lagts på försvaret
            får för konsekvenser för anskaffningen av splitterskyddade fordon.
            Jag vill understyrka att några definitiva beslut, varken positiva
            eller negativa, inte har fattats. Vi måste avvakta riksdagens
            beslut t.ex. om styrkan till Bosnien.
          </note>
          <note>
            Jag skall göra vad jag kan för att vi skall kunna behålla den
            kompetens som finns hos Hägglunds.
          </note>
          <note>
            Beslutet i förra veckan innebar en mycket stor satsning på den
            typ av fordon som Hägglunds tillverkar.
          </note>
          <note type="speaker">
            Anf. 191 ÅKE CARNERÖ (kds):
          </note>
          <note>
            Herr talman! Jag tackar försvarsministern för det beskedet --
            det låter hoppingivande. Jag tolkar i det svaret in att försvarsministern
            anser att det är viktigt för svenskt försvar och även för svenskt
            näringsliv att vi behåller den här kompetensen.
          </note>
          <note>
            När det gäller de fredsbevarande operationer som svensk militär
            i framtiden kan komma att sättas in i tror jag att det är viktigt
            rent psykologiskt att vi kan använda svenska produkter.
          </note>
          <note>
            Anf. 192 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag delar helt den uppfattningen. Nu är det emellertid
            så, att det i en styrka av det slag som nu planeras inte bara
            kommer att behövas bandgående fordon utan även hjulgående fordon.
          </note>
          <note>
            Det är nödvändigt av olika skäl. Den avvägningen håller vi nu
            på att se över.
          </note>
          <note>
            Jag delar helt uppfattningen att vi skall slå vakt om svensk
            försvarsindustri och den kompetens som
          </note>
          <note>
            Hägglunds här representerar. Men vi måste ändå vara realistiska
            och inse, att varje gång riksdagen lägger på försvaret nya bördor
            genom att föreslagna rationaliseringar icke kan genomföras, slår
            detta någonstans. Jag säger nu inte att detta nödvändigtvis skall
            slå mot t.ex. Skalman. Men någonstans måste pengarna tas.
          </note>
          <note>
            Jag hoppas verkligen att vi i framtiden undviker förändringar
            av det slag som nu har skett.
          </note>
          <note type="speaker">
            Anf. 193 ÅKE CARNERÖ (kds):
          </note>
          <note>
            Herr talman! Jag tackar för detta. Jag är nöjd med svaret.
          </note>
          <note>
            Överläggningen var härmed avslutad.
          </note>
          <note>
            29 § Svar på frågorna 1992/93:678, 688 och 689
          </note>
          <note>
            om vapenstölderna från militära förråd m.m.
          </note>
          <note>
            Anf. 194 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Birger Andersson har frågat mig vad regeringen kommer
            att göra för att om möjligt förhindra spridningen av militära
            vapen och annan militär utrustning till brottsbenägna personer.
          </note>
          <note>
            Sigrid Bolkéus har ställt två frågor till mig. Den första gäller
            vilka åtgärder som har vidtagits för att förhindra inbrott i militära
            förråd. Den andra gäller huruvida samma krav kommer att ställas
            på säker förvaring av statens vapen som det görs beträffande civila
            vapen. Då båda dessa frågor nära ansluter till
          </note>
          <note>
            Birger Anderssons fråga besvarar jag de tre frågorna i ett sammanhang.
          </note>
          <note>
            Låt mig först säga att regeringen redan i början av år 1992,
            dvs. förra året, på mitt förslag gav
          </note>
          <note>
            Överbefälhavaren i uppdrag att se över rutinerna för bevakning
            och bestämmelser för förrådshållning av vapen.
          </note>
          <note>
            Överbefälhavaren redovisade i september 1992 den inriktning som
            han anser skall ligga till grund för den regelverksöversyn som
            nu pågår inom myndigheten. Ett antal konkreta åtgärder angavs
            inom områdena ledning, sekretesskydd, infiltrationsskydd, tillträdesskydd
            och utrustning med vapen i hemvärnet.
          </note>
          <note>
            Om förrådshållningen av vapen anförde
          </note>
          <note>
            Överbefälhavaren bl.a. att de reduceringar som nu görs i krigsorganisationen
            medför möjligheter att på sikt avveckla ett antal byggnadstekniskt
            mindre motståndskraftiga förråd. Ett antal alternativ övervägs
            också för att åstadkomma materiella förbättringar av vapenkassuner,
            säkerhetsboxar, säkerhetsskåp och containrar.
          </note>
          <note>
            Vårt mobiliseringssystem medför inte bara att försvarsmakten
            förvarar vapen, ammunition och sprängmedel i ett stort antal förråd
            runt om i landet. En viss mängd vapen förvaras också i fast anställd
            personals och hemvärnsmäns bostäder.
          </note>
          <note>
            Överbefälhavaren angav i sin redovisning att han nu har upphävt
            kravet på att fast anställd personal skall förvara tjänstetidsvapen
            i bostaden. Detta innebär att huvuddelen av dessa vapen kommer
            att återlämnas till militära förråd.
          </note>
          <note>
            Hemvärnsmän som bl.a. har till uppgift att bevaka viktiga vapen-
            och ammunitionsförråd kommer dock, av beredskapsskäl, att även
            i fortsättningen förvara sina vapen i bostaden. Överbefälhavaren
            anförde dock i sin redovisning att personbedömningen skall få
            en ökad betydelse vid antagning av hemvärnsmän samt att utbildning
            och kontroll skall utvecklas.
          </note>
          <note>
            Det jag nu har sagt har regeringen redovisat för riksdagen i
            årets budgetproposition.
          </note>
          <note>
            Rikspolisstyrelsen angav i sitt yttrande till
          </note>
          <note>
            Överbefälhavarens redovisning att man för de personer som alltjämt
            kommer att förvara vapen i bostaden inte bör acceptera en lägre
            grad av säkerhet för vapenförvaring än vad som enligt 26 §
          </note>
          <note>
            vapenlagen krävs av den enskilde som fått polismyndighetens tillstånd
            att inneha vapen. I
          </note>
          <note>
            praktiken innebär detta att vapen och ammunition måste förvaras
            i ett godkänt vapenskåp eller motsvarande. I dag räcker det att
            en hemvärnsmans vapen och ammunition förvaras uppdelat på tre
            olika ställen.
          </note>
          <note>
            Av Överbefälhavarens redovisning framgår att man undersöker möjligheterna
            att få fram ett vapenlås eller motsvarande som uppfyller de krav
            som ställs men som inte medför de höga kostnader som ett godkänt
            vapenskåp gör i dag. Hemvärnet består av
          </note>
          <note>
            100 000 man och skall enligt 1992 års försvarsbeslut öka till
            ca 125 000 man. Av dessa har i dag cirka hälften vapenskåp av
            godkänd modell i sina bostäder. Skall samtliga hemvärnsmäns vapen
            förvaras i godkända vapenskåp kommer detta att medföra en kostnad
            på ca 20--100 miljoner kronor eller också måste beredskapskraven
            för de hemvärnsmän som saknar vapenskåp sänkas betydligt. Detta
            skall då ställas mot att av de sammanlagt 600--800 vapen som stjäls
            varje år endast 3--5 härrör från hemvärnsmän. Av dessa är dessutom
            som regel endast något enstaka vapen komplett.
          </note>
          <note>
            Jag har, vilket också anmäldes i budgetpropositionen, inget att
            erinra mot de åtgärder Överbefälhavaren avser vidta. Men för att
            få en ökad klarhet i både tidsförhållanden och kostnader för de
            åtgärder som planeras har regeringen i årets planeringsanvisningar
            gett
          </note>
          <note>
            Försvarsmaktens organisationsmyndighet (FMO)
          </note>
          <note>
            ett nytt uppdrag i ärendet. Uppdraget innebär att
          </note>
          <note>
            FMO skall redovisa en tidsplan och en ekonomisk plan för de åtgärder
            som kommer att vidtas för att minska riskerna för stölder av vapen,
            ammunition och sprängsmedel ur militära förråd.
          </note>
          <note>
            Herr talman! Jag finner i och med detta -- och jag har redovisat
            ett antal konkreta åtgärder -- att det inte finns skäl för regeringen
            att i nuläget överväga ytterligare åtgärder.
          </note>
          <note type="speaker">
            Anf. 195 BIRGER ANDERSSON (c):
          </note>
          <note>
            Herr talman! Jag ber att få tacka försvarsministern för ett mycket
            utförligt svar. Av svaret framgår att försvarsministern liksom
            jag ser mycket allvarligt på problemet att militära vapen och
            militär utrustning stjäls från militära förråd.
          </note>
          <note>
            Enligt tillgänglig statistik gjordes under år 1992
          </note>
          <note>
            över 600 inbrottsförsök i militära förråd. Det som stjäls omsätts
            sedan på den illegala marknaden och kommer ofta till användning
            vid rån och andra grova brott.
          </note>
          <note>
            När det gäller bevakning av militärförråd hoppas jag att försvarsministern
            och jag är överens om att det faller inom militärens ansvarsområde.
            I det utförliga svaret ser jag på första sidan att
          </note>
          <note>
            Överbefälhavaren har fått i uppdrag att göra en del utredningar.
            Sedan ser jag på andra sidan att FMO, dvs. Försvarsmaktens organisationsmyndighet,
            senare har fått ett nytt uppdrag i ett liknande ärende. Jag vill
            fråga försvarsministern: När kan vi räkna med att FMO, Försvarsmaktens
            organisationsmyndighet, kan redovisa sin utredning?
          </note>
          <note type="speaker">
            Anf. 196 SIGRID BOLKÉUS (s):
          </note>
          <note>
            Herr talman! Jag tackar försvarsministern för svaret.
          </note>
          <note>
            I försvarsdebatten den 12 maj ställdes ett antal frågor, men
            jag fick då inget svar. Försvarsutskottet förväntade sig liksom
            jag att försvarsministern skulle svara.
          </note>
          <note>
            Jag är ganska nöjd med svaret. Det syns att man har tagit detta
            på allvar. Man skall ställa samma krav på förvaring av de militära
            vapnen som på förvaring av civila vapen. Det skall inte vara så
            som det påtalats, nämligen att ekonomin går före säkerheten när
            det gäller de militära vapnen. Jag förstår att det blir mycket
            dyrt. Men vi måste först se till vårt eget hus.
          </note>
          <note>
            Personbedömningen är mycket viktig. Man skall ta stor hänsyn
            till den när man utser hemvärnsmän.
          </note>
          <note>
            Det är en självklarhet redan från början.
          </note>
          <note>
            En anpassning till vapenlagen gäller även återkallelse av vapen.
            Vad gäller jägare och skyttar kan de fråntas vapen vid missbruk
            och olämpligt uppförande. Det skulle vara intressant att få veta
            om detta också kommer att gälla för hemvärnsmän.
          </note>
          <note>
            För att minska antalet vapen är det ganska viktigt att de fråntas
            sina vapen när de inte kan uppfylla sitt uppdrag inom hemvärnet.
          </note>
          <note>
            Det står i svaret att fast anställd personal nu fråntas sina
            vapen. Det gäller förmodligen de ca 50 000 M
          </note>
          <note>
            40-pistoler som skall återkallas. Men det går mycket trögt med
            det arbetet, eftersom de inte får någon ny pistol.
          </note>
          <note>
            Anf. 197 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Låt mig först säga att jag självfallet ser mycket
            allvarligt på alla typer av vapenstölder.
          </note>
          <note>
            Vi skall inte ha illegala vapen, om jag får kalla dem så, på
            drift i det svenska samhället.
          </note>
          <note>
            Med talmannens tillåtelse vill jag omnämna att jag under att
            antal år i konstitutionsutskottet drev kravet på att man skulle
            sekretessbelägga vapenregistren. Då hade vi kommit bort från det
            orimliga, att vem som helst utan att legitimera sig kunde gå in
            på en polisstation och få reda på exakt vilka vapen som fanns
            i en viss bygd, för att sedan verkställa inbrott. Min välbekanta
            snällhet förbjuder mig att tala om vilka som år efter år motsatte
            sig detta självklara krav.
          </note>
          <note>
            När det sedan gäller pistolerna görs det stora förändringar.
            Det innebär att de inte längre, med några få undantag, kommer
            att förvaras i hemmen.
          </note>
          <note>
            Det är inte meningen att de nya pistoler som kommer skall komma
            ut till hemmen. De skall naturligtvis förvaras inom militärt område
            med få undantag. Här kommer det alltså att ske en stor begränsning
            jämfört med de vapen som finns ute i dag.
          </note>
          <note>
            Jag fick frågan av Birger Andersson om när FMO
          </note>
          <note>
            kan redovisa en tidsplan och en ekonomisk plan för att minska
            riskerna för stölder av vapen, ammunition och sprängmedel ur militära
            förråd.
          </note>
          <note>
            Jag hoppas att vi redan till hösten, alltså redan under innevarande
            år, skall få en sådan plan.
          </note>
          <note type="speaker">
            Anf. 198 BIRGER ANDERSSON (c):
          </note>
          <note>
            Herr talman! Försvarsministern och jag är tydligen överens om
            att det finns en hel del brister när det gäller de militära förråden.
            Jag skall inte gå in på några detaljer här. Dessa saker har diskuterats
            i tidningar och i andra sammanhang. Jag vill bara ställa ytterligare
            en fråga. När den här utredningen från FMO kommer, redovisas med
            all säkerhet en hel del krav på åtgärder som måste utföras. Hur
            snabbt räknar försvarsministern med att de åtgärderna kan vidtas?
            Hur snabbt kan man genomföra dessa förbättringar?
          </note>
          <note type="speaker">
            Anf. 199 SIGRID BOLKÉUS (s):
          </note>
          <note>
            Herr talman! När det gäller de militära förråden skulle jag vilja
            fråga försvarsministern vad som konkret har gjorts för att göra
            dem säkrare efter den stora stölden i Botkyrka. Då stals ju 221
          </note>
          <note>
            kompletta militära vapen. Det visar ju att det fanns en skrämmande
            brist på säkerhet och kontroll då.
          </note>
          <note>
            Något har säkert gjorts åt detta. Kan jag få ett förtydligande
            när det gäller detta?
          </note>
          <note>
            Anf. 200 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Låt mig först säga att jag dess värre glömde att
            svara på en av Sigrid Bolkéus frågor. Den gällde hemvärnsmännen
            och ett eventuellt indragande av vapen från hemvärnsmän som inte
            längre uppfyller de krav som man bör kunna ställa på en sådan.
          </note>
          <note>
            Hemvärnsmän som av olika skäl inte längre uppfyller lämplighetskraven
            skall självfallet fråntas vapen. Det finns i dag en hög grad av
            observans inom försvaret när det gäller detta. Det vill jag gärna
            understryka.
          </note>
          <note>
            Låt mig sedan gå över till frågan om vad som har skett. Det har
            skett en hel del. Bl.a. försöker man nu i ökad utsträckning föra
            in förråd, som i dag är mycket decentraliserade, till militära
            anläggningar.
          </note>
          <note>
            Där finns det en kontinuerlig bevakning. Man kan dess värre inte
            gå hur långt som helst av beredskapsskäl, men tendensen är alldeles
            klar, vapen finns i ökad utsträckning förvarade inom militärt
            område.
          </note>
          <note type="speaker">
            Anf. 201 SIGRID BOLKÉUS (s):
          </note>
          <note>
            Herr talman! Jag tackar för det kompletterande svaret. ÖB har
            gett ett erbjudande till polisen om att hjälpa dem med bevakning
            av invandrare som är hotade av rasister, t.ex. ''lasermannen''.
            Jag tycker att vi skall hålla boskillnad mellan militär och polis.
            Men är det inte rimligt att den överkapacitet som försvaret kanske
            har, kan användas till bättre bevakning av de militära vapnen.
            Det skulle också vara till stor hjälp för polisen.
          </note>
          <note type="speaker">
            Anf. 202 BIRGER ANDERSSON (c):
          </note>
          <note>
            Herr talman! Jag tror att försvarsministern glömde att svara
            på min fråga om hur snabbt man kan räkna med att det kommer att
            vidtas nödvändiga förbättringar när den här utredningen kommer
            fram.
          </note>
          <note>
            I det här inlägget, som jag tror blir det sista från min sida,
            vill jag säga att jag är glad över den beslutsamhet som försvarsministern
            visar i det utförliga svaret och även här under frågestunden,
            när det gäller att komma till rätta med och höja säkerheten vid
            de militära förråden. Jag vill tacka försvarsministern för svaret.
          </note>
          <note>
            Anf. 203 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Låt mig säga till Birger Andersson att jag dess
            värre inte vet hur snabbt man kan genomföra det förslag som kommer
            beroende på att jag ännu inte känner till vilken typ av förslag
            som det ytterst handlar om. Till slut är det dess värre alltid
            så att man får göra en avvägning mellan de kostnader som finns
            och den rimlighet som kan ligga i att olika förråd utsätts för
            stölder.
          </note>
          <note>
            Jag vill understryka att av de illegala vapen som i dag är ute
            på drift är det ett mycket litet antal som kommer från militära
            förråd, även om inbrott i militära förråd ofta möts av mycket
            stora rubriker.
          </note>
          <note>
            Det är en mycket liten del som kommer från militära förråd. Min
            bestämda uppfattning är att försvaret håller på att genomföra
            stora förbättringar på grund av det här uppdraget. Det skall man
            naturligtvis fortsätta med. Jag återkommer gärna till den exakta
            tidtabellen när vi har fått förslaget från FMO.
          </note>
          <note type="speaker">
            Anf. 204 SIGRID BOLKÉUS (s):
          </note>
          <note>
            Herr talman! Det talades om belutsamhet. Jag tycker nog att det
            har tagit ganska lång tid. Det har ju påpekats i olika betänkandet
            hur snabba åtgärder som måste vidtas på grund av den oroväckande
            brottsutvecklingen.
          </note>
          <note>
            Försvarsministern säger att det stjäls litet ur militära förråd.
            Vi skall kanske sluta att ställa militära och civila vapen emot
            varandra. Skillnaden är att när det gäller de civila vapnen har
            vi vidtagit de åtgärder som vi anser rimliga. Vi hoppas att även
            militären gör det.
          </note>
          <note>
            När det gäller rån och grova brott vet vi att det är pistoler,
            revolvrar och dessa militära vapen som används mest. Sedan kommer
            de avsågade hagelgevären. Det är ju allvarligt på alla sätt. Man
            måste arbeta med förvaringen av både militära och civila vapen
            för att nå en harmoni.
          </note>
          <note>
            Anf. 205 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag delar inte riktigt uppfattningen att man har
            gjort allt vad som rimligtvis kan göras för att få en bättre kontroll
            över de civila vapnen, som sades här. De allra flesta vapen som
            cirkulerar illegalt i dag, den alldeles överväldigande majoriteten,
            är inte militära vapen utan civila vapen. De militära vapnen är
            försvinnande få i förhållande till den totala omfattningen. Det
            hindrar inte att vi skall vara så effektiva vi kan när det gäller
            att ha kontroll över de militära vapnen.
          </note>
          <note>
            Men det är faktiskt inte där huvudproblemet ligger.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1992/93:687 om sotningsmonopolet
          </note>
          <note>
            Anf. 206 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Margareta Gard har frågat mig vilka åtgärder jag
            avser vidta för att avskaffa sotningsmonopolet.
          </note>
          <note>
            För ett och ett halvt år sedan avlämnade den dåvarande Konkurrenskommittén
            ett förslag till regeringen om förändring av sotningsväsendet.
          </note>
          <note>
            Med anledning av förslaget har regeringen, efter att först ha
            informerat riksdagen om sina avsikter, tillkallat en särskild
            utredare för att göra en översyn av sotningsverksamheten. Utredaren
            skall enligt sina direktiv bl.a. pröva om en avreglering av den
            föreskrivna sotningen kan göras och om formerna för att utse skorstensfejarmästare
            kan förändras så att inslaget av konkurrens ökar (Dir. 1993:30).
          </note>
          <note>
            Den särskilde utredaren, som är landshövdingen
          </note>
          <note>
            Björn Molin, kommer att börja sitt arbete inom de närmaste dagarna.
            Molin skall redovisa sina överväganden och förslag senast den
            30 april nästa år.
          </note>
          <note>
            Det pågår nu en ganska intensiv debatt om sotningen. Det är i
            och för sig nyttigt med debatt, men det är inte bra att det finns
            så olika uppfattningar om en verksamhet som ytterst syftar till
            att undanröja risken för brand i bostäder och andra fastigheter.
            Jag tycker därför att det är tillfredsställande att saken nu kommer
            att utredas så att vi får fram ett underlag för bedömningen av
            frågan om ett eventuellt avskaffande av sotningsmonopolet. Jag
            vill dock här påminna om att den föreskrivna sotningen är en del
            av det förebyggande brandskyddet. En utgångspunkt måste enligt
            min uppfattning vara att kommande förändringar av verksamheten
            inte får innebära att kraven på skydd och säkerhet eftersätts.
            Det ankommer i första hand på utredaren att hitta lösningar, som
            förenar detta ansvar med intresset att utveckla och förändra verksamheten.
          </note>
          <note type="speaker">
            Anf. 207 MARGARETA GARD (m):
          </note>
          <note>
            Herr talman! Tack, försvarsministern, för svaret på min fråga!
          </note>
          <note>
            Försvarsministern hänvisar till en utredning som nu är tillsatt,
            och det är gott och väl, men frågan är om ärendet inte redan är
            tillräckligt utrett.
          </note>
          <note>
            Försvarsministern hänvisar också till olika delar inom brandskyddet
            och sotningen.
          </note>
          <note>
            Området är enligt mitt förmenande väl dokumenterat, och det är
            nu hög tid att avmonopolisera sotningen och överlåta till fastighetsägarna
            att ta ansvar för att nödvändig sotning blir utförd.
          </note>
          <note>
            Bland det material som rör sotningen som jag har tagit del av
            finns utredningar som visar att det i stort sett enbart är i fastigheter
            med fast bränsle som sotningen har någon betydelse för brandfaran.
            Att sedan skorstensfejarmästarna har en annan uppfattning beror
            nog mer på egenintresse än omtanke om fastighetsägarna. De fastighetsägare
            som använder sig av fast bränsle har i de allra flesta fall skaffat
            sig kunskap om hur man eldar och sköter sin eldstad för att få
            bästa möjliga uppvärmningseffekt, och sotningen ingår som ett
            moment i effektiviseringen.
          </note>
          <note>
            Jag är införstådd med att försvarsministern måste avvakta utredningens
            resultat, men det finns en stor otålighet ute i landet över att
            ingenting har hänt vad gäller avmonopoliseringen av sotningsväsendet.
          </note>
          <note>
            Jag vill därför fråga försvarsministern: Har försvarsministern
            ambitionen att avmonopolisera sotningen?
          </note>
          <note>
            Anf. 208 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag är övertygad om att vi inom några år på detta
            område kommer att ha en annorlunda situation och att åtminstone
            huvuddelen av det nuvarande sotningsmonopolet då kommer att ha
            förbytts i ett nytt och friare system. För mig är det en avvägningsfråga,
            och ytterst handlar det om att inom ramen för ett liberalare system
            hitta regler och bestämmelser som ser till att det förebyggande
            brandskyddet inte försämras. Det handlar ytterst om situationer
            där människor kan omkomma.
          </note>
          <note>
            Jag hyser ingen tvekan om färdriktningen, men jag tycker ändå
            att det är rimligt att den utredning som har tillsatts och som
            inom ett år skall ha presenterat sitt förslag faktiskt får arbeta
            färdigt. Sedan hoppas jag att det snabbt kan bli en proposition
            i ärendet.
          </note>
          <note type="speaker">
            Anf. 209 MARGARETA GARD (m):
          </note>
          <note>
            Herr talman! Jag vill göra försvarsministern medveten om att
            det är med sotningsmonopolet som med andra monopol som man vill
            bryta, nämligen att det finns ett visst motstånd från de människor
            som arbetar inom monopolet. Jag menar att man vid bedömningen
            av frågan ändå måste ta hänsyn till att det finns ett visst motstånd
            från en ganska stark grupp.
          </note>
          <note>
            Jag skulle till försvarsministern vilja överlämna en liten bok
            som handlar om sotningsfrister och brandfara. Jag har läst den,
            och jag tycker att den bra. Kanske kan den också vara bra för
            försvarsministern att titta i när han skall bedöma den här frågan
            om ungefär ett år.
          </note>
          <note>
            Anf. 210 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag är mycket medveten om att många gör motstånd
            i samband med att man skall avreglera och avmonopolisera. Det
            är för mig, för
          </note>
          <note>
            Margareta Gard och för resten av kammarens ledamöter säkerligen
            ingen ny erfarenhet.
          </note>
          <note>
            Låt mig upplysningsvis ändå meddela att jag aldrig i hela mitt
            liv har varit rädd för sotaren.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1992/93:652 om radioutsändningar från VM i
            ishockey
          </note>
          <note type="speaker">
            Anf. 211 Statsrådet BO LUNDGREN (m):
          </note>
          <note>
            Herr talman! Inger Lundberg har frågat mig om jag är beredd att
            verka för att hela svenska folket genom radion får möjlighet att
            ta del av VM i ishockey i framtiden.
          </note>
          <note>
            Låt mig först säga att jag själv upplever det som beklagligt
            att det under årets världsmästerskap inledningsvis var omöjligt
            att följa direktrefererade utsändningar från mästerskapen via
            radio i vissa delar av Sverige. Dess värre är detta fallet för
            alla oss idrottsintresserade invånare i Sverige vad gäller de
            flesta världsmästerskap i olika idrotter. Under pågående ishockeymästerskap
            möjliggjordes dock en rikstäckande radioutsändning genom en frivillig
            överenskommelse mellan sändningsrättsinnehavaren, Z-Radio, och
            Sveriges
          </note>
          <note>
            Radio.
          </note>
          <note>
            Sedan den 1 april 1993 gäller den av riksdagen antagna Lokalradiolagen
            (1993:120). Lagen ger rätt att etablera nya lokalradiostationer,
            vilka äger möjlighet att sända ut även centralt producerat material
            i etern. Denna förbättring gentemot tidigare förhållanden bidrar
            till att skapa goda förutsättningar också för andra bolag än Sveriges
          </note>
          <note>
            Radio att genom samarbete distribuera sändningar i radio inom
            landet. Möjligheten till konkurrens bidrar till att antalet radioutsändningar
            från olika världsmästerskap inom idrotten kan komma att öka.
          </note>
          <note>
            Jag anser att idrottsrörelsens oberoende ställning måste värnas.
            Jag utgår från att den ansvarskännande idrottsrörelsen redan i
            dag på ett seriöst sätt väger intresset av ekonomiska intäkter
            från sändningsrättigheter mot intresset av att få största möjliga
            spridning av idrotten till så många människor som möjligt genom
            olika media.
          </note>
          <note>
            Som svar på Inger Lundbergs fråga vill jag avslutningsvis säga
            att med bakgrund i vad jag tidigare sagt är förutsättningarna
            goda för att svenska folket genom radio får stora möjligheter
            att ta del av världsmästerskap i såväl ishockey som andra idrotter
            i framtiden.
          </note>
          <note type="speaker">
            Anf. 212 INGER LUNDBERG (s):
          </note>
          <note>
            Herr talman! Jag vill tacka Bo Lundgren för svaret.
          </note>
          <note>
            Jag tycker att det är bra att Bo Lundgren här beklagar att inte
            hela svenska folket har kunnat följa hockey-VM. Det har kanske
            varit litet tyst om det tidigare från idrottsministerns sida.
            Jag tror att det här är en fråga som faktiskt angår väldigt många
            idrottsintresserade.
          </note>
          <note>
            Jag tror att många upplevde det som oerhört tråkigt när public
            service-kanalerna undantogs rätten att sända hockey-VM i radio
            genom avtalet med
          </note>
          <note>
            Kinneviksgruppen. Sedan skedde, som Bo
          </note>
          <note>
            Lundgren själv säger, en överenskommelse som gjorde att man kunde
            sända fr.o.m. semifinalerna.
          </note>
          <note>
            Men det avtal som löper löper också 1994 och 1995, och det är
            utomordenligt stora risker att det då blir en begränsning motsvarande
            den som initialt var i år.
          </note>
          <note>
            Det finns ett fantastiskt intresse för hockey-VM hos hela svenska
            folket. Det gäller unga och gamla. Det gäller naturligtvis mest
            män, men det gäller i ovanligt stor utsträckning också kvinnor.
            Detta är naturligtvis bakgrunden till att svenska folket är berett
            att satsa så mycket av skattepengar på hockeyn -- genom ishallar,
            genom bidrag till hockeyskolor, genom ungdomsstöd av olika slag.
          </note>
          <note>
            Det finns en sorts ömsesidig överenskommelse:
          </note>
          <note>
            svenska folket satsar, och vi har en väldigt bra hockey. Då blir
            det tråkigt när hockeyn ensidigt dras in i ett kommersiellt spel.
          </note>
          <note>
            Jag vet att det är Internationella hockeyförbundet som har träffat
            avtalet, men jag hoppas ändå att idrottsministern vill hjälpa
            till så att vi i framtiden får höra och se hockey över hela landet.
          </note>
          <note type="speaker">
            Anf. 213 Statsrådet BO LUNDGREN (m):
          </note>
          <note>
            Herr talman! Inger Lundberg säger att public service-företaget
            undantogs rätten att sända hockey-VM, men det är inte sant. Sveriges
            Radio hade, om man hade velat, haft möjlighet att skaffa sig sändningsrätten.
            Det gäller naturligtvis också för public service-företag att vara
            på alerten och skaffa sig sändningsrättigheterna till de program
            som man tycker är rimliga att vidarebefordra till svenska folket.
          </note>
          <note>
            Det här är inte heller en politisk fråga. Jag utgår från att
            den oberoende idrottsrörelsen såväl nationellt som internationellt
            kommer att hantera detta på ett bra sätt, men detta är ju egentligen
            ingenting som ett statsråd eller riksdagen på något sätt kan hantera
            eller styra. Jag vet inte heller hur
          </note>
          <note>
            Inger Lundberg menar att vi skulle kunna klara av det. Möjligen
            skulle vi kunna subventionera
          </note>
          <note>
            Sveriges Radio för att man skulle köpa in mästerskap, men jag
            tror inte att det är vad Inger
          </note>
          <note>
            Lundberg menar.
          </note>
          <note type="speaker">
            Anf. 214 INGER LUNDBERG (s):
          </note>
          <note>
            Herr talman! Det första som jag efterlyste har jag fått. Jag
            ville ju ha ett besked från idrottsministern om hans åsikt här,
            och han tycker att det är synd att inte hela svenska folket fick
            höra hockey-VM på radio.
          </note>
          <note>
            På en punkt vill jag korrigera idrottsministern. Det gäller då
            frågan om anbudsgivningen. Det var nämligen inte en öppen anbudsgivning
            när det gällde radion, utan det slöts ett ensidigt avtal med
          </note>
          <note>
            Kinneviksgruppen. Detta är inte direkt en fråga för kammaren,
            men jag vill säga detta för att sakuppgifterna skall vara korrekta.
          </note>
          <note>
            Vidare är det här en politisk fråga. Det förs ju nu en diskussion
            om det faktiskt är så att just radiorättigheter skall vara säljbara
            och om det inte de facto går att jämställa radioreferat av idrottsutsändningar
            med t.ex. tidningsreferat. Det är en principiellt intressant fråga
            som idrottsministern kanske borde ägna litet uppmärksamhet åt.
          </note>
          <note type="speaker">
            Anf. 215 Statsrådet BO LUNDGREN (m):
          </note>
          <note>
            Herr talman! Snarare är det väl kulturministern som skall göra
            det. Men låt mig säga att ingen, såvitt jag vet, har ifrågasatt
            Dramatiska teaterns rättigheter när det gäller framförandet av
            en pjäs.
          </note>
          <note>
            En pjäs på Dramaten kan inte utan vidare sändas i
          </note>
          <note>
            Sveriges Radio. Däremot kan pjäsen recenseras av dagstidningar.
          </note>
          <note>
            En handbolls- eller en ishockeymatch är något som arrangeras
            av idrottsorganisationen i fråga, och rättigheterna i det fallet
            tillhör den organisation som det gäller.
          </note>
          <note>
            Det går inte att jämställa den typen av förmedling av en upplevelse
            i direktsändning med ett kortare eller längre refererat i en dagstidning.
            Det är en allmän synpunkt. Vi får inte glömma att vi politiker
            inte disponerar eller styr över dessa saker.
          </note>
          <note>
            Måhända kan det för en socialdemokrat vara lätt att så att säga
            falla in i de begreppen. Men det gäller att värna idrottsrörelsens
            oberoende ställning.
          </note>
          <note>
            Naturligtvis hade även Sveriges Radio haft möjlighet att hålla
            sig framme. Oavsett hur det var med anbudsgivningen ligger en
            del av ansvaret här på Sveriges Radio.
          </note>
          <note type="speaker">
            Anf. 216 INGER LUNDBERG (s):
          </note>
          <note>
            Herr talman! Självfallet är det kulturministern, inte idrottsministern,
            som lägger fast lagstiftningen när det gäller t.ex. Sveriges Radio.
            Men det är kanske inte så dumt att tala med kulturministern.
          </note>
          <note>
            Det finns en principiell skillnad mellan å ena sidan en utsändning
            av en pjäs, där det talade ordet förs direkt ut via radion --
            där är det väldigt klart vad som gäller i upphovsrättsfrågorna
            -- och å andra sidan det man hör i radion av den egentliga matchen.
            Vad man hör där är bangen från puckar samt litet jubel. Men journalistens
            referat är ju det verkligt intressanta. Det gäller alltså ett
            återgivande som på många sätt kan vara jämställt med tidningarnas
            återgivande.
          </note>
          <note>
            Erkänn, herr idrottsminister, att det här är en principiellt
            intressant fråga!
          </note>
          <note type="speaker">
            Anf. 217 Statsrådet BO LUNDGREN (m):
          </note>
          <note>
            Herr talman! Beträffande radio och TV kan vi konstatera att det
            handlar om två etermedier.
          </note>
          <note>
            Jag tror att radiosportens folk och andra är stolta över att
            de genom sina referat kan skapa en visualiserad bild av vad som
            händer. I många avseenden kan det vara lika intressant att följa
            referaten som att se en match direkt i TV. I det senare fallet
            är vi, såvitt jag förstår, överens om att likheten med en pjäs
            på Dramatiska teatern är ganska självklar.
          </note>
          <note>
            Jag tror inte heller att man skall låta en duktig idrottsjournalist
            referera kultur på nämnda vis. Det finns alltså en skillnad mellan
            detta och ett vanligt tidningsreferat. Det måste vi utgå från.
          </note>
          <note>
            Jag tycker att alla vi som är idrottsintresserade skall sträva
            efter att med utgångspunkt just i vårt idrottsintresse skapa förutsättningar
            genom påtryckningar på något sätt, så att det blir bra utsändningar
            i Sverige.
          </note>
          <note>
            Däremot skall vi naturligtvis inte göra detta till en partipolitisk
            fråga eller till en fråga för riksdagen.
          </note>
          <note>
            Idrottsrörelsens oberoende ställning tänker i varje fall jag
            värna.
          </note>
          <note type="speaker">
            Anf. 218 INGER LUNDBERG (s):
          </note>
          <note>
            Herr talman! Jag tror att vi är överens på den punkten.
          </note>
          <note>
            Men jag tycker ändå att idrottsministerns tanke, nämligen att
            tala med kulturministern, inte är så dum. Det är ju en viktig
            principiell skillnad mellan
          </note>
          <note>
            TV och radio. I TV återges ju bilden, och det är själva matchen.
            Där är upphovsrätten klar. När det gäller radion är det annorlunda.
            Det är kanske inte så tokigt att detta klaras ut.
          </note>
          <note>
            Visst är det träligt att man skall behöva dras med reklam om
            Ariel- och Wash &amp; go-produkter bara för att man vill titta på
            en hockeymatch. På det här området är det inte som det var på
            den gamla goda tiden, då alla faktiskt hade tillgång till hockeymatcher
            både i radio och i TV.
          </note>
          <note type="speaker">
            Anf. 219 Statsrådet BO LUNDGREN (m):
          </note>
          <note>
            Herr talman! Jag för min del utgår från att vi måste se till
            att idrottsrörelsen får klara sina saker. Vi skall inte politisera
            alltför mycket i samhället.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1992/93:662 om boendesubventionerna m.m.
          </note>
          <note type="speaker">
            Anf. 220 Statsrådet BO LUNDGREN (m):
          </note>
          <note>
            Herr talman! Lars Stjernkvist har med hänvisning till uppgifter
            om vissa resultat från en fördelningspolitisk analys som gjorts
            inom
          </note>
          <note>
            Finansdepartementet frågat finansministern vilka åtgärder hon
            är beredd att vidta med anledning av analysen. Arbetet inom regeringen
            är så fördelat att det är jag som som skall svara på frågan.
          </note>
          <note>
            I sin fråga tar Lars Stjernkvist särskilt upp boendesubventionerna.
            Han anser att slutsatsen rimligtvis måste bli att man inte kan
            lägga ytterligare bördor på dem som redan bor dyrast.
          </note>
          <note>
            Finansministern har tidigare i dag lämnat svar på frågor av Birgitta
            Dahl och Ulla Orring om de fördelningspolitiska beräkningar som
            gjorts inom
          </note>
          <note>
            Finansdepartementet i samband med kompletteringspropositionen.
            Beräkningarna ingår i ett fortlöpande analysarbete för att kunna
            bedöma effekterna av olika ekonomisk-politiska åtgärder i syfte
            att återskapa balansen i svensk ekonomi.
          </note>
          <note>
            Socialdemokraterna och regeringspartierna är överens om att till
            de åtgärder som då måste komma i fråga hör även minskningar av
            de generella bostadssubventionerna.
          </note>
          <note>
            Det är dock knappast möjligt att, som Lars
          </note>
          <note>
            Stjernkvist gör, hävda fördelningspolitiska skäl för att man
            inte kan minska subventionerna i de senast byggda bostäderna.
            De nuvarande bostadssubventionerna i form av räntebidrag saknar
            fördelningspolitisk träffsäkerhet. Detta konstaterades redan av
            utredningar som den föregående socialdemokratiska regeringen tillsatte
            under 1980-talet. Däremot visar ett flertal analyser av bostadsbidragens
            effekter som gjorts under senare år att dessa bidrag har mycket
            god fördelningspolitisk precision. Denna typ av stöd är därför
            att föredra.
          </note>
          <note>
            Det är för närvarande inte klart hur den av riksdagen beslutade
            reduceringen av bostadssubventionerna om 3 miljarder kronor skall
            utformas. Detsamma gäller de ytterligare besparingar på subventionerna
            som regeringen har aviserat i kompletteringspropositionen.
          </note>
          <note>
            Regeringen kommer givetvis i sina fortsatta överväganden att
            följa hur bostadsmarknaden påverkas av förändringar i det allmänna
            konjunkturläget och ränteutvecklingen.
          </note>
          <note type="speaker">
            Anf. 221 LARS STJERNKVIST (s):
          </note>
          <note>
            Herr talman! Jag tackar statsrådet för svaret.
          </note>
          <note>
            Vi är överens om att boendet inte kan undantas vid saneringen
            av statens ekonomi. Frågan är i stället, som bekant, när och hur
            de här besparingarna skall genomföras.
          </note>
          <note>
            Sedan jag för 14 dagar sedan skrev min fråga har det hänt en
            del. Enligt pressuppgifter har regeringspartierna och Ny demokrati
            träffat en uppgörelse som bl.a. berör det här området.
          </note>
          <note>
            Uppgörelsen är av flera skäl minst sagt märklig.
          </note>
          <note>
            För det första strider uppgörelsen mot Ny demokratis uppfattning
            för en vecka sedan -- i och för sig är det kanske inte så märkligt.
          </note>
          <note>
            För det andra innebär uppgörelsen om nedskärningar när det gäller
            subventionerna att man går emot vad allt fler bedömare -- och
            de är oerhört många -- hävdar, nämligen att den här besparingen
            har ''kontraproduktiv inverkan'', som statsrådet säger -- jag
            har lärt mig många nya saker här i riksdagen. Men med den här
            besparingen finns i stället risken att statens ekonomi försämras.
          </note>
          <note>
            För det tredje är uppgörelsen märklig därför att den, i motsats
            till vad statsrådet hävdar i sitt svar, drabbar dem som redan
            har det dyraste boendet.
          </note>
          <note>
            För en familj som bor i en trerumslägenhet byggd
          </note>
          <note>
            1985 betyder det här att det blir en merkostnad om
          </note>
          <note>
            5 000 kr på ett år.
          </note>
          <note>
            Uppgörelsen innebär tydligen att man har gjort ett byte. I gengäld
            får man gå med på en sänkning av turistmomsen. Jag har inget emot
            att besök på
          </note>
          <note>
            Skara sommarland subventioneras. Men i fråga om valet mellan
            ett besök där och sänkta boendekostnader råder det, från min utgångspunkt,
            inget tvivel om vad som är fördelningspolitiskt riktigt.
          </note>
          <note>
            Därför vill jag fråga: Handlar det enbart om ett taktiserande,
            eller finns det en fördelningspolitisk analys bakom den uppgörelse
            som tydligen har träffats de senaste dagarna?
          </note>
          <note type="speaker">
            Anf. 222 Statsrådet BO LUNDGREN (m):
          </note>
          <note>
            Herr talman! Vilket beslut riksdagens finansutskott fattar på
            torsdag -- då skall man, såvitt jag förstår, justera sina betänkanden
            -- är det för tidigt att nu diskutera.
          </note>
          <note>
            Men rent allmänt vill jag säga att vad finansutskottet har att
            diskutera är hanteringen av en kompletteringsproposition där det
            föreslås budgetförstärkningar på 81 miljarder kronor utöver vad
            som tidigare angetts av riksdagen. Detta är nödvändigt för att
            det skall vara möjligt att exempelvis få ner de alltför höga räntenivåerna
            i
          </note>
          <note>
            Sverige.
          </note>
          <note>
            Om man i de olika ingredienser som finns i kompletteringspropositionen
            tar med ytterligare det ena eller det andra, innebär det inte
            att dessa åtgärder står i precis samklang med varandra. Det finns
            ingen anledning att jämställa eventuella förändringar av skatten
            på inrikes persontransporter med neddragning av bostadssubventioner.
            I det senare fallet är det faktiskt fråga om en överenskommelse
            som träffades i september i fjol och som vi i regeringen hade
            trott att Socialdemokraterna skulle hålla. Det är förvånansvärt
            att så inte är fallet.
          </note>
          <note type="speaker">
            Anf. 223 LARS STJERNKVIST (s):
          </note>
          <note>
            Herr talman! Jo, vi står fast vid denna överenskommelse. Men
            frågan är sedan när och hur den skall genomföras. Det har vi inte
            blivit överens om.
          </note>
          <note>
            Det som är intressant med den uppgörelse som tydligen är på gång
            i finansutskottet är att man är överens om att det inte går att
            bara spara sig ur dessa problem utan att man dessutom måste vidta
            en del stimulansåtgärder. Därför upprepar jag min fråga: Vad finns
            det för fördelningspolitiska skäl --
          </note>
          <note>
            det är uppenbarligen inte budgetskäl som ligger bakom -- till
            att man väljer sänkt turistmoms framför att låta människor klara
            sig med rimliga boendekostnader?
          </note>
          <note type="speaker">
            Anf. 224 Statsrådet BO LUNDGREN (m):
          </note>
          <note>
            Herr talman! Jag skall gärna svara på frågor rörande turistmomsen
            om sådana frågor ställs till mig i riksdagen.
          </note>
          <note type="speaker">
            Anf. 225 LARS STJERNKVIST (s):
          </note>
          <note>
            Herr talman! Jag tycker att Bo Lundgren underskattar sin roll
            i politiken. Jag är övertygad om att han mycket väl vet vad som
            har hänt i finansutskottet. Om inte annat så har han säkert i
            likhet med mig läst kvällstidningar, lyssnat på radio och sett
            på TV under de senaste dagarna och vet.
          </note>
          <note>
            Då är det ett faktum att man uppenbarligen har kommit överens
            om att föredra subventionerade besök på Skara sommarland framför
            rimliga boendekostnader för människor. Då handlar den här frågan
            alltså inte om strikta budgetskäl, utan den handlar om hur man
            fördelningspolitiskt vill sätta in de stimulansåtgärder som vi
            är överens om krävs för att klara svensk ekonomi. Därför tvingas
            jag, förhoppningsvis inte för döva öron, upprepa min fråga: Vad
            finns det för sans och balans i att höja hyrorna med 5 000 kr
            när man samtidigt anser sig ha råd att subventionera Skara sommarland?
          </note>
          <note type="speaker">
            Anf. 226 Statsrådet BO LUNDGREN (m):
          </note>
          <note>
            Herr talman! Lars Stjernkvist och jag har flera gånger här i
            kammaren diskuterat hur den tidigare förda bostadspolitiken har
            resulterat i de våldsamma produktionskostnader som nu smäller
            ut i mycket höga hyror för hushållen, och vilka ibland kan ha
            svårt att hantera den situationen. Det är alltså en politik som
            ledde till de höga produktionskostnaderna som är orsaken och roten
            till det som vi i dag har att hantera.
          </note>
          <note>
            Det som man nu måste göra i riksdagen är att lägga grunden för
            en ny bostadspolitik som kan pressa ned produktionskostnaderna.
            Det har också skett.
          </note>
          <note>
            Sedan den förra regeringen avgick har produktionskostnaderna
            minskat väsentligt.
          </note>
          <note>
            Genom fullföljandet av en stram finanspolitik kan vi också lägga
            grunden för den enda stimulanspolitik som i dag är nödvändig,
            som lindrar finanskrisen och som förbättrar möjligheterna till
            inhemsk efterfrågan, nämligen sänkta räntor. Om man inte genomför
            denna typ av besparingar, minskar denna möjlighet.
          </note>
          <note type="speaker">
            Anf. 227 LARS STJERNKVIST (s):
          </note>
          <note>
            Herr talman! Det är sant att statsrådet och jag har diskuterat
            bostadspolitik många gånger i denna kammare. Men i motsats till
            statsrådet lyssnar jag noga på statsrådets argument. Jag påverkas
            av dem och tar intryck. Dessutom lyssnar jag och tar intryck av
            vad som händer utanför det här huset.
          </note>
          <note>
            När i stort sett en enig kör av insiktsfulla bedömare säger att
            denna besparing inte leder till någon besparing utan i stället
            leder till att fastighetskrisen förvärras och att statens ekonomi
            på sikt försämras, då är jag inte sämre karl än att jag kan ta
            hänsyn till så pass kraftfulla protester. Det hoppas jag att även
            statsrådet gör och att han använder sitt, om än ringa, inflytande,
            som jag inte tror är så ringa, till att förmå finansutskottet
            att avstå från denna uppgörelse med Ny demokrati.
          </note>
          <note type="speaker">
            Anf. 228 Statsrådet BO LUNDGREN (m):
          </note>
          <note>
            Herr talman! Jag kan först försäkra Lars Stjernkvist att en orimligt
            hög räntenivå i väsentligt högre grad kommer att påverka fastighetsmarknaden
            och därmed den finansiella sektorn än de förändringar av räntebidragen
            som regeringen förespråkar och som den tidigare hade stöd från
          </note>
          <note>
            Socialdemokraterna för att genomföra.
          </note>
          <note>
            Sedan gäller det att mycket noggrant kalibrera räntebidragsneddragningen.
            Det gäller att förlägga den på ett sådant sätt att man minimerar
            riskerna för problem såväl för enskilda hushåll som för andra,
            dvs. den finansiella sektorn i det här fallet.
          </note>
          <note>
            Det som nu kommer att föreslås kommer inte att ha dessa negativa
            effekter. Tvärtom kommer de besparingar som generellt kommer att
            antas av riksdagen att ge möjligheter för just den räntesänkning
            som betyder att fastighetsmarknaden kommer att förbättras och
            att den finansiella sektorns problem lättare kommer att lösas.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1992/93:663 om bostadsrättsföreningarnas ekonomiska
            problem
          </note>
          <note type="speaker">
            Anf. 229 Statsrådet BO LUNDGREN (m):
          </note>
          <note>
            Herr talman! Stefan Attefall har med hänvisning till att många
            bostadsrättsföreningar med hus uppförda under åren 1985--1992
            löper risk att gå i konkurs på grund av att de har stora lån som
            inte amorteras frågat mig vilka åtgärder jag är beredd att vidta
            för att förhindra stora problem framöver för landets bostadsrättsföreningar.
          </note>
          <note>
            Först vill jag säga att jag är medveten om att nedtrappningen
            av räntebidragen kan slå hårdare mot en bostadsrättsförening än
            mot ett bostadsföretag som kan fördela effekterna av nedtrappningen
            över ett större bestånd av subventionerade och osubventionerade
            bostäder.
          </note>
          <note>
            Detta har också inverkat på takten och omfattningen av den nödvändiga
            neddragningen av räntebidragen. Bostadsrättsföreningarnas problem
            kan inte lösas genom ytterligare subventioner. Det är just en
            sådan politik som lett till dagens situation.
          </note>
          <note>
            Många bostäder har under senare år producerats till kostnader
            som inte går att bära, vare sig för enskilda bostadskonsumenter
            eller för skattebetalarna som kollektiv.
          </note>
          <note>
            Som jag framhållit tidigare måste de problem som orsakats av
            den tidigare förda bostadspolitiken lösas inom ramen för en samlad
            ekonomisk politik som leder till ekonomisk tillväxt, låg inflation
            och lägre räntor. Först då blir det möjligt för oss att klara
            kostnaderna för bl.a. de bostäder vi byggde i slutet på 1980-talet.
            Det är av största vikt att räntan kan etableras på en varaktigt
            låg nivå. Det förutsätter besparingar i de offentliga utgifterna
            inom alla sektorer. Det program som regeringen har presenterat
            i den senaste kompletteringspropositionen förutsätter besparingar
            även i bostadssubventionerna.
          </note>
          <note>
            Mitt svar på Stefan Attefalls fråga är således att de problem
            som kan uppstå för bostadsrättsföreningar, liksom för andra inom
            bostadssektorn, kan lösas genom att det förs en ekonomisk politik
            som skapar förutsättningar för tillväxt, låg inflation och en
            låg räntenivå.
          </note>
          <note type="speaker">
            Anf. 230 STEFAN ATTEFALL (kds):
          </note>
          <note>
            Herr talman! Jag tackar statsrådet för svaret på frågan. Bakgrunden
            till frågan är bl.a. den allmänna utvecklingen på hyresområdet,
            där vi har haft kraftigt höjda hyror under en lång tid i samband
            med skattereformen och i samband med neddragningar av räntesubventioner
            tidigare och de höga räntorna. Det har förts en ekonomisk politik
            som har skapat höga byggkostnader, en bostadspolitik som har inneburit
            dålig konkurrens i byggbranschen och regleringsiver, m.m. Vi är
            ganska ense om att vi har att hantera detta problem.
          </note>
          <note>
            Min fråga gäller specifikt bostadsrättsföreningarna, därför att
            jag upplever att det finns särskilda problem för just den boendekategorin.
            Statsrådet har pekat på någon punkt om att bostadsrättsföreningarna
            inte kan lägga ut t.ex. en neddragning av räntesubventionerna
            på ett bostadsbestånd som består av både gamla och nya lägenheter.
            Det finns bara en förening som skall klara av detta.
          </note>
          <note>
            Men det finns även andra problem, t.ex. att det finns särskilda
            regler för en skuld som en bostadsrättsförening har. Det finns
            risker med detta, speciellt när vi vet att många av de nya bostadsrättsföreningarna
            har stora skulder som de inte amorterar på, utan de har räknat
            med att inflationen skall så att säga amortera bort dessa skulder.
            När räntebidragen sedan trappas ned har de kvar skulderna men
            kan inte göra några ränteavdrag på den del som tillhör föreningen.
          </note>
          <note>
            Min första fråga till statsrådet är därför: Delar statsrådet
            uppfattningen att det finns särskilda problem just för bostadsrättsföreningarna?
          </note>
          <note>
            Man kan säga att vi i finansutskottet håller på att hitta en
            bra lösning när det gäller de kortsiktiga effekterna av neddragningarna
            av bostadssubventionerna, med anledning av föregående frågeställning.
            Men på lång sikt finns de stora problemen kvar. Jag är mycket
            orolig för att det finns en skuldbomb inbyggd i det system och
            den praxis som finns i många föreningar.
          </note>
          <note>
            Min fråga är: Är statsrådet beredd att vidta åtgärder för att
            se till att vi får en bättre situation i framtiden speciellt för
            bostadsrättsföreningar?
          </note>
          <note type="speaker">
            Anf. 231 Statsrådet BO LUNDGREN (m):
          </note>
          <note>
            Herr talman! Vi upplever för närvarande, både jag i regeringen
            och Stefan Attefall i sin funktion här i riksdagen, de problem
            som kan orsakas av en felaktig ekonomisk politik. Det gäller då
            att försöka balansera åtgärderna så att man kommer fram till en
            bra situation. Men det blir några tuffa och besvärliga år.
          </note>
          <note>
            Bostadsområdet är besvärligt. Subventioner och andra regler --
            vi tar subventionerna först -- är utformade så att förändringarna
            kan ge betydligt större effekter för ett begränsat antal bostäder
            som har en stor volym. Därför måste man vara försiktig med den
            här hanteringen.
          </note>
          <note>
            Det finns också speciella regler på olika områden.
          </note>
          <note>
            Det gäller skatteregler och även andra regler, som kan göra att
            bostadsrättsföreningar i vissa fall kan få särskilda problem.
          </note>
          <note>
            Det problem som Stefan Attefall tar upp, att man tog stora lån
            i förhoppningen att inflationen skulle amortera av dem, var ett
            utslag av 80-talets spekulationsekonomi och det som då inträffade.
          </note>
          <note>
            Nu sitter vi tyvärr i den situationen att bankerna har problem.
            Det är ett annat utslag av detta.
          </note>
          <note>
            När räntebidragen försvinner och den räntevolym man själv skall
            erlägga växer, påverkas situationen naturligtvis i viss utsträckning
            av den allmänna räntenivån, beroende på hur lånen som sådana har
            utformats. Åtminstone påverkas den på litet längre sikt.
          </note>
          <note>
            Dessutom påverkas situationen av vilka skatteregler som gäller.
            I det senare avseendet har en utredare fått uppdraget att se över
            fastighetsbeskattningen. Där ligger också en del möjliga åtgärder
            för bostadsrättsföreningarna. Det tidigare förslaget från en annan
            utredning har jag funnit alltför mycket jämställa bostadsrättsföreningen
            med villor, utan att ta hänsyn till att det finns vissa skillnader.
            Den nya utredningen har ett brett ansvarsområde och har möjlighet
            att ta upp frågeställningar som de som
          </note>
          <note>
            Stefan Attefall berörde.
          </note>
          <note type="speaker">
            Anf. 232 STEFAN ATTEFALL (kds):
          </note>
          <note>
            Herr talman! Jag vill göra klart att jag inte är ute efter några
            generellt större subventioner till boendet. Det tror inte jag
            heller är den framkomliga vägen. Men just bostadsrättsföreningarna
            tror jag kommer att ligga speciellt bekymmersamt till. Kostnaderna
            skall tas ut på ett litet bestånd. Systemet bygger på att man
            trappar ned räntebidragen. Det görs i och för sig i en långsammare
            takt än för egnahem, men man kompenserar därmed att bostadsrättsägaren
            inte har den avdragsrätt på skatten som den har som äger en villa
            och har lånat upp till den.
          </note>
          <note>
            När man har kvar skulden, när man får nedtrappade räntebidrag,
            som dessutom skyndas på av statsfinansiella skäl, när man inte
            kan fördela ut den här kostnaden på hela beståndet och när man
            har en skuld kvar i föreningen som den enskilde bostadsrättsinnehavaren
            inte får göra avdrag för, kommer vi om några år, med de höga hyror
            som föreningarna i de nya bestånden har, att hamna i situationer
            där just dessa människor kommer att bli speciellt utsatta och
            riskera konkurser med följder för kommunala borgensåtaganden,
            med personliga tragedier och liknande saker. Detta är ett speciellt
            område inom bostadssektorn, menar jag, som man måste ta hänsyn
            till. Frågan är: Är statsrådet beredd att vidta åtgärder för detta?
          </note>
          <note type="speaker">
            Anf. 233 Statsrådet BO LUNDGREN (m):
          </note>
          <note>
            Herr talman! Jag är beredd att följa utvecklingen, som det så
            ofta heter, beredd att se vad som kan inträffa. I den mån det
            skulle vara en ren spekulation i att man skall få en ekonomisk
            utveckling som sedan visar sig vara felaktig, kan det skapa problem
            för en förening och dess delägare.
          </note>
          <note>
            De problemen kan naturligtvis uppkomma även om man väljer att
            spekulera i någonting annat än den egna bostaden. Vi kommer aldrig
            att kunna kompensera för en ren felspekulation.
          </note>
          <note>
            I den mån vi vidtar aktiva åtgärder som innebär att man förändrar
            förutsättningarna gäller det självfallet att vara mycket varsam
            och att ta hänsyn både till bostadspolitiken generellt och till
            särskilda upplåtelseformers speciella problem. Vi funderar naturligtvis
            inom departementet för närvarande på vilka problem som kan uppkomma
            och vilka möjligheter som finns att kunna bidra till att lindra
            svårigheter och lösa problem. Det är självklart att vi gör det
            kontinuerligt.
          </note>
          <note type="speaker">
            Anf. 234 STEFAN ATTEFALL (kds):
          </note>
          <note>
            Herr talman! En teknik är att helt enkelt låta bostadsrättsinnehavarna,
            alternativt föreningarna, få avdragsrätt för räntorna på den gemensamma
            skulden. Då får man också göra räntesubventionerna likformiga
            dem för egnahemmet. Sedan kanske man inför någon likartad fastighetsbeskattning
            som för alla andra, så att man får likformighet. Därmed skulle
            effekten också bli att man fördelade om kostnadsbördan litet grand
            mellan nya och litet äldre bostadsrättsföreningar. De blir då
            också mer likformiga med övrigt boende.
          </note>
          <note>
            Jag tolkar det som sägs av bostadsfinansieringsministern, som
            vi får kalla herr
          </note>
          <note>
            Lundgren, som att han kommer att följa utvecklingen. Det kommer
            också att ses noga på de här frågorna för att vi skall undvika
            den skuldbomb som jag upplever ligger och tickar i många bostadsrättsföreningar,
            till mångas förfång. Nu vet jag att Ingvar Carlsson är en av dessa
            människor.
          </note>
          <note type="speaker">
            Anf. 235 Statsrådet BO LUNDGREN (m):
          </note>
          <note>
            Herr talman! Det senare var kanske ett speciellt stort problem,
            jag vet inte riktigt. Vi kommer naturligtvis att göra vad vi kan
            i det här avseendet.
          </note>
          <note>
            Som jag sade är fastighetsbeskattningen redan under utredning.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1992/93:661 om varvsindustrin
          </note>
          <note>
            Anf. 236 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Bo Nilsson har frågat mig huruvida jag tycker att
            det nu finns skäl att göra något för att rädda varvsindustrin.
            Frågan är ställd mot bakgrund av att EG-länderna ger stöd till
            sin varvsindustri.
          </note>
          <note>
            Jag har tidigare i kammaren svarat på en liknande fråga och har
            därvid sagt, att om EG förlänger sitt stöd utöver den 31 december
            1993, så kommer vi att ånyo pröva frågan om svenskt varvsstöd.
          </note>
          <note>
            Inom EG pågår för närvarande diskussioner om huruvida stödet
            skall förlängas. Något beslut är ännu inte fattat, men mycket
            tyder på att en förlängning görs med ytterligare ett år. På grund
            av att EES-avtalet har fördröjts har vi ytterst få möjligheter
            att nu påverka EG. I EES-avtalet finns beslutsmekanismer som skulle
            gett oss möjligheter att på olika nivåer påverka EG:s arbete inom
            varvsområdet.
          </note>
          <note>
            Bo Nilsson har i sin fråga nämnt att varvsföretaget
          </note>
          <note>
            Bruces gått i konkurs och att ett hundratal anställda mist sina
            arbeten. Enligt vad jag erfarit har en rekonstruktion av bolagsstrukturen
            medfört att ett bolag inom gruppen satts i konkurs, men att i
            stort sett samtliga avskedade kommer att vara återanställda inom
            kort. Produktionsbolaget har nämligen full beläggning och orderstocken
            ser bättre ut än på mycket länge. Detta är med all säkerhet ett
            bevis på att den allmänna konkurrenskraften höjts inom svensk
            varvsindustri som en följd av deprecieringen och de åtgärder av
            generell natur som regeringen vidtagit, bl.a. har arbetsgivar-
            och energiavgifterna sänkts.
          </note>
          <note type="speaker">
            Anf. 237 BO NILSSON (s):
          </note>
          <note>
            Herr talman! Jag får tacka för svaret, även om jag inte tycker
            om det. Avvakta, vänta och se är inte någon politik som jag tycker
            är speciellt framsynt.
          </note>
          <note>
            Vi vet ju att andra länder subventionerar sin varvsindustri varje
            dag. Varje dag tecknas det order och därmed är vi handikappade.
            Jag tycker att det finns skäl att göra någonting.
          </note>
          <note>
            Vi har haft en debatt tidigare i denna fråga. Då gavs samma svar:
            Vi avvaktar, vi väntar och ser. Jag vill säga en gång till att
            jag tycker illa om detta. Men, det vill jag också säga, det allra
            bästa i den här frågan hade varit om alla länder hade avvecklat
            sina subventioner, så att man kunde konkurrera på lika villkor.
            Då skulle jag vara nöjd och inte ställa några fler frågor till
            näringsministern, åtminstone inte i detta ärende.
          </note>
          <note>
            Nu lämnar, som näringsministern vet, Danmark
          </note>
          <note>
            9 % plus garantier, Norge lämnar 13,2 %, Tyskland lämnar 9 %
            och EG har bestämt att man skall förlänga sitt stöd på 9 %. Jag
            skulle kunna nämna många andra högre subventionsgrader, men jag
            skall avstå från det just nu, för det här är de intressantaste
            länderna. Finland, som kanske är allra värst just nu, har utöver
            en förmånlig OECD-
          </note>
          <note>
            finansiering också ytterligare stöd till sina företag.
          </note>
          <note>
            Det betyder att Finland är en mycket svår konkurrent, jag vill
            nästan påstå att det är en omöjlig konkurrent i de här sammanhangen.
          </note>
          <note>
            Marinteknik i Öregrund hade gått i konkurs när vi hade den förra
            debatten. Nu har Bruces också gått i konkurs. Jag håller med näringsministern
            om att det skulle vara väl om Bruces orderbok är på väg att fyllas,
            men jag är inte helt säker på att det är på det sättet.
          </note>
          <note>
            Öresundsvarvet, som är en kusin till Bruces, har förlorat en
            order på 40 miljoner. Det var en svensk order som gick till ett
            finskt företag, därför att man kan lämna bättre subventioner.
          </note>
          <note>
            Jag vill nu kräva av näringsministern: Ge oss samma möjligheter
            som EG! Lämna samma subventionsgrad som EG gör! Om de slopar sina
            subventioner, tycker jag att vi också skall slopa våra.
          </note>
          <note>
            Anf. 238 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Mitt svar på Bo Nilssons frågor ändras inte av att
            ett antal frågor med samma innehåll upprepas.
          </note>
          <note>
            Jag har tidigare lämnat svar, att vi har gjort mycket stora konkurrenskraftsförbättringar
            för svensk industri som i all synnerhet har gagnat svensk varvsnäring.
            Vi har fått konkurrenskraftsförbättringar som ligger på mellan
          </note>
          <note>
            25 % och 30 % genom förändringar i valutakurser och sänkningar
            av beskattningen av produktionen, som möjliggjorts genom en mycket
            stram budgetpolitik.
          </note>
          <note>
            Vi är beredda att fortsätta avvakta, att se om EG
          </note>
          <note>
            kommer att lägga sig på någon subventionsnivå och i så fall vilken
            storlek det rör sig om, och då pröva de svenska varvens konkurrenskraft.
          </note>
          <note>
            Men vi tänker inte ge oss in i en kapptävlan om att i olika hög
            grad eller kanske t.o.m. mest subventionera den ena eller andra
            industrin. Vi vet att det redan i dag finns länder som har upp
            till 40-
          </note>
          <note>
            procentiga subventioner av varvsproduktionen, men det är inte
            med subventioner som vi skall konkurrera.
          </note>
          <note>
            Jag kan notera att om vi, nästan vilken bransch vi än väljer,
            skulle ha subventionsnivåer motsvarande
          </note>
          <note>
            10, 20, 30 eller 40 % av faktureringen, skulle det inte vara
            någon större konst att ta order från många andra svenska företag.
          </note>
          <note type="speaker">
            Anf. 239 BO NILSSON (s):
          </note>
          <note>
            Herr talman! Jag förstår inte varför näringsministern offrar
            så mycken kraft åt att tala om att vi skall klara uppgiften utan
            subventioner.
          </note>
          <note>
            Det är vi helt överens om. Kan vi inte tala om den aktuella verkligheten,
            nämligen att alla andra länder -- åtminstone de som liknar vårt
            land --
          </note>
          <note>
            subventionerar sin industri? Mitt krav är att vi skall ge vår
            industri samma möjligheter som de andra länderna ger sin industri.
          </note>
          <note>
            Jag lovar att jag så snart som detta kan avskaffas absolut inte
            skall kräva några speciella subventioner för Sverige. Tvärtom
            tror jag att det skulle vara bra om man kunde komma fram till
            en sådan lösning.
          </note>
          <note>
            Min fråga skulle kunna utvecklas på följande sätt.
          </note>
          <note>
            Om nu Sverige hotar med att införa subventioner, skulle det kanske
            avskräcka EG-länderna, så att de förstår att det är bäst att de
            avskaffar sina subventioner. Om vi säger att vi förlänger våra
            subventioner så länge de förlänger sina, skulle det kanske verka
            avskräckande, och jag tror att det skulle vara nyttigt.
          </note>
          <note>
            Anf. 240 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vad vi tidigare har ägnat oss åt i
          </note>
          <note>
            Sverige är att föregå med gott exempel genom att dra ned våra
            subventionsnivåer och samtidigt stärka den generella konkurrenskraften
            för svenskt näringsliv.
          </note>
          <note>
            Vad gäller om vi skall ha subventioner likartade dem som andra
            länder har i varv är frågan om det skall vara 10, 20, 30 eller
            40 % av faktureringen som skall finansieras av skattebetalarna
            för att vi skall kunna sälja denna typ av produkter. Och i vilka
            andra branscher där man i olika länder har subventionsinslag skall
            vi också konkurrera på detta sätt?
          </note>
          <note>
            Vi vill vara utomordentligt försiktiga med den typen av insatser,
            men vi är beredda att i särskilda fall, t.ex. vad gäller varven,
            noga följa utvecklingen inom EG, där vi kan förvänta oss någon
            form av beslut senare i år, på en nivå som vi inte känner till
            i dag. Vi vill avvakta beslutet om den nivån innan vi fattar några
            vidare beslut.
          </note>
          <note type="speaker">
            Anf. 241 BO NILSSON (s):
          </note>
          <note>
            Herr talman! Jag har tidigare sagt att medan gräset växer dör
            kon. Det är tydligen den politik som näringsministern tycker är
            speciellt bra, och det beklagar jag verkligen. Jag tror att det
            här behövs för att svensk varvsindustri skall klara sig. Jag tror
            dessutom att det finns en framtid bortom hörnet för denna näring.
            Det är därför oerhört viktigt att vi är med också framöver.
          </note>
          <note>
            Vad gäller att föregå med gott exempel behöver man inte vara
            så ädel att man för att göra detta slår ut sin egen industri,
            hellre än att skapa konkurrenskraft och jobb. Det är faktiskt
            rätt allvarligt att kunna notera denna inriktning.
          </note>
          <note>
            För den händelse att detta blir mitt sista inlägg vill jag nu
            framföra en inbjudan till näringsministern.
          </note>
          <note>
            Kom ned till Landskrona, besök Bruces och
          </note>
          <note>
            Öresundsvarvet! Möt verkligheten! Se hur vårt folk jobbar och
            kämpar för att klara sig i konkurrensen och hur man är fly förbaskad
            över att andra länder ger subventioner men inte vi.
          </note>
          <note>
            Anf. 242 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Jag tycker att det är bra att man är fly förbannad
            över att andra länder ger subventioner till sin fartygsexport.
            Men vi är ändå ytterst i den situationen att vi inte kan kapptävla
            vad gäller subventioner inom olika branscher. Det finns industristöd
            av olika storleksgrader i en lång rad länder och i en lång rad
            branscher, med mycket varierande nivåer.
          </note>
          <note>
            Vi skall i stället försöka se till att ha ett konkurrenskraftigt
            näringsklimat. Den industriella basen växer i Sverige. Bl.a. har
            konkurrenskraftsförbättringarna med 25--30 %
          </note>
          <note>
            under de senaste 18 månaderna gjort att svensk exportindustri
            nu sakta men säkert börjar växa.
          </note>
          <note>
            Det är den vägen som vi måste vandra. Det kan aldrig i längden
            löna sig att svenska staten och skattebetalarna skall subventionera
            enskilda företag eller industrier med 10, 20, 30 eller 40 % av
            faktureringen.
          </note>
          <note type="speaker">
            Anf. 243 BO NILSSON (s):
          </note>
          <note>
            Herr talman! Jag måste en gång till säga att vi är överens om
            det. Jag förstår inte varför det måste återkomma i varje inlägg.
            Jag tycker att det är helt riktigt. Också jag tycker att svensk
            industri har fått fördelar som vi skall ta vara på så långt vi
            nu kan det.
          </note>
          <note>
            Men näringsministern sade förra gången att man skall avvakta
            för att se om det kan behöva göras något långsiktigt förmånligt
            för branschen. Det är precis det som jag tycker att vi skall göra.
          </note>
          <note>
            Om vi skall ha samma möjligheter som EG betyder det såvitt jag
            förstår en subventionering med 9 %.
          </note>
          <note>
            På det sättet avskräcker vi EG från att förlänga sin subventionering
            och ger svensk industri samma chans som andra länders industrier.
            Jag tror att vi på det sättet skulle klara situationen. Vi skall
            samtidigt uttala att vi skall avveckla detta lika snabbt som andra
            länder avvecklar sina subventioner.
          </note>
          <note>
            Jag vill till sist säga att Finland har förlorat ännu mer valutamässigt
            än Sverige, och finnarna är nu mycket allvarliga konkurrenter
            till oss. Vi förlorar varje månad order till Finland. Det är ett
            komplext läge, och jag tycker att vi kunde vara överens om att
            vi subventionerar så länge andra länder gör det, men att vi upphör
            med det så snart de andra gör det.
          </note>
          <note>
            Anf. 244 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Till sist vill jag bara konstatera att om vi skulle
            matcha alla de industrisubventioner som olika länder i olika delar
            av världen använder, skulle vi i princip subventionera hela den
            svenska industrin i olika hög grad i olika branscher. Det är inte
            den typen av politik som vi vill föra. Vi vill ha ett generellt
            bra näringsklimat, där svensk industri kan växa och vara konkurrenskraftig.
            Sedan är vi självfallet beredda att försöka se vad vi kan göra
            för att främja konkurrenskraften i varje enskild bransch.
          </note>
          <note>
            Överläggningen var härmed avslutad.
          </note>
          <note>
            35 § Svar på frågorna 1992/93:712 och 733 om
          </note>
          <note>
            Uddeholm Tooling i Hagfors
          </note>
          <note>
            Anf. 245 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Göthe Knutson och Bo Finnkvist har frågat mig vilka
            ytterligare åtgärder jag avser att vidta vad gäller Uddeholm Tooling
            och dess beslut att avveckla valsverksamheten i Hagfors. Jag besvarar
            frågorna tillsammans.
          </note>
          <note>
            Den 4 maj 1993 besvarade jag här i kammaren liknande frågor.
            Jag redovisade därvid samtliga då vidtagna åtgärder.
          </note>
          <note>
            I mitt senaste brev av den 23 april 1993 till det österrikiska
            statsråd som är ansvarigt för de statliga företagen utgår jag
            från att frågan om ersättningsarbeten skall kunna lösas i samförstånd.
          </note>
          <note>
            I den avsikten erbjuder vi oss från den svenska statliga sidan
            att medverka i en arbetsgrupp med uppgift att försöka finna lösningar.
            Vi väntar nu i första hand på ett svar på detta brev. Enligt uppgift
            skall ett sådant vara på väg, men har ännu inte nått
          </note>
          <note>
            Näringsdepartementet.
          </note>
          <note>
            Min och regeringens inställning är oförändrad. Vi menar att utfästelser
            gjorda av ett helstatligt österrikiskt företag till en svensk
            regering förpliktar. Företaget skall leva upp till sina utfästelser
            vad gäller ersättningsarbeten. Avvecklas nu valsverksamheten helt
            ställs ju härvid än större krav på företaget.
          </note>
          <note type="speaker">
            Anf. 246 GÖTHE KNUTSON (m):
          </note>
          <note>
            Herr talman! Jag tackar näringsministern för svaret. Det var
            en nyhet att ett brev är på väg från den österrikiske ministern
            för statliga företag. Vi hoppas naturligtvis i Värmland och inte
            minst i
          </note>
          <note>
            Hagfors att vi nu inte skall få tråkiga nyheter, utan hoppas
            på en viljeyttring från minister Viktor
          </note>
          <note>
            Klima att förvärvet av Uddeholm Tooling innebär att man också
            tar ett ansvar i denna bygd.
          </note>
          <note>
            Bollen ligger hos Österrikes regering, och jag delar näringsministerns
            uppfattning att utfästelser gjorda av ett helstatligt österrikiskt
            företag till en svensk regering förpliktar och att det österrikiska
            företaget, Böhler-Uddeholm, i sin tur ägt av det helstatliga Voest-Alpine
            och Austrian Industries, är ett konglomerat som givetvis har resurser
            att åstadkomma det som man faktiskt moraliskt har bundit sig för
            i det s.k. policydokumentet.
          </note>
          <note>
            Låt mig konstatera att det är tre krav som jag ser som mest angelägna
            från svensk sida. Det är för det första att valsverket i Hagfors
            inte rivs ned efter det att september månad gått till ända. För
            det andra måste det komma bevis från den österrikiska koncernen
            för att den utlovade satsningen på ett smidescentrum i Hagfors
            kommer att förverkligas.
          </note>
          <note>
            För det tredje krävs ett ekonomiskt aktivt arbete för att skaffa
            de nya jobb i Hagfors som skall ersätta de ca 700 som nu gått
            förlorade.
          </note>
          <note type="speaker">
            Anf. 247 BO FINNKVIST (s):
          </note>
          <note>
            Herr talman! Jag vill tacka näringsministern för svaret på min
            fråga. Jag tycker att det här är en långsam process. Sedan det
            förra frågetillfället har företaget haft ett nytt styrelsemöte.
            Trots utredningar som pekar på att det är möjligt att driva valsverket
            vidare, fattade man ett beslut om att det skall läggas ner.
          </note>
          <note>
            När det gäller uppföljningen av de utfästelser som har gjorts
            i policydokumentet om eventuell försäljning till andra företag,
            nedläggning, ny sysselsättning osv., hänvisar man till företagsledningen.
            Man säger att politiker inte skall lägga sig i. Vi kan hoppas
            att det gäller oss lokala politiker.
          </note>
          <note>
            Jag är inte alldeles säker på att vi har anledning att vara optimistiska
            i fråga om det brev som skall komma. Det är så man uppträder i
            dag. Annat var det när företaget skulle köpas. Då kostade man
            t.o.m. på sig att åka till Hagfors, med en minister från Österrike.
            På det viset gav man sken av att policydokumentet hade stor kraft.
          </note>
          <note>
            Avser näringsministern vidta ytterligare åtgärder för att påskynda
            denna process? Jag vill dessutom nämna att företaget har stämt
            de anställda som har protesterat mot beslutet. Jag tycker egentligen
            att det är företaget som borde stämmas.
          </note>
          <note>
            Anf. 248 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Jag kan hålla med om att processen är långsam i
            detta fall. Den har pågått ända sedan föregående vår. Jag kan
            bara säga att vi avvaktar svaret på det senaste brevet som vi
            skickade till min österrikiske kollega. Enligt uppgift skall det
            vara i postgången, på väg till departementet. Vi vill se vad brevet
            innehåller innan vi vidtar ytterligare åtgärder eller tar andra
            initiativ.
          </note>
          <note>
            Vi står fast vid uppfattningen att ingångna avtal skall hållas.
            Utfästelser gjorda av ett helstatligt österrikiskt bolag till
            en svensk regering skall fullföljas.
          </note>
          <note type="speaker">
            Anf. 249 GÖTHE KNUTSON (m):
          </note>
          <note>
            Herr talman! Även jag har uppfattningen att det går långsamt.
            Jag kan inte se annat än att det beror på den socialdemokratiske
            österrikiske ministern för statliga industrier. Det finns ingen
            anledning att kritisera tempot i aktiviteten från den svenska
            regeringens sida.
          </note>
          <note>
            Det finns naturligtvis oerhört stora förhoppningar i detta läge.
            Jag hyser den förhoppningen att det inte skall bli en backlash
            och ytterligare anledning till misstro gentemot den österrikiska
            regeringen. Det har ganska länge varit tråkiga nyheter.
          </note>
          <note>
            Jag vill till näringsministern säga: Lycka till med det angelägna
            arbetet!
          </note>
          <note type="speaker">
            Anf. 250 BO FINNKVIST (s):
          </note>
          <note>
            Herr talman! Jag har också förstått att det kan vara vissa problem
            för den person som regeringen har utsett, nämligen Ingemar Eliasson,
            att ha dessa kontakter med österrikarna. Jag tycker egentligen
            att valsverket i Hagfors skall drivas vidare. Man skulle satsa
            på smidet, som Göthe Knutson också tog upp. Det har vi inte sett
            bevis på ännu. Det finns beslut, men de fullföljs inte. Det gäller
            givetvis också ny sysselsättning.
          </note>
          <note>
            Jag vill påstå att alltihop har hanterats på ett annat sätt när
            affären skulle göras upp. Det gavs då intryck av att man menade
            allvar med policydokumentet och de löften som gavs där. Det hanteras
            på ett helt annat sätt nu, när man skall avveckla verksamheten.
            Jag tycker att det finns skäl att påpeka detta för näringsministern.
            Det bör tas upp i kommande diskussioner.
          </note>
          <note>
            Anf. 251 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Jag skall till slut bara konstatera att vi mycket
            nogsamt kommer att läsa det svarsbrev som är på väg. Vi kommer
            att följa utvecklingen och vidta de åtgärder vi anser vi kan vidta
            för att få våra kolleger att leva upp till de utfästelser som
            har gjorts.
          </note>
          <note>
            Överläggningen var härmed avslutad.
          </note>
          <note>
            36 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:177 till skatteutskottet
          </note>
          <note>
            1992/93:254 till utrikesutskottet
          </note>
          <note>
            1992/93:256 till konstitutionsutskottet
          </note>
          <note>
            Beträffande proposition 1992/93:254 Svenskt deltagande i av FN:s
            säkerhetsråd beslutade insatser för säkerställande av fred i f.d.
            Jugoslavien hade regeringen föreslagit att riksdagen skulle besluta
            att motionstiden förkortades till tre dagar.
          </note>
          <note>
            Kammaren beslöt att förkorta motionstiden för denna proposition
            till att utgå torsdagen den 27
          </note>
          <note>
            maj.
          </note>
          <note>
            Beträffande proposition 1992/93:256 Sekretess i mål om barnpornografibrott
            hade regeringen föreslagit att riksdagen skulle besluta att motionstiden
            förkortades till tre dagar.
          </note>
          <note>
            Kammaren beslöt att förkorta motionstiden för denna proposition
            till att utgå torsdagen den 27
          </note>
          <note>
            maj.
          </note>
          <note>
            Motionerna
          </note>
          <note>
            1992/93:So62 till socialutskottet
          </note>
          <note>
            1992/93:N64 till näringsutskottet
          </note>
          <note>
            37 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1992/93:KU30
          </note>
          <note>
            Finansutskottets betänkande 1992/93:FiU25
          </note>
          <note>
            Skatteutskottets betänkande 1992/93:SkU35
          </note>
          <note>
            Kulturutskottets betänkande 1992/93:KrU30
          </note>
          <note>
            Jordbruksutskottets betänkande 1992/93:JoU15
          </note>
          <note>
            Bostadsutskottets betänkanden 1992/93:BoU19
          </note>
          <note>
            och BoU24
          </note>
          <note>
            38 § Bordläggning
          </note>
          <note>
            Anmäldes och bordlades
          </note>
          <note>
            Skatteutskottets betänkande
          </note>
          <note>
            1992/93:SkU31 Individuellt pensionssparande
          </note>
          <note>
            Lagutskottets betänkande
          </note>
          <note>
            1992/93:LU45 Ändring i lagen om marknadsdomstol m.m.
          </note>
          <note>
            Socialutskottets betänkanden
          </note>
          <note>
            1992/93:SoU20 Dopning
          </note>
          <note>
            1992/93:SoU22 Husläkare m.m.
          </note>
          <note>
            1992/93:SoU23 Medicintekniska produkter
          </note>
          <note>
            1992/93:SoU26 Tobakslag
          </note>
          <note>
            Utbildningsutskottets betänkande
          </note>
          <note>
            1992/93:UbU14 Grundläggande högskoleutbildning
          </note>
          <note>
            Näringsutskottets betänkande
          </note>
          <note>
            1992/93:NU31 Ändringar i värdepappersfondslagstiftningen m.m.
          </note>
          <note>
            39 § Kammaren åtskildes kl. 19.32.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 15
            § anf. 88 (delvis),
          </note>
          <note>
            av förste vice talmannen därefter t.o.m. 27 § anf.
          </note>
          <note>
            179 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
