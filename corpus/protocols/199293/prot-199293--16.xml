<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--16</head>
          <docDate when="1992-11-04 00:00:00">1992-11-04 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Förste vice talmannen meddelade att Margareta
          </note>
          <note>
            Winberg (s) avsagt sig uppdraget att vara ledamot i trafikutskottet.
          </note>
          <note>
            Kammaren biföll denna avsägelse.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:94 till skatteutskottet
          </note>
          <note>
            1992/93:130 till jordbruksutskottet
          </note>
          <note>
            3 § Taxifrågor m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU1 Taxifrågor m.m. (prop. 1991/92:100
          </note>
          <note>
            delvis).
          </note>
          <note type="speaker">
            Anf. 1 JAN SANDBERG (m):
          </note>
          <note>
            Herr talman! I detta betänkande har det bildats en ohelig allians
            mellan socialdemokrater och nydemokrater. Jag kallar den ohelig,
            inte därför att det ansvariga statsrådet, kommunikationsministern,
            tillhör Kds, utan därför att det inte tillhör vanligheterna att
            socialdemokraterna gör upp med nydemokraterna i en fråga.
          </note>
          <note>
            Den kan också kallas ohelig därför att en av parterna, Ny demokrati,
            har gått till val på parollen att minska byråkratin. Dessvärre
            innebär majoritetens ställningstagande i detta ärende att man,
            utan egentlig orsak, vill öka utredningsarbetet i Sverige. Man
            kan då fråga sig om inte ett av partierna egentligen borde byta
            namn till ''Ny byråkrati''.
          </note>
          <note>
            Herr talman! De fyra regeringspartierna är reservanter till detta
            betänkande. Majoriteten har nämligen fastnat för att ge regeringen
            i uppdrag att göra en utredning om taxinäringen. Orsakerna till
            detta är att man anser att den avreglerade taxinäringen har medfört
            nackdelar på vissa områden. Och visst är det så! Det förekommer
            fusk och oegentligheter i branschen. Det skall givetvis åtgärdas
            och ställas till rätta. En förutsättning för en fri konkurrens
            är att alla parter får konkurrera på lika villkor.
          </note>
          <note>
            Sammanfattningsvis har dock avregleringen av taxitrafiken slagit
            väl ut. Marknaden --
          </note>
          <note>
            taxiföretagen och förarna -- har tvingats anpassa sig till kundernas
            önskemål. Förmodligen har vi ännu inte sett hela vidden av de
            positiva effekter som kan komma av avregleringen.
          </note>
          <note>
            Det var väntat att taxinäringens avregelring skulle medföra vissa
            problem. Så blir det alltid när man skall avreglera något som
            varit reglerat under en mycket lång tid. Bl.a. har Statens pris-
            och konkurrensverk helt riktigt framhållit att det kan ta relativt
            lång tid från det att en sedan länge reglerad marknad släpps fri
            till dess konkurrensen fungerar fullt ut.
          </note>
          <note>
            Herr talman! Taxi har nu avreglerats. Det finns därför ett svenskt
            ord som riskerar att hamna utanför Svenska akademiens ordlista,
            och ordet är
          </note>
          <note>
            ''dröj''. Tidigare var det ordet vanligt förekommande, inte minst
            för dem som ringde efter en taxi. ''Taxi var god dröj'' var det
            budskap som många mötte när de ville ha en taxi. I dag kan nog
            det uttrycket hänföras till kategorin
          </note>
          <note>
            ''utrotningshotade telefonmeddelanden'', och det är bra!
          </note>
          <note>
            Det är en effekt av den avreglering av taxiverksamheten som riksdagen
            fattade beslut om
          </note>
          <note>
            1988, och som trädde i kraft 1 juli 1990. Det kan vara på sin
            plats att nämna att vi i Sverige inte är ensamma om att gå denna
            väg. Vi avreglerade faktiskt vår taxinäring efter det att den
            avreglerats i det numera ickeexisterande Sovjetunionen.
          </note>
          <note>
            Vad har då hänt efter avregleringen, sommaren
          </note>
          <note>
            1990? Till en början steg naturligtvis priserna innan marknaden
            hade stabiliserat sig och nyetableringen tagit verklig fart. Antalet
            taxibilar steg därefter markant, varför man tämligen snart kunde
            registrera en klar höjning av servicenivån. Plötsligt gick det
            att få en taxi när man ville ha den, dit man ville ha den. Det
            blev också enklare att få en bil direkt på gatan.
          </note>
          <note>
            Men det finns många andra positiva effekter som avregleringen
            har medfört. Ett uttryck som troligen kommer att leta sig in i
            Svenska akademiens ordlista med tiden är begreppet ''tjejtaxa'',
            där taxan för tjejer hos vissa taxiföretag är lägre än för oss
            män. Ett annat nytt uttryck är ''fast pris''. Den normale kunden
            väljer ett fast pris när det är mycket trafik och risk för köer,
            men väljer annars att låta taxametern bestämma priset. Det har
            också växt fram andra erbjudanden om zonpristaxor m.m.
          </note>
          <note>
            Sammantaget har det presenterats en mängd olika nya inriktningar
            när det gäller service och specialerbjudanden. Innovationen och
            påhittigheten är stor. Själv väntar jag med spänning på specialerbjudanden
            för yngre moderata riksdagsmän i trafikutskottet.
          </note>
          <note>
            Problemen med de s.k. svarttaxibilarna -- vilka vi alla känner
            till -- dvs. privatbilar som körde taxi svart, har minskat efter
            avregleringen. Jag tror att vi alla säkert minns många av de otrevliga
            händelser som den verksamheten förde med sig.
          </note>
          <note>
            Vi ser nu en utveckling mot att det kontinuerligt sker en självsanering
            av taxibranschen. Det senaste exemplet är att många taxiföretag
            kommer att samarbeta för att få en speciell kundorienterad profil,
            där man har för avsikt att frivilligt bilda vad man kallar kvalitetstaxiföretag.
            Tanken är bl.a. att man kommer att erbjuda speciella, helt frivilliga,
            beställningscentraler där de som ansluts skall ha en speciell
            legitimation och ha genomgått speciell utbildning, och där kunderna
            skall kunna vända sig till en speciell reklamationsnämnd och där
            varje bil skall vara utrustad med en symbol om detta i framrutan.
          </note>
          <note>
            Jag tror att alla partier i utskottet och alla i denna kammare
            är överens om att man behöver komma ifrån de oegentligheter som
            trots allt finns inom taxinäringen. Vad vi inte är överens om
            är hur vi formellt skall hantera det.
          </note>
          <note>
            Dessvärre tycker jag att den nuvarande utskottsmajoriteten i
            viss mån slår in öppna dörrar när de kräver att regeringen skall
            sätta i gång med en ny utredning av taxinäringen. Det står ju
            helt klart uttryckt i propositionen att regeringen har insett
            att det finns anledning att ytterligare skärpa bl.a. lämplighetsprövningen
            och den uppföljande kontrollen av lämpligheten.
          </note>
          <note>
            Statsrådet, kommunikationsministern, påtalar också att informationsutbytet
            mellan skattemyndigheterna och länsstyrelserna måste förbättras.
            Regeringen aviserar att informationen från taxis sida om gällande
            taxor också måste förbättras.
          </note>
          <note>
            Eftersom regeringen och kommunikationsministern aviserar en skärpning
            på dessa punkter finns det enligt vår mening ingen anledning att
            ta något ytterligare initiativ från riksdagens sida.
          </note>
          <note>
            Herr talman! Jag yrkar bifall till reservationen till detta betänkande.
          </note>
          <note>
            Jag vill nu ta tillfället i akt att ställa några frågor till
            utskottsmajoritetens talesman eller talesmän. I
          </note>
          <note>
            utskottets betänkande kräver majoriteten att regeringen skall
            utreda i stort sett samma frågor där regeringen redan har aviserat
            skärpta krav. Är det som utskottsmajoriteten nu gör inte att hårdra
            frågan och egentligen slå in öppna dörrar? En utredning, med förslag
            till riksdagen för hantering i trafikutskottet och beslut i denna
            kammare, riskerar att få till följd att det går onödigt lång tid
            innan man kommer till rätta med de problem som finns. Detta var
            den ena frågan.
          </note>
          <note>
            Min andra fråga gäller det särskilda yttrande där socialdemokraterna
            aviserat att man mycket väl kan tänka sig att återgå till den
            tidigare regleringen med krav på obligatorium för alla taxiföretag
            att tillhöra en beställningscentral. Denna reglering var ju en
            av huvudingredienserna i den tidigare tröga och byråkratiska taxiverksamheten.
            Vill verkligen socialdemokraterna att vi återgår till ''taxi var
            god dröj''-epoken?
          </note>
          <note>
            Slutligen en fråga till Ny demokrati. Jag kan inte påminna mig
            att Ny demokrati gick till val på budskpat om ''ny byråkrati'',
            vilket detta förslag innebär. Beslutsprocessen försenas. Man skall
            tillsätta nya utredningar, och jag vet inte allt.
          </note>
          <note>
            Varför agerar ni nu så att ytterligare regleringar kommer till
            stånd, en försening av nödvändiga beslut sker, och en ny utredning
            tillsätts?
          </note>
          <note type="speaker">
            Anf. 2 JARL LANDER (s):
          </note>
          <note>
            Herr talman! Många av de trafikpolitiska frågor som vi debatterar
            här i kammaren härrör från det stora trafikpolitiska beslut som
            riksdagen fattade
          </note>
          <note>
            1988. Så är också fallet med avregleringen av taxi.
          </note>
          <note>
            Den utvärdering som skulle göras enligt den trafikpolitiska proposition
            som den socialdemokratiska regeringen lade fram är nu en del av
            den budgetproposition som den nuvarande regeringen lade fram i
            januari månad i år.
          </note>
          <note>
            I denna står det att läsa att avregleringen har gått bra. Tillgången
            på bilar har ökat. Jag vill då inom parentes säga att det bl.a.
            var bristen på taxibilar som var en av orsakerna till att något
            måste göras inom branschen. Det sägs också att taxiverksamheten
            fungerar i de mellanstora och mindre städerna. Det gör den också
            på landsbygden, tack vare att kommuner och trafikhuvudmän har
            handlat upp trafiken i stor utsträckning. Taxiverksamheten fungerar
            med andra ord bra enligt utvärderingen, bortsett från att priserna
            kanske har stigit ganska kraftigt i vissa fall.
          </note>
          <note>
            Men att stanna vid detta konstaterande vore detsamma som att
            säga att jag inte har tagit del av regeringsförslaget och utvärderingen.
            Då skulle det kanske också konstateras att jag över huvud tagit
            inte har tagit del av vad massmedia har sagt om taxiverksamheten
            det senaste året. Det är ju bara så att taxibranschen framför
            allt i Stockholms-,
          </note>
          <note>
            Göteborgs- och Malmöområdet har hamnat i en stor kris, i synnerhet
            i en lönsamhetskris. Att taxiförarna då går ut och uppmanar till
            bojkott av taxiåkandet under en dag, som de gjorde i går, kan
            ju vara förståeligt.
          </note>
          <note>
            Är det att jobba i en acceptabel verksamhet när man som taxiförare
            jobbar i en bransch där man avlönas efter procent på inkört kapital,
            där det inte finns kollektivavtal sedan över ett år tillbaka och
            där man inte vet hur långt ett arbetspass blir? Det gäller i synnerhet
            nu när vi vet att seriösa taxiåkare är på väg att slås ut av lycksökare
            inom branschen.
          </note>
          <note>
            Det är lycksökare som både använder sig av olagliga metoder och
            till bristningsgränsen utnyttjar gällande lagstiftning, om man
            skall tro allt som sägs i massmedia om hur taxi fungerar i storstäderna.
          </note>
          <note>
            Kommunikationsministern kommenterar något av detta i den här
            delen av budgetpropositionen. Han pekar på vikten av att länsstyrelserna
            följer upp effekterna av t.ex. det stora antalet konkurser inom
            branschen och angelägenheten av ett närmare samarbete mellan länstyrelser
            och skattemyndigheter.
          </note>
          <note>
            Det nämns också att TSV har ett utredningsuppdrag för att följa
            upp eventuellt fusk med plombering av taxametrar.
          </note>
          <note>
            Vi socialdemokrater anser att det inte räcker med detta uppföljande
            för att komma till rätta med olustiga situationer inom taxibranschen
            i våra storstäder. Vi grundar det bl.a. på det som länsstyrelsen
            i Stockholm, och i synnerhet dess ordförande landshövdingen Ulf
            Adelsohn, har gjort. De har lagt ner åtskilliga timmar för att
            komma till rätta med problemet inom taxi här i
          </note>
          <note>
            Stockholmsområdet.
          </note>
          <note>
            Vi grundar det också på uppgifter om att myndigheterna har svårigheter
            att rent rättsligt komma till rätta med påstått fusk och olaglig
            verksamhet. Det är dessutom vår uppfattning att något måste göras
            för att rätta till missförhållandena inom taxinäringen, eftersom
            branschens arbetsgivare och arbetstagare samt fackliga företrädare
            har vänt sig till oss i utskottsgruppen och bett oss försöka ta
            initiativ i den här frågan. Detta har vi socialdemokrater tagit
            fasta på. Därför har utskottsmajoriteten kommit fram till att
            en sanering av taxinäringen är nödvändig. Den är nödvändig nu
            för att vi skall kunna åka taxi till en rimlig kostnad.
          </note>
          <note>
            Länsstyrelserna måste få de redskap de behöver för att röja upp
            i den här taxidjungeln. Gällande lagstiftning på det här området
            måste följas av alla myndigheter. Då kräver det kanske skärpningar
            av vissa regler, utan att vi för den skull skall gå tillbaka till
            den tidigare helt reglerade taximarknaden. Vi föreslår, och vi
            föreslog inför utskottsbehandlingen, att regeringen snabbt skall
            se över vad en skärpning av lagstiftningen på de punkter som jag
            strax skall återkomma till, kan få för följder för taxibranschen.
            Vi socialdemokrater föreslår inte att detta obönhörligen skall
            införas. Vi ber att regeringen återkommer med vad som händer om
            vi får en skärpning på följande punkter.
          </note>
          <note>
            Det skall vara krav på ett trafiktillstånd till varje bil, i
            stället för som nu när det finns ett trafiktillstånd för varje
            bolag. Vi vill också att reglerna för lönegarantin skall ses över
            så att de inte går att missbruka. Vi anser också att taxiföretag
            som har stora skulder till samhället bör förlora trafiktillståndet.
            Regeringen bör se över detta. Den bör också se över om länstyrelserna
            vid tillståndsprövningen har tillgång till t.ex.
          </note>
          <note>
            Riksskatteverkets datalistor. Vi vill också att rutinerna när
            man ger ut och tar tillbaka de gula taxiskyltarna samt när man
            godkänner taxametrarna på taxibilarna skall ses över.
          </note>
          <note>
            Jan Sandberg sade tidigare att ordet dröj hade kommit bort ur
            taxivokabulären. Det är mycket möjligt eftersom det finns gott
            om taxibilar. Men däremot har det kommit in ett annat ord som
            rimmar bra på dröj, och som vi i Värmland mycket väl vet vad det
            betyder. Det är ordet smörj. Jan
          </note>
          <note>
            Sandberg vet säkert vad det betyder att få smörj.
          </note>
          <note>
            Detta har nu kommit in i taxiverksamheten. Seriösa åkare får
            smörj av oseriösa åkare. T.o.m. kunder får smörj av oseriösa åkare.
            Det är dags att något görs åt taxibranschen, och det måste ske
            ganska snabbt.
          </note>
          <note>
            Om man skall tro allt som sägs i massmedia är t.o.m. de borgerliga
            ledamöterna i trafikutskottet relativt missnöjda med vår kommunikationsminister.
            Allting går så sakta i kommunikationsdepartementet har de borgerliga
            sagt. Det är därför vi socialdemokrater nu vill föreslå att vi
            snabbt utreder vad som händer, så att vi kan få tillbaka det till
            kammaren. Då kan vi få ordning på taxiverksamheten. Vi tycker
            att man kan få en bättre ordning inom taxibranschen med dessa
            förslag.
          </note>
          <note>
            Med dessa förslag tillfredsställer vi också ett par motioner
            som finns, bl.a. en från Vänsterpartiet och en från Socialdemokraterna.
            Vi skulle dock ha velat gå litet längre på grund av att branschens
            arbetsgivare och fackförbund har skrivit till oss. De vill egentligen
            också införa ett obligatorium för alla taxiföretag att tillhöra
            en beställningscentral. Vi skriver detta i ett särskilt yttrande
            till betänkandet.
          </note>
          <note>
            Men eftersom detta också finns med i det brev som branschen har
            skickat till regeringen, förutsätter jag att regeringen ser över
            även den punkten. Då först får vi kanske ett komplett underlag
            för att ta ställning till om det behövs ytterligare skärpningar
            i lagen om taxiverksamhet.
          </note>
          <note>
            Herr talman! Med detta yrkar jag bifall till hemställan i trafikutskottets
            betänkande TU1 och avslag på reservationen.
          </note>
          <note type="speaker">
            Anf. 3 JAN SANDBERG (m) replik:
          </note>
          <note>
            Herr talman! Jarl Lander och jag kan vara överens om att det
            finns problem i dag. Även om det har hänt mycket positivt genom
            avregleringen, finns det problem. I vissa fall är det stora problem.
            Vi måste komma till rätta med dessa.
          </note>
          <note>
            Det är inte i första hand bristen på regler som är problemet,
            utan det är framför allt efterlevnaden.
          </note>
          <note>
            Även Jarl Lander sade i sitt inlägg att det är de som bryter
            mot lagar och regler som är det stora problemet. Det hjälper inte
            med nya regler. Det handlar om att se till att man kan efterleva
            de som finns.
          </note>
          <note>
            Vi vet också att det pågår ett arbete med att skärpa upp efterlevnaden
            av de regler som finns. Vi vet också att kommunikationsministern
            i den här kammaren har aviserat en fortsatt utvärdering och eventuella
            nya förslag i samband med budgetpropositionen 1993, dvs. i januari,
            utöver det arbete som redan pågår.
          </note>
          <note>
            Jag tycker att detta är ytterligare ett bevis på att majoriteten
            i utskottet slår in öppna dörrar.
          </note>
          <note>
            Om riksdagen nu skulle besluta om att ge regeringen i uppdrag
            att sätta i gång en utredning, kommer denna att ta tid i anspråk.
            Sedan skall departementet presentera ett förslag för riksdagen,
            vilket skall behandlas i trafikutskottet och i kammaren. Samtidigt
            vet vi att det troligen redan i januari kommer ett förslag från
            kommunikationsministern. Jag tycker därför att reservationen egentligen
            inte behövs.
          </note>
          <note>
            Vad gäller reglerna för lönegaranti vill jag peka på att dessa
            redan har ändrats.
          </note>
          <note>
            Sverige befinner sig i en lågkonjunktur och har stora problem
            på en mängd områden, vilket förstärker problemen också inom taxinäringen.
          </note>
          <note>
            Men det finns även andra branscher där fusk och missbruk breder
            ut sig mot bakgrund av de problem som vi har.
          </note>
          <note>
            Jag vill gärna ha ett svar från Jarl Lander på de frågor som
            jag ställde i mitt inledningsanförande.
          </note>
          <note>
            Vi vet att det pågår ett arbete med att skärpa reglerna på detta
            område och att kommunikationsministern troligen redan i budgetpropositionen
            i januari kommer att föreslå eventuella förändringar. På vilket
            sätt skyndar man på det arbetet genom att kräva en speciell utredning
            från riksdagens sida? Risken är att det fördröjer eventuellt nödvändiga
            åtgärder.
          </note>
          <note>
            Jag tycker inte att jag fick svar på min fråga om det som Socialdemokraterna
            för fram i ett särskilt yttrande. Är man beredd att överväga en
            återgång till en av huvudingredienserna i den reglering som gjorde
            att taxinäringen inte fungerade speciellt bra, nämligen kravet
            på anslutning till en beställningscentral? Jag skulle vilja ha
            svar på dessa frågor.
          </note>
          <note type="speaker">
            Anf. 4 JARL LANDER (s) replik:
          </note>
          <note>
            Herr talman! Sandberg efterlyser svar på många frågor, och jag
            skall försöka att redovisa vår syn på detta.
          </note>
          <note>
            Jan Sandberg säger att vi slår in öppna dörrar med vårt krav
            på en utredning. Så är kanske fallet om utredningarna går till
            på det sätt som Jan Sandberg beskriver. Det låter på honom som
            om en utredning på departementet tar flera år i anspråk. Det är
            kanske det förhållandet att man arbetar på det sätt som Sandberg
            nu antyder som de borgerliga kritiserar kommunikationsministern
            för. Vi socialdemokrater utgår dock från att departementet direkt
            i den utredning som skall göras kan ta med sig de synpunkter som
            riksdagen nu förhoppningsvis ställer sig bakom.
          </note>
          <note>
            Men jag är inte så säker på att det kommer en sådan utvärdering
            med nya förslag i budgetpropositionen, eftersom det i betänkandet
            och i er reservationstext bl.a. uttalas att detta skall följas
            upp. Det finns ingenting i er reservation som säger att detta
            på något sätt skulle gå snabbare. Det skall göras uppföljningar
            av TSV, av länsstyrelser och av skattemyndigheter, och det kan
            inte påskynda utvecklingen beträffande taxiverksamheten.
          </note>
          <note>
            Som jag sade i mitt anförande har vidare länsstyrelsen i Stockholms
            län och landshövding
          </note>
          <note>
            Ulf Adelsohn arbetat intensivt med detta, och landshövdingen
            har själv sagt att man där inte kommer till rätta med problemen
            utan en viss skärpning av lagstiftningen.
          </note>
          <note>
            Också från branschen själv uttalar man att vissa regleringar
            bör återinföras. Detta sades också i det utredningsmaterial som
            fanns före beslutet om avregleringen. Där framhölls att kravet
            på anslutning till beställningscentral troligen borde behållas
            i storstadsområdena, men sedan föll detta bort. Att så skedde
            var antagligen ett olycksfall i arbetet. Om vi hade haft kvar
            kravet på anslutning till beställningscentral, hade vi haft litet
            bättre ordning på Stockholms, Göteborgs och Malmös taxiverksamhet.
          </note>
          <note>
            Men, Jan Sandberg, det är branschen som anser att de punkter
            som jag har nämnt bör prövas. Därför vill vi påskynda arbetet
            och ge branschen möjlighet att sanera sin verksamhet.
          </note>
          <note type="speaker">
            Anf. 5 JAN SANDBERG (m) replik:
          </note>
          <note>
            Herr talman! Ja, vad är branschen? Jag förstår att delar av branschen
            har varit vana vid att leva under den reglering som har funnits
            tidigare och har tyckt att den representerat en bra tingens ordning.
          </note>
          <note>
            Därmed är inte sagt att alla anser detta.
          </note>
          <note>
            Nu säger Jarl Lander att det behövs nya regler, men det är inte
            så. Vi har tillräckliga regler för att komma till rätta med de
            problem som finns. Det gäller bara att se till att dessa regler
            följs, och det skall man göra på en mängd olika sätt. Man skall
            förstärka arbetet med att förbättra efterlevnaden, och kommunikationsministern
            har redovisat åtgärder i detta syfte, exempelvis ett tätare samarbete
            mellan länsstyrelserna och skattemyndigheterna. Man skall se till
            att länsstyrelserna prioriterar arbetet med att komma till rätta
            med oegentligheterna.
          </note>
          <note>
            Det är inte så, som Jarl Lander säger, att vi tror att en utredning
            på kommunikationsdepartementet tar flera år. Vad det handlar om
            är att kommunikationsministern i denna kammare -- läs snabbprotokollet,
            Jarl Lander! -- har sagt att budgetpropositionen i januari kommer
            att behandla dessa frågor. Jag kallar det inte att dra frågor
            i långbänk om man i dag, i november, talar om något som skall
            ske i januari. Jag vill påstå att en sådan process är ganska snabb,
            t.o.m. snabbare än en snabb utredning, oberoende av vilken regering
            som sitter.
          </note>
          <note>
            Jag har, Jarl Lander, fortfarande inte fått svar på min fråga
            om återgång till kravet på anslutning till en beställningscentral.
            Är Socialdemokraterna beredda att gå tillbaks till den huvudingrediens
            i den förutvarande regleringen av taxinäringen som kravet på tillhörighet
            till en beställningscentral innebär? Är det den framtid som vi
            ser framför oss om Socialdemokraterna får bestämma?
          </note>
          <note>
            Vi har i denna debatt konstaterat att det inte i första hand
            är reglerna som behöver ändras utan efterlevnaden av dem. Jag
            är övertygad om att det går att komma till rätta med de nuvarande
            olägenheterna inom taxiverksamheten.
          </note>
          <note>
            Kommunikationsministern har berättat att man skall skärpa kontrollen
            på flera punkter och att han i januari i 1993 års budgetproposition
            skall återkomma med ytterligare förslag, om så behövs.
          </note>
          <note>
            Men jag tror också, liksom Statens pris- och konkurrensverk,
            att man måste låta den fria marknaden få tid att hitta sina former.
            Vi känner alla till den självsanering med s.k.
          </note>
          <note>
            kvalitetstaxiföretag vilken har påbörjats osv. Om detta får fortsätta,
            i kombination med det som kommunikationsministern har aviserat,
            är jag övertygad om att huvuddelen av problemen kommer att lösa
            sig.
          </note>
          <note type="speaker">
            Anf. 6 JARL LANDER (s) replik:
          </note>
          <note>
            Herr talman! Jag brukar, Jan Sandberg, läsa snabbprotokollen
            från kammaren, och jag läser ofta vad kommunikationsministern
            säger. Jag har läst om många löften som kommunikationsministern
            har kommit med, men jag har sett få resultat av dem. Det är en
            av orsakerna till att vi socialdemokrater vill påskynda arbetet.
          </note>
          <note>
            Vi är oroliga för att detta kommer att hamna i långbänk och att
            myndigheterna inte kommer att få möjligheter att ingripa på rätt
            sätt. Vi vet att de i dag inte har sådana möjligheter. Bland annat
            har åklagarsidan problem med att fastlägga sin bevisföring, och
            därför kommer målen inte upp på rätt sätt i domstolarna utan läggs
            åt sidan.
          </note>
          <note>
            Till och med landshövdingen Adelsohn, Jan
          </note>
          <note>
            Sandbergs partivän och förre partiledare, säger att t.ex. en
            skärpning innebärande krav på separat tillstånd för varje bil
            skulle vara en kraftig fuskhämmande faktor. Men för detta behövs
            en lagändring. Han tycker att vi behöver se över reglerna för
            detta.
          </note>
          <note>
            Det som vi säger, Jan Sandberg, innebär inte en återgång till
            ett totalt krav på beställningscentraler.
          </note>
          <note>
            Vi ber i vårt särskilda yttrande regeringen att undersöka vad
            detta skulle betyda för branschen.
          </note>
          <note>
            Som vi tolkar det består branschen av arbetsgivare och arbetstagare
            inom taxiverksamheten, och de skriver i brev till bl.a. trafikutskottet
            att man kanske bör införa krav på anslutning till en beställningscentral
            för den som skall utöva taxiverksamhet.
          </note>
          <note>
            Vad är det som är så märkligt med att vi socialdemokrater för
            fram detta som en ytterligare påtryckning för att något skall
            hända mot bakgrund av hur det ser ut vid Arlanda, vid Stockholms
            central osv? Man kan peka på många enskilda händelser. Kontentan
            härav är att myndigheterna inte har lagliga möjligheter att stävja
            detta i tid och att en skärpning av vissa regler inom taxiverksamheten
            måste påskyndas. Det är bara det som vi kräver i betänkandet.
          </note>
          <note>
            Förste vice talmannen anmälde att Jan Sandberg anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 7 KENNETH ATTEFORS (nyd):
          </note>
          <note>
            Herr talman! Jag skall inte utnyttja mina sex minuter. Jag håller
            i stort sett med Jarl Lander i detta taxiärende, förutom när det
            gäller kravet på tillhörighet till beställningscentral. Det tror
            jag kan bli ett nytt monopol eller någon form av kartell.
          </note>
          <note>
            Till Jan Sandberg vill jag säga att jag inte i detta fall tar
            åt mig av talet om ''Ny byråkrati''. Här betyder det faktiskt
            hårdare tag mot fusk inom taxinäringen. Jag trodde att Moderaterna
            stod för litet hårdare tag här i samhället. Tydligen är det inte
            så, utan det är Jarl Lander och jag som får stå för det.
          </note>
          <note>
            Vi måste ge kraftiga signaler från denna kammare att vi inte
            tolererar fusk och oegentligheter inom taxinäringen. Därför yrkar
            jag bifall till propositionen och avslag på reservationen.
          </note>
          <note type="speaker">
            Anf. 8 JAN SANDBERG (m) replik:
          </note>
          <note>
            Herr talman! Jag tror att den tidigare debatten och det som jag
            säger nu kommer att göra klart för alla, även för Kenneth Attefors,
            att vi självfallet skall ha hårdare tag mot fusk. Det är vi helt
            överens om. Jag har försökt visa att kommunikationsministern och
            regeringen har insett vilka problemen är. De kommer att skärpa
            efterlevnaden av regler på ett antal områden. Vi är överens om
            att vi skall ta hårdare tag mot fusk.
          </note>
          <note>
            Det hedrar Ny demokrati att partiet inte har kommit på tanken
            att återinföra regleringen av av taxinäringen när det gäller tillhörighet
            till beställningscentraler. Vad jag har vänt mig mot är att Ny
            demokrati slår in öppna dörrar. Vi har fått besked om att ett
            arbete pågår. Vi har fått besked i denna kammare om att det i
            budgetpropositionen
          </note>
          <note>
            1993 kommer ytterligare överväganden. Vad är det som gör att
            exempelvis Ny demokrati tror att man påskyndar detta genom att
            i oktober månad kräva en utredning av regeringen? Vi vet ju att
            det kommer någon form av färdigt förslag redan i januari månad.
            Den typen av krav från riksdagen som de som Ny demokrati har ställt
            sig bakom riskerar att försena det viktiga arbetet med att få
            till stånd en taxinäring som fungerar bättre.
          </note>
          <note>
            Anf. 9 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag skulle vara den förste att beklaga en försening.
            Jag har nu suttit i riksdagen ett år och sett vår kommunikationsministers
            handläggning av bl.a. sjöfartspropositionen. Jag har faktiskt
            tappat en del av mitt förtroende för att det skall bli en snabb
            handläggning.
          </note>
          <note>
            Ytterligare en anledning till att jag stödde förslaget från Socialdemokraterna
            var att Ulf Adelsohn i princip har samma åsikt som Jarl Lander
            och jag i detta fall. Han är ju bevisligen moderat.
          </note>
          <note>
            Låt oss nu ge signaler från denna kammare till vår minister att
            han låter detta ärende gå mycket snabbare än vad han brukar göra.
          </note>
          <note type="speaker">
            Anf. 10 KARL-ERIK PERSSON (v):
          </note>
          <note>
            Herr talman! En av riksdagens uppgifter är att lyssna på aktörerna
            på marknaden. Marknaden har ju blivit ett populärt ord i dagens
            läge. Om man har fattat ett felaktigt beslut skall man ändra på
            det.
          </note>
          <note>
            Det gör vi nu, som jag ser det. Vi har lyssnat på branschen.
          </note>
          <note>
            I ena stunden sägs att om vi bara väntar till i januari kommer
            lagstiftningen att skärpas. Ändå är det omöjligt att gå med på
            att vi ger regeringen till känna att detta skall utredas snabbt.
            Jag är litet förvånad över det. För mig blir det tvetydigt.
          </note>
          <note>
            Jag tycker att det är förvånande att man inte lyssnar på branschen,
            framför allt när det gäller borgarna.
          </note>
          <note>
            Låt mig citera ur SAF-Tidningen nr 30. En rubrik där lyder: ''Taxibranschen
            vill få tillbaka gamla regler''. I artikeln talas om att återinföra
            en reglering. Där sägs vidare: ''Biltrafikens arbetsgivareförbund
            (BA) och
          </note>
          <note>
            Transportarbetareförbundet avvisar de fria marknadskrafterna
            inom taxibranschen. I en gemensam skrivelse till regeringen kräver
            nu förbunden att få tillbaka vissa av de gamla reglerna.
          </note>
          <note>
            Parterna vill framför allt att kravet på tillhörighet till beställningscentral
            återinförs och att trafiktillståndet ska gälla per fordon.''
          </note>
          <note>
            Båda aktörerna på marknaden vill att kraven skall återinföras.
            Jag tycker att det vore konstigt om vi inte skulle lyssna till
            dem som är aktörer på marknaden. Det gör man i och med det beslut
            som kommer att fattas.
          </note>
          <note>
            Jag har också läst en insändare från en taxichaufför.
          </note>
          <note>
            Han sade ungefär så här: Jag har varit stolt över att vara taxichaufför.
            Jag visste att den som satte sig i min bil kom hem till rätt pris.
            Jag kände också likadant för mina kolleger. Nu säger han att han
            inte vet om han törs tala om att han är taxichaufför.
          </note>
          <note>
            Att vara taxichaufför i dag har blivit något fult. Den situationen
            har skapats genom den avreglering som har gjorts. Det blev inte
            lägre priser, men det blev otryggare för passageraren.
          </note>
          <note>
            Jag tror att många av trafikutskottets representanter får taxis
            egen tidning. Där talas om priset för en resa från Arlanda till
            Stockholm. Det varierar mellan 200 och 600 kr, i vissa fall upp
            till
          </note>
          <note>
            1 000 kr. Gör man inget åt det, kommer det att bli en allt större
            kriminell verksamhet. Det är inte bra, särskilt inte för dem som
            skall utnyttja taxi, som är beroende av det. Det är många i detta
            land som är det.
          </note>
          <note>
            Jag hoppas och tror att regeringen tar till vara möjligheten
            att snabbt göra någonting och att man inte fördröjer detta. Jag
            tycker att det är synd att man inte kunde gå längre och godta
            det särskilda yttrande som Socialdemokraterna har lagt fram.
          </note>
          <note>
            Om det hade varit med i majoritetstexten i betänkandet hade en
            ytterligare skärpning skett.
          </note>
          <note>
            Herr talman! Med det vill jag yrka bifall till trafikutskottets
            hemställan och avslag på den reservation som är fogad till betänkandet.
          </note>
          <note type="speaker">
            Anf. 11 JAN SANDBERG (m):
          </note>
          <note>
            Herr talman! Det förvånar mig inte att Karl-Erik
          </note>
          <note>
            Persson från Vänsterpartiet vill återgå till en reglering i form
            av krav på tillhörighet till beställningscentral. Jag förstår
            också att det finns företag och verksamma människor i taxinäringen
            som levt under den reglerade tiden, och som gärna ser tillbaka
            på den som en ljus tid. Avregleringen har inneburit att vi ställer
            fler krav på de olika aktörerna på taximarknaden, för att försöka
            möta de krav kunderna ställer. De kraven kommer man inte att möta
            på samma sätt om vi återgår till den typ av reglering som tillhörighet
            till en beställningscentral innebär. Vi måste också tänka på kunderna
            och mångfalden när det gäller utbudet av service.
          </note>
          <note>
            Ett krav som kommit upp flera gånger är att man skall ha ett
            tillstånd per bil och att man skulle klara av problem den vägen.
            Jag är inte övertygad om det. För varje bil som går i taxitrafik
            måste man göra en anmälan till länsstyrelserna, för att få ut
            den gula taxiskylten. Problemet med kontrollen är att samarbetet
            mellan länsstyrelserna och skattemyndigheterna inte har fungerat
            så bra som det skulle kunna göra. Vi måste se till att det fungerar
            bättre. Det är också tanken med det kommunikationsministern har
            fört fram.
          </note>
          <note>
            Det finns brister när det gäller informationen om de taxor som
            gäller för olika bilar. Det har regeringen insett, och man skall
            se till att skärpa de krav som gäller.
          </note>
          <note>
            Jag vill bemöta ett påstående som flera talare har fört fram
            här. Det har sagts att priserna för taxiresor har gått upp. Visst
            var det så i inledningen av avregleringen, när antalet taxibilar
            var begränsat.
          </note>
          <note>
            Men nu, när vi har fler taxibilar, har priserna börjat falla.
            Också Statens pris- och konkurrensverk har angett att genomsnittspriserna
            för taxiresor nu har börjat sjunka.
          </note>
          <note type="speaker">
            Anf. 12 KARL-ERIK PERSSON (v):
          </note>
          <note>
            Herr talman! Det är roligt för mig att Jan Sandberg inte förvånar
            sig över hur jag ställer mig i frågan.
          </note>
          <note>
            Men Jan Sandberg lyssnar inte på aktörerna. Som jag har sagt
            i SAF-tidningen är det bägge parterna som vill ha tillbaka regleringen.
            Det är inte bara den ena parten. Om det hade varit så hade jag
            förstått att Jan Sandberg tycker att det är ett påhopp på marknaden.
            Är det inte en märklig situation när bägge parterna vill ha tillbaka
            regleringen och ingen vill lyssna på dem?
          </note>
          <note>
            Vi skall alltså sätta oss över marknadens parter som dess herrar
            och inte vara dessa tjänare. Det är kanske den stil Jan Sandberg
            har, men det är inte den stil jag har. Jag vill lyssna på folk
            och därefter bilda mig en egen uppfattning.
          </note>
          <note>
            Med tanke på vad som har stått i tidningarna kan man inte säga
            bestämt att passagerarna har fått det så mycket bättre. När man
            nu tittar tillbaka på den tid som det har varit frihet för varor
            och aktörer på marknaden, kan man se att det har begåtts fler
            brott inom taxibranschen mot passagerarna. Det verkar inte som
            att passagerarna har fått det bättre när det gäller att åka taxi.
          </note>
          <note>
            De avarter som finns inom taxibranschen måste bort. Jag tror
            att det går att göra så. Det är inte meningen att folk skall sätta
            sig i bilen och sedan inte veta vad det kommer att kosta. De vet
            inte om de kommer hem. De kanske hamnar i en gränd och blir rånade.
            Det har faktiskt hänt under denna tid av avreglering, och det
            har varit fler brott än tidigare. Det här måste ju bero på att
            det inte finns regler som kontrollerar vilka som blir aktörer
            på denna marknad. Det är därför kravet kommer från bägge parter
            i denna bransch.
          </note>
          <note type="speaker">
            Anf. 13 JAN SANDBERG (m):
          </note>
          <note>
            Herr talman! Självfallet skall man när det gäller taxiverksamheten
            lyssna på dem som är intressenter och aktörer. Men Karl-Erik Persson
            glömmer en kategori, nämligen kunderna. Vi vet att det förekommer
            krav på åtgärder från både arbetsgivarhåll och fackföreningshåll
            som egentligen inte till 100 % skulle gynna konsumenterna på området.
          </note>
          <note>
            Jag vill ge en eloge till taxinäringen som ställde upp på avregleringen
            när den väl kom till skott och skulle genomföras. Därmed är det
            inte sagt att vi skall ta till oss alla krav och önskemål som
            dessa två parter för fram när det finns även andra parter i samhället,
            nämligen kunderna. Självfallet skall inte många av de avarter
            som finns i dag förekomma.
          </note>
          <note>
            Det är vi överens om. Frågan är bara på vilket sätt vi skall
            hantera detta.
          </note>
          <note type="speaker">
            Anf. 14 KARL-ERIK PERSSON (v):
          </note>
          <note>
            Herr talman! Jan Sandberg gör ett fundamentalt fel när han säger
            att jag inte lyssnar på kunderna. Jan
          </note>
          <note>
            Sandberg skall gå ut och tala med dem som har blivit rånade av
            oseriösa taxiförare och de kvinnor som har blivit våldtagna av
            oseriösa taxiförare.
          </note>
          <note>
            Vilken garanti tycker de att denna avreglering har givit dem?
          </note>
          <note>
            Man skall lyssna på flera parter i stället för att sitta här
            i kammaren och tro. Härifrån riksdagen kan man beställa en seriös
            taxi, men jag tror att de som har anlitat en taxi på gatan och
            blivit drabbade inte tycker att avregleringen har varit så fantastiskt
            bra som Jan Sandberg propagerar för.
          </note>
          <note>
            Genom att genomföra denna skärpning hjälper vi fram de som är
            seriösa inom taxibranschen och som är stolta över sitt yrke. Jag
            tycker att de som har ett arbete de är stolta över även i fortsättningen
            skall få vara det. Då skall avarterna bort. Om regeringen i enlighet
            med riksdagsbeslutet snabbar på handläggningen och kommer tillbaka
            med förslag till skärpning av reglerna, kan branschens bägge parter
            och de som utnyttjar taxi gynnas.
          </note>
          <note type="speaker">
            Anf. 15 JAN SANDBERG (m):
          </note>
          <note>
            Herr talman! Jag håller med Karl-Erik Persson om att det finns
            skrämmande exempel på vad som har hänt inom taxinäringen. Men
            Karl-Erik Persson verkar också ha ett kort minne. Jag tog i mitt
            inledningsanförande upp en beskrivning av hur det fungerade under
            regleringens tidevarv. Då fanns det svarttaxibilar utan gula taxiskyltar
            eller sådant.
          </note>
          <note>
            Det var privatbilar med kriminella element som for runt och körde
            taxi och tjänade pengar på verksamheten.
          </note>
          <note>
            Minns inte Karl-Erik Persson många av de hemskheter och tidningsreportage
            som förekom på den tiden under den reglerade taximarknaden?
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            4 § Vissa parkeringsfrågor
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU2 Vissa parkeringsfrågor.
          </note>
          <note type="speaker">
            Anf. 16 MAX MONTALVO (nyd):
          </note>
          <note>
            Herr talman! Vi i Ny demokrati har i motion T911
          </note>
          <note>
            pekat på ett problem som dagligen drabbar många människor i vårt
            samhälle. Vi föreslår i motionen att de kommunala parkeringsvakterna,
            populärt kallat ''lapplisor'', skall tas bort och ersättas med
            kvarterspoliser och att ansvaret förs tillbaka från kommunerna
            till polismyndigheten. Dessutom föreslås att bötesbeloppen sänks
            till rimlig nivå med hänsyn till brottets ringa art.
          </note>
          <note>
            Vad är nu tanken bakom detta? Kvarterspoliser får en förebyggande
            verkan på gatuvåldet, vilket ingen kan förneka att det mycket
            väl behövs. Vidare kan dessa övervaka gatorna. Enligt vår uppfattning
            är parkeringsövervakning till för att öka framkomligheten och
            minska olyckstillbuden. Det skulle en kvarterspolis klara.
          </note>
          <note>
            Om det är så att man är ute efter att stävja att folk tar med
            bilen in till tätorten, tror vi mer på idén att bygga stora gratisparkeringar
            vid pendeltågsstationer utanför tätorten, vilken vi framför i
            en annan motion.
          </note>
          <note>
            Böternas storlek bör vara i proportion till brottet.
          </note>
          <note>
            Det får inte vara så att samhället ger signaler till medborgarna
            att en felparkering är ett grövre brott än en än så liten stöld.
            Det urholkar rättsmedvetandet.
          </note>
          <note>
            Vi frågar oss varför vi inte kan få gehör för idéer som med all
            sannolikhet även tilltalar de allra flesta av de andra partiernas
            bilburna sympatisörer.
          </note>
          <note>
            Ni anser förmodligen att den hetsjakt som lapplisorna utför på
            bilisterna är till för att förse kommunerna med skatteinkomster.
            Vi vet att vissa kommuner räknar med dessa inkomster i sin budget.
          </note>
          <note>
            När man nu vill föra över mera av verksamheten till kommunerna,
            kan resultatet bara bli att böternas storlek och hetsjakten ökar
            i och med att kommunernas ekonomi blir sämre.
          </note>
          <note>
            Ni från fyrklövern säger att regeringen säkert kommer att ta
            upp dessa problem till behandling på ett tillfredsställande sätt.
            Men av texten framgår det att det inte är så -- i varje fall inte
            om man är bilist. Vi i Ny demokrati frågar varför ni inte för
            en gångs skull kan lyssna på vad människorna utanför denna byggnad
            tycker? De lever med problemet varje dag, och det är inte tillfredsställande.
          </note>
          <note type="speaker">
            Anf. 17 JAN SANDBERG (m):
          </note>
          <note>
            Herr talman! Detta betänkande tar upp fyra olika motioner som
            behandlar parkeringsfrågor.
          </note>
          <note>
            Utskottet har avstyrkt samtliga. Det är två huvuduttryck som
            förklarar varför. Dessa är
          </note>
          <note>
            ''subsidiaritetsprincipen'' och ''timing''.
          </note>
          <note>
            Tro nu inte att det är någon allmän EG-anpassning som spökar.
            Det är bara det att dessa två låneord talar om anledningen till
            att dessa motioner har avstyrkts.
          </note>
          <note>
            Subsidiaritetsprincipen kan översättas med närhetsprincipen,
            som handlar om att beslut skall fattas på lägsta möjliga nivå.
            Vissa av motionskraven tar upp frågeställningar som bäst hanteras
            och bedöms på kommunal nivå. Det handlar bl.a. om det kommunala
            ansvaret för parkeringsövervakningen och om parkerings- och den
            s.k. kontrollavgiftens storlek. Dessa frågor hanteras bäst av
            kommunerna. Om medborgarna har synpunkter eller är kritiska, är
            det lättare att föra fram det till de lokala politikerna i stället
            för till oss i detta hus. Det är ofta de lokala politikerna som
            bestämmer om både lapplisor och parkeringsböternas storlek. Eller,
            om man har samma inställning som framförs i framför allt motionerna
            från Ny demokrati, går det att tillägga att det är lättare att
            avsätta lokala politiker än oss riksdagsmän.
          </note>
          <note>
            Att begreppet ''timing'' kan vara aktuellt i detta betänkande
            beror på att kraven framförs i riksdagen samtidigt som det pågår
            ett omfattande utredningsarbete. Det kan finnas anledning att
            avvakta vad det arbetet resulterar i, innan vi tar definitiv ställning
            här i riksdagen. Frågorna återkommer alltså med ett utförligare
            underlag och ett bredare perspektiv.
          </note>
          <note>
            Jag hyser viss sympati för delar av kraven som förs fram i motionerna,
            och man kan konstatera att utskottet har uttalat sig relativt
            positivt. På s. 7 i betänkandet säger utskottet:
          </note>
          <note>
            ''Parkeringslagstiftningen blir därmed föremål för en översyn,
            som utskottet för sin del välkomnar.
          </note>
          <note>
            Utskottet förutsätter att regeringen därvid även beaktar synpunkter
            av det slag som återfinns i motionerna.''
          </note>
          <note>
            Med det, herr talman, vill jag yrka bifall till utskottets hemställan
            och avslag på reservationen.
          </note>
          <note type="speaker">
            Anf. 18 MAX MONTALVO (nyd):
          </note>
          <note>
            Herr talman! Jag vill först yrka bifall till reservationen. Jag
            glömde göra det förut.
          </note>
          <note>
            Sedan vill jag säga att det är nog bra intentioner som utskottet
            har, men betänkandet verkar väldigt vagt skrivet, tycker jag.
            Det finns alldeles för stort spelrum för dem som vill missbruka
            parkeringslagstiftningen. Vi vill poängtera att risken är uppenbar
            att kommunerna gör parkeringsavgifterna till en straffskatt.
          </note>
          <note>
            Jag kan ta ett exempel från Enköpings kommun, där jag känner
            till förhållandena. Där har vårt parti fått igenom att man skall
            ta bort parkeringsavgifterna i centrala staden. Då gick kds och
            Moderaterna ut i tidningen och beklagade sig över att det inte
            fanns pengar till omsorgen i samhället. Detta är ett bevis för,
            tycker jag, att det förekommer ett missbruk, och det är det vi
            vill stävja.
          </note>
          <note>
            Lagstiftningen skall användas för ingripanden när folk ställer
            bilen helt idiotiskt. Då skall man se till att det blir böter.
            Men det får inte vara fråga om någon hetsjakt på bilister. Det
            är möjligheten att bedriva sådan vi vill ha bort.
          </note>
          <note type="speaker">
            Anf. 19 JAN SANDBERG (m):
          </note>
          <note>
            Herr talman! Jag hyser som sagt en viss sympati för delar av
            de krav som förs fram. Men det är ju kommunerna som har ansvaret
            för parkeringsböternas utformning och beloppen man får betala,
            och då är det naturligt att det är på den nivån man skall försöka
            påverka. Det är också där medborgarna har störst möjlighet att
            påverka, exempelvis i den kommun som Max Montalvo nämnde.
          </note>
          <note>
            Det är inte ofta som motioner behandlas så välvilligt som trots
            allt har skett i det här fallet.
          </note>
          <note>
            Själv har jag en hel del synpunkter på parkeringsböternas omfattning,
            lokala parkeringsbestämmelser och vissa kommuners sätt att använda
            parkeringsvakter. Men detta är något som jag försöker påverka
            mera lokalt, exempelvis i
          </note>
          <note>
            Stockhomsregionen.
          </note>
          <note>
            Men jag förstår, efter att ha läst artiklar i vissa regionala
            tidningar, att Ny demokrati de här dagarna hellre utnyttjar sina
            representanter i riksdagen än exempelvis partiets företrädare
            i
          </note>
          <note>
            Stockholms stadshus.
          </note>
          <note type="speaker">
            Anf. 20 MAX MONTALVO (nyd):
          </note>
          <note>
            Herr talman! Jag är inte så säker på att kommunerna kan ta ansvaret
            att sköta parkeringsverksamheten efter rätta linjer, men jag hoppas
            att Jan Sandberg har rätt och att kommunerna förstår att det är
            viktigt att sköta saker och ting på rätt sätt. Jag får nöja mig
            med det så länge.
          </note>
          <note>
            verläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            5 § Förenklad delgivning
          </note>
          <note>
            Föredrogs
          </note>
          <note>
            Justitieutskottets betänkande
          </note>
          <note>
            1992/93:JuU1 Förenklad delgivning (prop.
          </note>
          <note>
            1991/92:169).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 8 §.)
          </note>
          <note>
            6 § Immunitet och privilegier för ministerrådsmöten och ämbetsmannakommittémöten
            inom Konferensen om säkerhet och samarbete i Europa (ESK)
          </note>
          <note>
            Föredrogs
          </note>
          <note>
            Justitieutskottets betänkande 1992/93:JuU2
          </note>
          <note>
            Immunitet och privilegier för ministerrådsmöten och ämbetsmannakommittémöten
            inom
          </note>
          <note>
            Konferensen om säkerhet och samarbete i Europa
          </note>
          <note>
            (ESK) (prop. 1992/93:35).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 8 §).
          </note>
          <note>
            7 § Jämställdhet
          </note>
          <note>
            Föredrogs arbetsmarknadsutskottets betänkande
          </note>
          <note>
            1992/93:AU1
          </note>
          <note>
            Jämställdhet
          </note>
          <note type="speaker">
            Anf. 21 BERIT ANDNOR (s):
          </note>
          <note>
            Herr talman! Trots att vi i Sverige lever i det mest jämställda
            landet i världen skall ingen av oss tro att detta förhållande
            är något som kommer att bestå av sig självt.
          </note>
          <note>
            Detta var det misstag många av oss gjorde under
          </note>
          <note>
            80-talet. Vi trodde nämligen att utvecklingen mot en allt mer
            ökad jämställdhet mellan kvinnor och män skulle fortsätta i en
            positiv riktning, att det skulle vara något av en självgående
            utveckling. Så var det inte.
          </note>
          <note>
            Det 80-talet lärt oss är att kampen för jämställdheten mellan
            kvinnor och män ständigt måste föras och är än viktigare i dag,
            när vi ser hur kvinnors ställning och rättigheter i samhället
            ifrågasätts och hotas.
          </note>
          <note>
            De svenska kvinnorna förvärvsarbetar och tjänar egna pengar i
            större omfattning än kvinnor i övriga världen. Svenska kvinnor
            föder fler barn än de flesta av sina systrar i övriga industriländer.
            Drygt
          </note>
          <note>
            90 % av alla svenskor med barn mellan 7 och 16 år har eget jobb.
            Det svenska samhället har alltså varit ett utmärkt exempel på
            att kvinnor inte behöver välja mellan barn och förvärvsarbete
            utan att det går att kombinera. För att detta skall vara möjligt
            måste dock vissa förutsättningar vara uppfyllda.
          </note>
          <note>
            Det egna arbetet, den egna lönen, är grunden för jämställdheten
            mellan kvinnor och män. Detta hotas nu på flera sätt.
          </note>
          <note>
            Det absolut allvarligaste är att vi nu har en borgerlig regering
            som för en ekonomisk politik som innebär minskad produktion och
            därmed färre sysselsatta och fler arbetslösa. För både kvinnor
            och män är detta naturligtvis den allt överskuggande frågan. Men
            jämställdheten mellan kvinnor och män hotas därutöver på flera
            andra sätt.
          </note>
          <note>
            För det första försämrar de kommande neddragningarna av statsbidragen
            till kommuner och landsting kvinnors möjligheter att förvärvsarbeta,
            dels genom att många kvinnor har sitt arbete i den offentliga
            sektorn, dels genom att den offentliga sektorn gär det möjligt
            för kvinnorna att förvärvsarbeta.
          </note>
          <note>
            För det andra skulle ett vårdnadsbidrag, ett förslag som nu har
            stoppats för en tid, ytterligare försämra kvinnors möjligheter
            till förvärvsarbete, samtidigt som det skulle konservera ett traditionellt
            könsrollsmönster och försämra möjligheterna till jämställdhet
            mellan kvinnor och män.
          </note>
          <note>
            För det tredje ökar löneskillnaderna mellan kvinnor och män sedan
            mitten av 80-talet. Trots att statistiken visar att löneskillnaderna
            mellan kvinnor och män i Sverige är lägst i världen, är dessa
            skillnader -- och nu t.o.m. ökande skillnader -- inte acceptabla.
          </note>
          <note>
            Till detta kommer, det vet vi, ytterligare en rad förslag från
            den sittande borgerliga regeringen som, om de genomförs, kan innebära
            allvarliga hot mot kvinnorna och jämställdheten.
          </note>
          <note>
            En väl fungerande offentlig sektor är av oerhört stor betydelse
            för kvinnornas möjligheter att förvärvsarbeta. I dag är redan
            58 000 kvinnor arbetslösa till följd av genomförda neddragningar
            inom den offentliga verksamheten. Enligt beräkningar från facken
            inom det kommunala området kommer ytterligare 100 000
          </note>
          <note>
            offentliganställda kvinnor att bli arbetslösa under nästa år.
            Därutöver är ca 80 000 deltidsarbetslösa.
          </note>
          <note>
            De flesta av dessa är kvinnor.
          </note>
          <note>
            Den privatiseringsvåg som nu väller fram över landet försöker
            den borgerliga majoriteten framställa som den stora möjligheten
            för kvinnorna. Det sägs att nu kommer kvinnorna att få fler arbetsgivare
            att välja på och därigenom också högre löner och bättre och fler
            arbeten.
          </note>
          <note>
            Dessutom kommer privatiseringen att ge kvinnorna möjligheter
            att starta eget, främst inom vårdområdet, har det påståtts.
          </note>
          <note>
            Genom dessa förskönande beskrivningar försöker den borgerliga
            majoriteten att framställa det som nu händer som något annat än
            vad det egentligen är frågan om.
          </note>
          <note>
            Sanningen är ju den att det blir mindre pengar till kommuner
            och landsting. Hur detta kan leda till flera jobb är det nog bara
            en borgerlig riksdagsledamot som kan svara på. Blir det flera
            jobb bara för att det är fler arbetsgivare? Skulle inte privat
            verksamhet bedrivas effektivare? Var det inte så? Blir det då
            inte färre jobb? Och varför skulle lönerna stiga vid en privatisering?
            Tjänar t.ex. en privat lokalvårdare mer än en kommunalt anställd?
          </note>
          <note>
            Det är en illusion att tro att kraftiga nedskärningar i den offentliga
            sektorn i kombination med ökat behov av service leder till bättre
            förhållanden för kvinnorna. Det är precis tvärtom.
          </note>
          <note>
            Lyckligtvis är det så att vackert tal inte hur länge som helst
            kan skymma sikten för de rätta förhållandena.
          </note>
          <note>
            En utjämning av löneskillnaderna mellan kvinnor och män är en
            av 90-talets viktigaste jämställdhetsfrågor. Det säger vi i utskottets
            betänkande. Om det uttalandet var vi överens, men där tar enigheten
            slut. När det blir frågan om att ta konsekvenserna av sina uttalanden
            är den borgerliga majoriteten i utskottet inte lika intresserad.
          </note>
          <note>
            Kvinnor tjänar mindre än män, dels därför att det traditionella
            kvinnoarbetet är lägre värderat än männens, dels därför att kvinnor
            får lägre ersättning för sitt arbete än männen, även om de har
            likvärdigt arbete.
          </note>
          <note>
            Fram till 1985 skedde en successiv utjämning av löneskillnaderna
            mellan kvinnor och män. Då tjänade kvinnorna 88 % av männens löner.
            Åren därefter ökade löneskillnaderna. Av lönestatistik framgår
            att kvinnorna inom LO-SAF-området tjänade 85 % av männens löner
            1991. Även inom områden där lönen fastställs utifrån detaljerade
            arbetsvärderingssystem och där löneskillnaderna skulle vara i
            det närmaste obefintliga tjänar kvinnorna 92,3 % av männens löner.
          </note>
          <note>
            Att vi trots detta har de minsta löneskillnaderna mellan män
            och kvinnor i världen beror enligt alla sakliga bedömare på den
            solidariska lönepolitiken.
          </note>
          <note>
            I mitten av 80-talet hade vi en överhettad arbetsmarknad, som
            ledde till en marknadsorienterad löneglidning. Dessutom infördes
            samtidigt en mer individuell lönesättning inom den offentliga
            sektorn. Följden av detta blev att löneskillnaden mellan kvinnor
            och män ökade.
          </note>
          <note>
            Erfarenheten visar alltså att kvinnorna har allt att vinna på
            en fortsatt framgångsrik solidarisk lönepolitik, en politik som
            arbetsgivarna nu vill skrota, en politik som inte heller den borgerliga
            majoriteten anser sig kunna stödja -- trots dess avgörande betydelse
            för minskade löneskillnader och ökad jämställdhet mellan kvinnor
            och män.
          </note>
          <note>
            Utskottsmajoritetens ställningstagande i denna fråga visar att
            de inte är beredda att ta konsekvenserna av sitt uttalande om
            att minskade löneskillnader är en viktig jämställdhetsfråga.
          </note>
          <note>
            Återigen kan vi konstatera att tomt prat är det som kännetecknar
            borgerligheten. På annat sätt kan detta inte tolkas.
          </note>
          <note>
            Kvinnors arbete inom vård och omsorg, dvs. det traditionella
            kvinnoarbetet, måste uppvärderas.
          </note>
          <note>
            Detta finns det t.o.m. borgerliga ledamöter som anser. Det låter
            sig lätt sägas, men skall löneskillnaderna mellan kvinnor och
            män minska måste lönerna för dessa jobb relativt sett öka mer
            än för andra jobb. Det skulle i sin tur innebära att den kommunala
            sektorn skulle behöva mer, inte mindre, resurser för sin verksamhet.
            Det är återigen ett exempel på att borgerligheten inte är beredd
            att ta konsekvenserna av sina egna ord.
          </note>
          <note>
            Jag sade inledningsvis att det finns många frågor utöver de här
            nu nämnda som allvarligt kan skada jämställdheten mellan könen
            och som också visar borgerlighetens rätta ansikte. Låt mig bara
            kort avslutningsvis visa på en fråga som exempel på detta.
          </note>
          <note>
            Vid gårdagens utskottssammanträde behandlade vi ett förslag från
            oss socialdemokrater om en ändring av föräldraledighetslagen,
            som skulle innebära att föräldern själv får bestämma när under
            dagen ledigheten skall tas ut. Som det är nu bestäms förläggningen
            ensidigt av arbetsgivaren om man inte kommer överens. Rätten att
            i större utsträckning få bestämma själv när man vill ta ut föräldraledigheten
            är en fråga som har mycket stor betydelse för kvinnors och barns
            liv och därmed också för jämställdheten.
          </note>
          <note>
            Den borgerliga utskottsmajoriteten avslog förslaget. Var fanns
            solidariteten med kvinnorna då? Solidariteten med arbetsgivarna
            var tydligen större. Detta exempel är betecknande för den borgerliga
            majoritetens politik inom jämställdhetsområdet. När det verkligen
            gäller väger solidariteten med Svenska arbetsgivareföreningen
            tyngst. Och kvinnorna och jämställdheten kommer i andra hand.
          </note>
          <note>
            Herr talman! Jag yrkar med detta inlägg bifall till de socialdemokratiska
            reservationerna angående mom. 3 och 4.
          </note>
          <note type="speaker">
            Anf. 22 HANS ANDERSSON (v):
          </note>
          <note>
            Herr talman! Det här är ett viktigt och ett stort ämne. På talarlistan
            finns endast kvinnor, förutom mig, som är man och som representerar
          </note>
          <note>
            Vänsterpartiet. Det är bra att kvinnor syns och hörs, men det
            är också viktigt att någonting görs. I
          </note>
          <note>
            den förra debatten om taxibilar sades det att man nu inte så
            ofta hör ordet dröj, men det här är ett område där ordet finns
            kvar: jämställdhet, var god dröj.
          </note>
          <note>
            Vänstern har drivit kvinnofrågor under lång tid, och man kan
            fråga varför. Jag tror att det beror på att Vänstern har tagit
            parti för de utsatta och för de underordnade. Vi har slagits för
            ökat inflytande för de många och för att marknadskrafter och egoism
            inte skall slå mot mänskliga och humanistiska värden. Det har
            gjort att vi har fått ta ställning för kvinnors aspirationer,
            för den kvinnliga kampen för trygghet, arbete och rättvisa löner.
          </note>
          <note>
            Jag kan i allt väsentligt ansluta mig till vad Berit
          </note>
          <note>
            Andnor sade, och det är bara beklagligt att hon inte kunde krypa
            närmare de ställningstaganden som vi har gjort och som har givit
            upphov till en meningsyttring i utskottet.
          </note>
          <note>
            Det talas om jämställdhet, om könsneutralitet. Det finns en lag,
            men den handlar om underordningen av kvinnor och om orättvisorna.
            För oss är jämställdhet och jämlikhet parade; kampen för jämställdhet
            går hand i hand med kampen för jämlikhet när det gäller inflytande,
            ekonomiska resurser och sociala förmåner.
          </note>
          <note>
            Utvecklingen är faktiskt den att Sverige backar på jämställdhetsområdet,
            precis som vi backar på jämlikhetsområdet. Kvinnors jobb kommer
            att hotas genom neddragningen av den offentliga sektorn. Förutsättningarna
            för kvinnors jobb hotas genom indragning av vårdinsatser för barnen,
            för de gamla och för de sjuka. Det är kvinnorna som de facto tar
            det stora ansvaret i det fallet.
          </note>
          <note>
            Löneklyftorna ökar generellt och mellan män och kvinnor. Det
            är helt uppenbart att kvinnor i dag har de hårdaste jobben och
            drabbas av de flesta arbetsskadorna.
          </note>
          <note>
            Jämställdhetsarbetet har delvis gått i stå. Vi har fått lagar,
            det finns jämställdhetskommittéer och det diskuteras i riksdagen.
            Men -- jämställdhet, var god dröj. Hoten mot kvinnorna är i dag
            reella. Det är reella nedskärningar, och det är reella klyftor
            som ökar. Det är därför inte konstigt att mycken kvinnokamp ökar,
            att nya nätverk bildas, att misstroendet mot politiker och makthavare
            är ganska stort bland kvinnor. Det är bra att protesterna hörs,
            därför att detta handlar om centrala politiska områden, om det
            centrala i välfärden.
          </note>
          <note>
            Motkrafterna mot jämlikheten är de borgerliga krafterna, marknadskrafterna.
            Det är att skära ned den offentliga sektorn, att driva tillbaka
            kvinnorna från arbetsmarknaden hem till spisen. Det är att ha
            individuell lönesättning, att satsa på några och låta de flesta
            stanna kvar och att öka klyftorna. Det är en utveckling som vi
            aldrig kan acceptera. Vi skall inte acceptera svaret: jämställdhet,
            var god dröj.
          </note>
          <note>
            Vi vill stärka kvinnornas rättigheter och stärka jämlikheten.
            Vi vill skärpa lagstiftningen, inte för att bura in folk i fängelse
            -- vi tror inte att det är så enkelt att lösa de här frågorna
            -- och inte bara för att utdöma stora skadestånd, men vi måste
            ha sanktionsmöjligheter för att ge vapen i händerna på dem som
            slåss och kämpar för ökad rättvisa i arbetslivet. Därför har vi
            en serie krav av den typen i de motioner som har behandlats av
            utskottet.
          </note>
          <note>
            Herr talman! En av våra viktiga punkter handlar om förutsättningarna
            för jämställdhet.
          </note>
          <note>
            Förutsättningarna för jämställdhet ökar inte i ett konkurrenssamhälle.
            De ökar genom att människor själva i arbetslivet får bättre inflytande,
            får del av maktresurser, för att besluta om sitt arbete och sin
            utveckling.
          </note>
          <note>
            Det är viktigt att utvidga tillämpningsområdet för jämställdhetslagen,
            t.ex. till området för utbildning, som är så intimt hopknutet
            med arbetslivet.
          </note>
          <note>
            Utskottet säger -- både när det gäller förutsättningar och när
            det gäller en utvidgning av tillämpningen -- att mycket talar
            för att de här åsikterna har tyngd, men utskottet finner ingen
            anledning att åtgärda någonting.
          </note>
          <note>
            Likadant är det när det gäller skadestånd när kvinnor blir förfördelade.
            Eftersom lagen är dispositiv när det gäller positiva åtgärder,
            åtgärder för att gynna kvinnor, har vi talat för att kollektivavtal
            inte skall få vara sämre när det gäller jämställdhetsrättigheterna
            än vad lagen är. Om lagen är dispositiv på det sättet är den ju
            alldeles meningslös. Men utskottet tycker inte det.
          </note>
          <note>
            Så till den stora frågan om löner. Kvinnor tjänar mindre än män
            inom alla områden. 60 % av alla kvinnor tjänar under 120 000 kronor
            -- att jämföras med att 20 % av alla män ligger under samma lönenivå.
          </note>
          <note>
            Kvinnorna erhåller 30 % av den totala lönesumman, trots att kvinnorna
            är hälften av arbetskraften. Industritjänstemannaförbundet har
            vid undersökningar funnit att skillnaden mellan kvinnliga och
            manliga löner är 3 900 kronor. Man har genom analyser försökt
            ta reda på varifrån detta kommer. 2 600 kan härledas till att
            man har olika arbetsuppgifter, och de olika arbetsuppgifterna
            värderas på ett gammalmodigt och könsdiskriminerande sätt på svensk
            arbetsmarknad. 500 kan förklaras med åldersskillnader. Men 800
            förklaras inte av någonting alls -- annat än könet.
          </note>
          <note>
            Det finns kollektiv diskriminering genom att man lågt värderar
            de typiskt kvinnliga arbetsuppgifterna, och det finns individuell
            diskriminering, och den går väl till så att kvinnor glöms bort
            vid förhandlingarna, inte själva står på sig, inte orkar med på
            marknaden eller inte alltid kan ställa upp på den övertid som
            krävs därför att de har ett dubbelt samhälleligt ansvar.
          </note>
          <note>
            Av de sju sämst betalda yrkena är sex kvinnliga:
          </note>
          <note>
            vårdbiträde, städare, affärsbiträde, köksbiträde, sjukvårdsbiträde
            och barnskötare. Ett är manligt:
          </note>
          <note>
            lagerarbetare.
          </note>
          <note>
            Det är det här som gör att vi har ställt krav om att jämställdhetsombudsmannen
            skall driva frågan om arbetsvärdering, så att vi kan uppvärdera
            de s.k.
          </note>
          <note>
            kvinnojobben. Det är det som gör att vi driver krav om lagstiftning
            mot kollektiv lönediskriminering.
          </note>
          <note>
            Det är det som gör att vi vill ha en lagstiftning till förmån
            för löneutjämning. Det har nämligen visat sig att det inte räcker
            med alla positiva uttalanden.
          </note>
          <note>
            Vi kan inte bara ha svaret: Jämställdhet på löneområdet -- var
            god dröj!
          </note>
          <note>
            Vi har också tagit upp frågan om de sociala omständigheterna,
            ledigheter, osv.
          </note>
          <note>
            Föräldraledigheten är inte kvoterad -- det är kvinnor som tar
            ut den. Men det går litet framåt, tycker utskottet. 1986 tog männen
            ut 6,2 % av de uttagna dagarna i föräldraledigheten, och 1991
            tog de ut 8,1 %. Ja, i en mening går det väl framåt --
          </note>
          <note>
            riktningen är positiv -- men går det i den takten kan vi inte
            acceptera det. Därför är vårt krav om en kvotering av 60 dagar
            självklart. Vi måste ha stimulanser, vi måste ha åtgärder som
            får männen att ta sitt ansvar för barn och familj.
          </note>
          <note>
            Vi har tittat på sjukfrånvarostatistiken på grund av sjukt barn:
            7 % på kvinnosidan, 1 % på den manliga sidan.
          </note>
          <note>
            Vi har föreslagit åtgärder när det gäller sexuella trakasserier,
            etc.
          </note>
          <note>
            Sammanfattningsvis: Jämställdhetsfrågan är en utomordentligt
            stor politisk fråga. Den står i dag i centrum av mycket som handlar
            om ekonomisk och social politik. De överenskomna krispaketen kommer
            att göra ont värre. Att dra pengar från den kommunala sektorn
            likaså.
          </note>
          <note>
            Kvinnorna kräver handling nu. Vi inom Vänstern delar den uppfattningen.
          </note>
          <note>
            Självfallet står jag bakom de meningsyttringar som partiets representant
            avgav i samband med behandlingen av utskottsbetänkandet, men jag
            vill här -- för att underlätta behandlingen och vinna tid i riksdagsarbetet
            -- specifikt yrka bifall till mom. 1,
          </note>
          <note>
            23 och 24 i Karl-Erik Perssons meningsyttring. Men jag ställer
            mig som sagt bakom hela meningsyttringen till anda och bokstav.
          </note>
          <note>
            Anf. 23 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! ''När en kvinna gifter sig undergår hon en sådan
            själsförändring att hon ej längre lämpar sig för fast anställning''
            -- uttalat av arbetsgivare i början av 30-talet.
          </note>
          <note>
            ''Kvinnor ha ofta sådana brister i sin andliga utrustning att
            de icke äro lämpade som chefer''
          </note>
          <note>
            uttalat av personalchef i statligt verk på 40-talet.
          </note>
          <note>
            ''Tänk om kvinnor blir konsulter -- då kan de ju komma att tjäna
            mer än männen'' -- uttalat av företagschef i Veckans Affärer förra
            året.
          </note>
          <note>
            En verkligt kompetent kvinna sökte nyligen ett jobb i konkurrens
            med en manlig folkhögskolerektor. Mannen som skulle anställa en
            av dem sade häromdagen så här -- jag ber kammaren om ursäkt för
            det grova sätt som somliga numera uttrycker sig på: ''Vi ska inte
            ha någon djävla kärring här inte!'' -- uttalat i Sverige 1992.
          </note>
          <note>
            Satsar en kvinna på sin duglighet riskerar hon snart att misstänkas
            för okvinnlighet. Satsar hon på sin kvinnlighet riskerar hon att
            misstänkas för oduglighet.
          </note>
          <note>
            Möjligheterna för män och kvinnor är inte desamma därom torde
            det råda enighet. Enighet råder också när det gäller de viktigaste
            förutsättningarna för att åstadkomma jämställdhet:
          </note>
          <note>
            samma utbildningsmöjligheter, könsneutral arbetsvärdering och
            jämnare arbetsfördelning i hemmen.
          </note>
          <note>
            Lika möjligheter är dock inte detsamma som samma liv. Det innebär
            också rätten att välja olika.
          </note>
          <note>
            Socialförsäkringssystemen har stått i fokus när förutsättningarna
            för jämställdhet skapats, men jag tror att den nedrustning som
            samtidigt skett av jämställdheten inom civilrätten, t.ex. genom
            avskaffandet av giftorätten i privata pensionsförsäkringar, i
            framtiden kommer att rullas tillbaka.
          </note>
          <note>
            Den nedvärdering som under lång tid gjorts av familjen och arbetet
            i familjen och hemmet har också drabbat kvinnor, som ju ofta har
            en större del av detta ansvar. Jämställdhet är inte något som
            bara skall komma karriärkvinnor till del. Jämställdheten och respekten
            måste vara lika stor för den kvinna som har en lägre inkomst,
            som ofta grundar sig på för stort familjeansvar. Jämställdhet
            upplevs sannolikt som ännu viktigare av henne, i synnerhet i vårt
            land där arbetet har en så central ställning.
          </note>
          <note>
            Jämställdhet betyder inte att alla skall likriktas, leva samma
            liv, ha samma inkomst. Det handlar mer om att vara respekterad
            som människa i samhället, oavsett om man är man eller kvinna.
          </note>
          <note>
            Herr talman! I det här betänkandet behandlas 28
          </note>
          <note>
            motioner. Tiden medger bara att jag här berör ett fåtal problemområden.
          </note>
          <note>
            Vi moderater tog upp problemet med sexuella trakasserier på utbildningsinstitutioner
            redan i samband med att jämställdhetslagen antogs våren
          </note>
          <note>
            1991. Då hörde vi ingenting från dåvarande vpk.
          </note>
          <note>
            Med stor tillfredsställelse hälsar vi därför jämställdhetsministerns
            2 miljoner för att vidta åtgärder mot det osedvanligt osympatiska
            beteende som sexuella trakasserier är -- Stockholms universitet
            lär redan ha börjat. Om något är en jämställdhetsfråga är det
            rätten att få sina kunskaper prövade på lika villkor, dvs. att
            ha samma rätt och möjlighet till utbildning.
          </note>
          <note>
            Reservation 1 från Socialdemokraterna är en överloppsreservation.
            Vem ifrågasätter att man skall ta till vara kvinnors kunskaper
            och erfarenheter? Ingen!
          </note>
          <note>
            Naturligtvis skall den offentliga sektorn förnyas.
          </note>
          <note>
            Varför skulle den halka efter och bli omodern när privat sektor
            går framåt? Vem skulle motsätta sig det? Våra ekonomer visar dock
            ständigt att det är vår stora offentliga sektor som har drivit
            in Sverige i en återvändsgränd. Den senaste boken i raden presenterade
            Bo Södersten häromdagen på SNS.
          </note>
          <note>
            Sveriges huvudsakliga probelm är inte konjunktursituationen utan
            hur vi skall klara de hemlagade strukturproblem som en socialdemokratisk
            politik har kokat ihop åt oss.
          </note>
          <note>
            Socialdemokraterna föreslår mer av samma medicin -- den som ledde
            fel --, medan vi stimulerar företagande. Kvinnor anger just det
            enskilda företagandet och anställning i privata företag som viktiga
            för att kunna öka inflytandet över den egna arbetssituationen.
          </note>
          <note>
            Reservation 2 vill fortsätta med kollektiv lönepremiering i stället
            för individuell. Man vill fortsätta på den linje som enligt årets
            nobelpristagare i ekonomi, Gary S. Becker, försvagat de ekonomiska
            incitamenten och därmed människors strävan och landets framåtskridande.
          </note>
          <note>
            Många har kanske glömt att det var just den solidariska lönepolitiken
            som bidrog till att ta ifrån många kvinnor de jobb de hade i industrin
            -- jobb som inte finansierades av skattebetalarna. Många av dessa
            kvinnor har nu hamnat i offentlig sektor, med den arbetslöshetsrisk
            som det innebär om inte skattebetalarna skulle klara finansieringen.
          </note>
          <note>
            Orsakerna till att kvinnor har lägre löner finns faktiskt inte
            belagda. Någon utredning om orsakerna startades inte av den förra
            regeringen.
          </note>
          <note>
            EG började, och den nuvarande regeringen följde efter. Vi får
            avvakta presentationen i december för att se om man har lyckats
            finna orsakssammanhangen innan en diskussion därom kan bli riktigt
            meningsfull.
          </note>
          <note>
            Det väsentliga för kvinnor är att värderingen av arbetet och
            prestationerna är så könsneutral som möjligt. Man skall se till
            inidividens förmåga och kunnande i stället för att se kvinnor
            som ett kollektiv där alla är lika. Kvinnor är sinsemellan lika
            olika som män är. Alla -- både kvinnor och män -- skall ha chanser
            och möjligheter att sträva framåt. Hur man sedan tar till vara
            på sina tillfällen varierar.
          </note>
          <note>
            Herr talman! Lika lön för lika arbete är en självklar princip
            som är accepterad av alla. Principen speglar en sida av saken.
            Om man har accepterat den sidan har man också accepterat den andra
            -- olika lön för olika arbete. Det innebär att högre utbildning,
            bättre prestation, skicklighet och ansvar också skall ge högre
            lön.
          </note>
          <note>
            Om kvinnor möter könsneutrala värdemätare kommer de att stå sig
            bra. De har god utbildning, höga skolbetyg och de ställer stora
            krav på sig själva när de tar ökat ansvar. Det gäller att ge dem
            möjligheterna att göra det. De vill faktiskt ta ansvar. I varje
            yrke måste ansträngning löna sig om vi vill att välståndet skall
            utvecklas.
          </note>
          <note>
            Denna självklarhet -- att lika-lönsprincipen har sin motsvarighet
            i olika-lönsprincipen -- har under lång tid fördolts i Sverige,
            och resultatet skall nu betalas av alla.
          </note>
          <note>
            Gary S. Becker har fått sitt nobelpris på grund av sina teorier
            om principen om människans ekonomiska nyttomaximering. Han menar
            att kvinnor inte avviker från den här principen. Han visar just
            att nyttomaximeringen är total. Det innebär att om en kvinna inte
            kan höja sin lön på grund av att hon är inlåst i ett kollektivt
            ekonomiskt monopol får hon ta ut standardhöjningen bakvägen, så
            gott det går, genom tillämpning av socialförsäkringssystem, sjukförsäkring,
            arbetslöshetsersättning eller annan möjlig ersättning som står
            till buds. Har verkligen kvinnorna i Sverige under 80-talet blivit
            tre och en halv gånger så sjuka som männen, vilket statistiken
            visar? Eller är det kanske så att en del inte är direkt sjuka?
            De kanske inte orkar med en socialdemokratisk livsmodell med dubbel-
            och trippelarbete. De kanske bara behöver vara med sina barn eller
            sköta sina hem. Ingen kan säkert svara på den frågan. Orsakssammanhangen
            varierar sannolikt.
          </note>
          <note>
            Herr talman! Detta betänkande är anmärkningsvärt -- inte på grund
            av vad som står i det, utan på grund av vad som inte står i det.
            För 14
          </note>
          <note>
            dagar sedan, den 13 oktober, hade vi en votering i arbetsmarknadsutskottet
            med siffrorna 8 till 7 med anledning av min motion om att man
            skall utöka
          </note>
          <note>
            JämO:s tillsynsområde till att gälla hela arbetsmarknaden. I
            dag kan JämO bara bevaka den del av arbetsmarknaden som inte har
            kollektivavtal. Detta kan behövas för att facken inte skall kunna
            lågprioritera jämställdheten i kollektivavtalen.
          </note>
          <note>
            Den borgerliga majoriteten höll tillsammans med
          </note>
          <note>
            Nydemokraterna på kvinnorna och ville öppna för framtida ytterligare
            formella lagstiftningsåtgärder mot de arbetsmarknadsparter som
            inte lever upp till lagen, dvs. det som var motionens syfte.
          </note>
          <note>
            Socialdemokraterna röstade nej, dvs. för facket.
          </note>
          <note>
            När betänkandet kom fanns det emellertid ingen reservation från
            Socialdemokraterna. Det gläder mig att Socialdemokraterna inte
            längre är så fast övertygade i sin klockartro på fackets förmåga.
          </note>
          <note>
            Även om liknande skrivningar har funnits tidigare har man inte,
            som svar på vår moderata inställning, intagit denna position.
            Här kan iakttas en glädjande positionsförändring, i förhållande
            till våren 1991 då den nya jämställdhetslagen antogs och i synnerhet
            i förhållande till den 13 december
          </note>
          <note>
            1979 då den första jämställdhetslagen antogs med en rösts övervikt,
            efter det att Socialdemokraterna på alla sätt försökt dribbla
            med voteringen så att vi inte skulle få någon jämställdhetslag
            över huvud taget. Då hade facket kunnat fortsätta med sin passivisering
            av dessa frågor. Det är glädjande om vi nu gemensamt kan driva
            fram en arbetsmarknad utan könsdiskriminering.
          </note>
          <note>
            Herr talman! Till sist kan jag inte avhålla mig från att något
            ta ner den här jämställdhetsdebatten, som ibland tenderar att
            bli rätt världsfrämmande, på jorden och ställa en i jämställdhetssammanhang
            provokativ men behövlig fråga.
          </note>
          <note>
            Vem kan påstå att en kvinna kan fylla de publikbehov som Clint
            Eastwood tillfredsställer och vilken man kan ersätta Julia Roberts?
          </note>
          <note>
            Det finns faktiskt områden där man och kvinna inte kan ersätta
            varandra. Det finns ingen anledning att låta jämställdhetsdebatten
            bli grinig och avhumaniserad. Låt oss i stället bejaka de skillnader
            som finns och ta till vara dem på ett positivt sätt utan att för
            den skull nedvärdera, trampa på eller frånta det andra könet möjligheter.
          </note>
          <note>
            Det skulle vara en misslyckad debatt om den skulle leda till
            att det skulle kännas tråkigt att vara kvinna eller trist att
            vara man. Ett samhälle där kvinnor och män generellt lever i strid
            med varandra kan aldrig bli ett bra samhälle, varken för kvinnor
            eller män.
          </note>
          <note>
            Herr talman! Därmed ber jag att få yrka bifall till utskottsmajorietetens
            yrkande i betänkande AU1.
          </note>
          <note type="speaker">
            Anf. 24 HANS ANDERSSON (v) replik:
          </note>
          <note>
            Herr talman! Även om datorn just nu inte fungerar i kammaren
            så att jag måste ta min replik från talarstolen, är jag tacksam
            över att min hjärna och mitt hjärta fungerar. Jag baxnade när
            jag hörde
          </note>
          <note>
            Charlotte Cederschiölds avslutning, men det var ju avsett som
            en provokation. Clint Eastwood och
          </note>
          <note>
            Julia Roberts -- är det detta som är könsrollsidealen för Charlotte
            Cederschiöld!
          </note>
          <note>
            Varför stödde inte Charlotte Cederschiöld vår motion om sexuella
            trakasserier. Det fanns också en Centermotion som ville införa
            förbud, för att ge ökade vapen i kampen mot den typen av trakasserier
            på abetsplatser och universitet.
          </note>
          <note>
            Visst skall vi effektivisera den offentliga sektorn.
          </note>
          <note>
            Jag tror att ett av de bästa sätten att effektivisera den offentliga
            sektorn är att låta kvinnorna få större inflytande och inte låta
            hierarkierna vara så manligt chefstunga uppifrån. Kvinnorna måste
            få möjligheter och rättigheter att styra sitt eget arbete.
          </note>
          <note>
            Jag vet att solidarisk lönepolitik inte är något för
          </note>
          <note>
            Moderaterna och Charlotte Cederschiöld. Hon vill ha tillbaka
            textilarbeterskor, kanske på rena svältlöner. Hon verkar inte
            ha någon förståelse för de sociala sammanhang som har drivit fram
            den fackliga kampen för bättre förhållanden, ökad trygghet och
            jämlikhet.
          </note>
          <note>
            När det gäller löneskillnaderna har jag just läst
          </note>
          <note>
            LO:s utredning där SCB har gjort en undersökning om vad människor
            tycker. Kvinnorna tyckte naturligtvis att deras arbete värderas
            för lågt. Men de sade också att löneskillnaderna på den svenska
            arbetsmarknaden är alltför stora. Kvinnor anser att löneskillnaderna
            bör vara betydligt mindre än vad de faktiskt är. Jämlikhet hör
            ihop med jämställdhet. Därför känner vi i Vänsterpartiet så starkt
            för de krav som kvinnorna för fram. Jag tycker att det är riktigt
            och viktigt att driva den här typen av rättvisefrågor.
          </note>
          <note>
            Becker, nobelpristagare -- det är väl idealet ideologiskt sett.
            Han pläderar för egennyttan på marknaden -- låt egoismen fälla
            utslaget! Det är självklart att vi hamnar på helt olika linjer.
            Och det är självklart att den linje jag står för i mycket hög
            grad kommer att gynna kvinnor, för den kommer att gynna jämställdhet
            och jämlikhet. Den politiska syn som Charlotte Cederschiöld företräder
            kommer att beröva kvinnorna möjligheten till jobb och inflytande
            över sina jobb, om man inte startar eget -- det är tydligen universalmedlet.
            Det medel jag står för är i stället att man får inflytande över
            sin arbetssituation där man faktiskt arbetar.
          </note>
          <note>
            Anf. 25 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Herr Anderssons kommentar var exakt vad jag hade
            väntat mig. Vänstern har då aldrig utmärkt sig för särskilt stor
            tillgång på humor. Men herr Andersson kanske känner sig utbytbar
            mot varje kvinna och inte uppfattar att det finns några skillnader.
            Men det gör det alltså.
          </note>
          <note>
            Becker pläderar inte, han är forskare, han ser till hur det är,
            han registrerar de samband som förekommer i tillvaron.
          </note>
          <note>
            Hans Andersson frågar varför vi inte stödde er motion om sexuella
            trakasserier. Det var samma argumentation som när vi moderater
            tog upp den här frågan i samband med att jämställdhetslagstiftningen
            antogs våren 1991, nämligen att förslaget i er motion är lagstiftningsmässigt
            orelistiskt -- det fungerar inte.
          </note>
          <note>
            Vi kan inte ha lagstiftning som behandlar samma fråga på en massa
            olika ställen i lagen. Det här finns alltså reglerat i brottsbalken.
          </note>
          <note>
            Om herr Andersson nu är så övertygad om att jag är emot solidariskt
            lönepolitik -- och det är riktigt, jag tror mera på att individen
            vet att han genom prestation och insats kan öka sin inkomst --
            varför satt ni då i AU, hela vänstern, och trodde att vi från
            vårt håll skulle stödja den reservation som just grundade sig
            på resonemanget om solidarisk lönepolitik? Det föreföll ju redan
            då ganska underligt.
          </note>
          <note type="speaker">
            Anf. 26 HANS ANDERSSON (v) replik:
          </note>
          <note>
            Herr talman! Jodå, herr Andersson har nog humor ibland, när vi
            talar om saker som man kan skratta åt. Men jag tycker inte om
            att ha humor i frågor som är djupt allvarliga, frågor som gäller
            diskriminering av kvinnor, hot mot kvinnor, arbetslöshet för kvinnor,
            sociala och ekonomiska klyftor som drabbar kvinnor. Då föredrar
            jag att vara allvarlig.
          </note>
          <note>
            Jag tycker också att det finns skillnader mellan män och kvinnor,
            fru Cederschiöld, det är helt klart. Det skulle också uppmärksammas
            om vi var i bastun eller på annat håll. Men här i talarstolen
            bör jag vara utbytbar mot en kvinna -- det är helt korrekt --
          </note>
          <note>
            därför att jag företräder en politik som sätter jämställdheten
            och kvinnans situation i centrum.
          </note>
          <note>
            Om det är en kvinna eller en man som företräder den politiken
            i den här talarstolen är inte viktigt.
          </note>
          <note>
            Däremot är det mycket viktigt att kvinnorna för sin kamp och
            tar sina initiativ.
          </note>
          <note>
            Becker pläderar inte, han forskar. Haha -- det är nog så att
            många forskare också pläderar, även om de forskar och kartlägger
            de samband som råder.
          </note>
          <note>
            Jag tror att om man t.ex. i dagens Sverige kan finna att egennyttan
            spelar en stor roll. En forskare kan nog notera att egennytta
            och egoism har blivit verkliga styrmedel i Sverige. Men jag kommer
            att vara förste man på plats för att bryta den tendensen, förändra
            den verkligheten, så att forskaren i morgon kan notera att humanism
            och solidaritet är styrmedel i den verklighet vi lever i.
          </note>
          <note>
            När det gäller solidarisk lönepolitik vet jag inte om jag någonsin
            har trott att moderaterna skulle ställa upp för den solidariska
            lönepolitiken. Men vad jag säger är att den solidariska lönepolitiken
            och den gemensamma kampen för bättre villkor är möjligheten för
            kvinnor att eliminera dessa löneorättvisor som i dag finns, som
            har funnits och som har förvärrats. Det är inte Gud som har förvärrat
            dem, utan det är en politik och de marknadskrafter som mycket
            starkt understöds av fackets motpart, nämligen SAF. Och detta
            kommer att förvärras oändligt mycket om de förhandlingsmodeller
            som man i dag resonerar om på arbetsgivarsidan blir förhärskande.
          </note>
          <note>
            Kvinnor har allt intresse i världen av att alliera sig med den
            typ av politik som fackföreningsrörelsen står för -- en kollektiv
            samordnad avtalsrörelse som sätter låglönegrupperna främst.
          </note>
          <note>
            Anf. 27 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Bastuargumentet kom tillbaka. Det var roligt att
            herr Andersson tar upp Gösta
          </note>
          <note>
            Bohmans mantel.
          </note>
          <note>
            När det gäller talarstolen är det ju fullständigt självklart
            att man och kvinna är utbytbara. Jag har väl aldrig påstått någonting
            annat -- att påstå det är att försöka vrida debatten på ett ganska
            löjligt sätt.
          </note>
          <note>
            Om herr Andersson inte uppfattade upprördheten i mitt anförande
            över den ojämställdhet som råder på många områden i samhället,
            då tror jag att herr
          </note>
          <note>
            Andersson sov under mitt anförande. I synnerhet i de citat som
            inledde anförandet kunde herr
          </note>
          <note>
            Andersson ha uppfattat någonting. Men det gick tydligen inte,
            och det var tråkigt för herr
          </note>
          <note>
            Andersson.
          </note>
          <note>
            Detta med egoism, som herr Andersson återkommer till hela tiden,
            skulle jag vilja se på ett litet annorlunda sätt. Ni säger att
            det är egoistiskt att inte satsa där och där. Ni talar inte om
            hur det skall finansieras. När man klämmer er på pulsen, visar
            det sig i allmänhet att det skall finansieras genom lån. Vem skall
            betala dem? Är det inte i stället ganska egoistiskt att inta er
            position och hävda att nästa generation, dvs. dagens barn, skall
            betala allt det som den här generationen vill ha?
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 28 BERIT ANDNOR (s) replik:
          </note>
          <note>
            Herr talman! Vi har i det här landet nått ganska långt när det
            gäller jämställdheten. Den främsta anledningen till det är att
            vi har kunnat föra en socialdemokratisk politik som har haft just
            jämställdheten mellan könen som en av sina utgångspunkter. Vi
            har en offentlig sektor som ger kvinnor möjligheter att förvärvsarbeta.
          </note>
          <note>
            Rätten till eget arbete och egen lön har alltså varit utgångspunkten
            för den socialdemokratiska politiken på det här området. Detta
            avfärdar
          </note>
          <note>
            Charlotte Cederschiöld med sedvanlig arrogans --
          </note>
          <note>
            på ett sätt som jag tycker är mycket upprörande.
          </note>
          <note>
            Hennes uttalande tyder på att det kanske inte handlar om jämställdhet
            för alla kvinnor och män, utan att det handlar om jämställdhet
            för de välbeställda kvinnorna. Jag drar den slutsatsen av hennes
            anförande och kommentarer i övrigt. För oss är det oerhört viktigt
            att jämställdheten skall innefatta alla kvinnor och män.
          </note>
          <note>
            En viktig punkt i detta är den solidariska lönepolitiken -- något
            som Charlotte Cederschiöld också avfärdar med en enkel mening
            om att den kollektiva lönebildningen inte är någonting att ha
            över huvud taget. Den statistik som finns visar ju klart att vi
            har haft, och fortfarande har, mycket låga löneskillnader mellan
            kvinnor och män i detta land. Den utvecklingen har avbrutits 1985,
            och anledningen till det är -- hur Charlotte
          </note>
          <note>
            Cederschiöld än försöker vränga till det -- att vi då hade en
            överhettning av arbetsmarknaden som ledde till marknadsorienterad
            lönesättning, och till att vi fick en mer individuell lönesättning
            inom den offentliga sektorn. Det är klart bevisat -- det är bara
            att läsa innantill -- att det är på det sättet.
          </note>
          <note>
            Det som nu är mest allvarligt är att vi är inne i en utveckling
            som innebär att vi tar ytterligare avsteg från den solidariska
            lönepolitiken.
          </note>
          <note>
            Tror Charlotte Cederschiöld verkligen på allvar att detta skulle
            gynna kvinnorna? Menar Charlotte
          </note>
          <note>
            Cederschiöld att den individuella lönesättningen skulle gynna
            kvinnorna? Jag tycker att det är oerhört i så fall.
          </note>
          <note>
            Anf. 29 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Vi är helt eniga om målen när det gäller jämställdheten.
            Att socialdemokraterna ständigt har kämpat för den är faktiskt
            en sanning med modifikation med hänsyn till att ni försökte stoppa
            jämställdhetslagen när den skulle införas
          </note>
          <note>
            1979.
          </note>
          <note>
            Det var märkligt att fru Andnor inte märkte att jag särskilt
            tog upp de lågavlönade kvinnorna i mitt anförande. De ligger mig
            varmt om hjärtat. Jag tror att jämställdhetsfrågorna är oerhört
            viktiga för dem. Men jag delar inte uppfattningen att den solidariska
            lönepolitiken kommer att vara det som för evigt för lyckan med
            sig i det här landet. Jag har snarare tilltro till kvinnors förmåga.
            Jag tror att kvinnor klarar sig mycket bra med individuell lönesättning
            om de bara får samma chanser. Det har de inte haft, inlåsta som
            de har varit i offentliga ekonomiska monopol.
          </note>
          <note>
            I det här huset lär man ha gjort en undersökning vad gäller individuell
            lönesättning. Där visade det sig, vilket jag har hört och tror
            är korrekt, att det finns exempel på grupper där individuell lönesättning
            faktiskt resulterade i bättre löner för kvinnorna. Susanne Gaje
            från arbetsmarknadsutskottet som har varit inblandad i detta nickar,
            så det förefaller som om den information jag har fått är korrekt.
            Jag har tilltro till kvinnors förmåga. Det hoppas jag att fru
          </note>
          <note>
            Andnor också kommer att ha i framtiden.
          </note>
          <note type="speaker">
            Anf. 30 BERIT ANDNOR (s) replik:
          </note>
          <note>
            Herr talman! Självklart har jag tilltro till kvinnors förmåga.
            Jag tror dessutom att kvinnor genom den reaktion som nu sker i
            samhället kommer att vara en mycket aktiv och pådrivande kraft
            när det gäller att föra jämställdhetsfrågorna framåt. Som jag
            tidigare sade har vi under 1980-talet kanske slagit oss till ro
            och trott att detta är något som går av sig självt. Så är det
            inte. Kampen för jämställdheten måste ständigt föras, på alla
            nivåer för att vi inte skall tappa mark och för att vi skall kunna
            flytta fram våra positioner.
          </note>
          <note>
            Vi är eniga om målen, säger Charlotte
          </note>
          <note>
            Cederschiöld, och det är vi kanske på papperet.
          </note>
          <note>
            Men när det gäller att ta konsekvenserna av vad man säger i talarstolar
            och uttrycker på papper är vi inte överens. Det är då borgerligheten
            inte är så intresserad längre. Man är inte beredd att ta konsekvenserna
            av det hela. När Charlotte
          </note>
          <note>
            Cederschiöld nu försöker beskriva verkligheten på ett annat sätt
            genom att ta riksdagens arbetsplats som exempel på att löneskillnaderna
            mellan män och kvinnor har minskat är det nästan patetiskt.
          </note>
          <note>
            Det visar ju vilken verklighet Charlotte
          </note>
          <note>
            Cederschiöld rör sig i och vilken verklighet hon diskuterar i
            den här debatten.
          </note>
          <note>
            Det jag kan visa och visar på papper är ju att löneskillnaderna
            mellan män och kvinnor har ökat.
          </note>
          <note>
            Anledningen till detta är -- om man studerar underlaget närmare
            -- att vi under 1980-talet har haft en mer individuell lönesättning,
            vi har sett att decentraliserade löneförhandlingar som har skett
            inom det privata området också har lett till ökade löneskillnader.
            Vi vet också att det är kvinnorna som har förlorat på den marknadsorientering
            som har skett när det gäller lönesättningen. Detta finns att studera,
            Charlotte Cederschiöld. Men man kanske måste gå utanför riksdagens
            väggar för att se den verkligheten.
          </note>
          <note>
            Anf. 31 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Fru Andnor, det är ju faktiskt vi, de borgerliga
            partierna, som har tillsatt utredningen om löneskillnaderna mellan
            män och kvinnor. Det var ju inte ni socialdemokrater som gjorde
            det. Det är vi borgare som har tillsatt den. Samma sak gäller
            ju utredningen om att få män att göra mer hemma och att få män
            att ta ut mer av föräldraledigheten för att ta ansvar för barn
            och familj. Det är den nuvarande regeringsmajoriteten som har
            tillsatt den. Det fanns goda möjligheter att tillsätta dessa utredningar
            på er tid. EG hade redan börjat, så om ni inte kunde hitta på
            det själva var det bara att skriva av EG. Men ni gjorde inte det.
            Det är vi som har gjort det. Kom inte och påstå att vi inte har
            något engagemang i de här frågorna. Det har vi visat ända sedan
            jämställdhetslagens tillkomst och genom hela debatten.
          </note>
          <note>
            Vi har olika medel och det varierar litet grand när det gäller
            vilka åtgärder vi vill vidta, men målen är desamma och engagemanget
            hos de borgerliga ledamöterna här i kammaren är i den här frågan
            precis lika stort som ert -- jag vill inte nedvärdera ert engagemang
            och säga att vårt är större. Jag hävdar alldeles bestämt att jag
            tror att alla som sitter i det här rummet känner sig engagerade
            i de här frågorna. Att försöka misstänkliggöra oss för att inte
            bry oss om de här frågorna är fullständigt felaktigt och saknar
            varje sakligt underlag. Titta bara på vad den engagerade jämställdhetsministern
            gör för närvarande.
          </note>
          <note>
            Förste vice talmannen anmälde att Berit Andnor anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 32 ISA HALVARSSON (fp):
          </note>
          <note>
            Herr talman! Jämställdhetsarbetet går i vågor. I en rapportserie
            från JämO som har getts ut i år och som heter Osynligt och påtagligt
            redovisas en undersökning där man har intervjuat manliga och kvinnliga
            studerande. Där sägs att samtliga kvinnliga studerande i undersökningen
            uttrycker tveksamhet och avståndstagande gentemot vissa former
            av jämställdhetsarbete och vissa former av jämställdhet. De säger
            att det inte bara gäller att lyfta fram kvinnorna och racka ned
            på männen.
          </note>
          <note>
            Kvinnorna skall heller inte sträva efter att bli som männen.
            De verkar vilja komma bort från det gamla och söker en ny syn
            på och en ny innebörd av jämställdhetsbegreppet.
          </note>
          <note>
            En kvinnlig lektor säger: Jag tror inte att de unga gillar jämställdhetsbegreppet.
            Det är som Gerd
          </note>
          <note>
            Forsell sade i Fredika Bremerförbundet: Det är som en stickig
            yllekofta -- det är ingen som vill ha den på sig. När man träffar
            dagens unga märker man att de har de här negativa associationerna
            till jämställdhet. Det är ju väldigt sorgligt. Det leder till
            eftertanke när det gäller hur vi presenterar begreppet jämställdhet.
          </note>
          <note>
            På papperet har vi kommit väldigt långt med jämställdheten. Vi
            har en jämställdhetslag som värnar om jämställdhet i arbetslivet,
            vi har jämställdhetsombudsman och vi har jämställdhetsgrupper
            på arbetsplatserna. Jag tycker att arbetsmarknadsutskottets betänkande
            är offensivt och uppfordrande. Det går ju ut på att man skall
            sätta den enskilde individen i centrum.
          </note>
          <note>
            Det är också vad vi i Folkpartiet liberalerna menar med jämställdhet
            mellan kvinnor och män -- att man tar just den här utgångspunkten
            i en människosyn som sätter den enskilde individen i centrum.
            Det handlar om att individen skall få utvecklas fri och inte behöva
            präglas av roller och fördomar. Dessa studerande ungdomar menar
            att de vill lägga in mycket mer i begreppet jämställdhet -- inte
            bara lika lön, utan njutning och rätt till ett friare sätt att
            leva. Jag tycker inte att det finns något som motsäger detta i
            det jämställdhetsarbete som bedrivs. Vi är kanske tvungna att
            se att faran när det gäller kampen om jämställdhet till stor del
            ligger i att många tror att vi har fullständig jämställdhet i
            vårt samhälle.
          </note>
          <note>
            Verkligheten ser ju annorlunda ut. Vi har påfallande löneskillnader
            mellan män och kvinnor.
          </note>
          <note>
            Kvinnorna halkar snabbt efter i karriären samtidigt som de arbetar
            mer. Om man lägger ihop löne- och hemarbetet blir det till slut
            för mycket för kvinnorna; de blir utbrända och hälsan sviker.
          </note>
          <note>
            Jämställdhetspolitiken utgår från principen att vara könsneutral.
            Problemet i vårt samhälle är att det är mannen som utgör normen.
            Om kvinnorna inte når upp till normen framstår de inte bara som
            missgynnade utan även som misslyckade. Sett från ett kvinnoperspektiv
            måste man nog vända på de här förhållandena, göra kvinnokulturen
            synlig och formulera krav utifrån kvinnornas verklighet.
          </note>
          <note>
            En norsk psykolog har tagit upp problemet med den dolda relativa
            underordningen. Hon säger:
          </note>
          <note>
            Kvinnorna tillåts i dag göra allt, bara de håller sig ett snäpp
            under männen. En annan forskare pekar på att när så väldigt många
            kvinnor säger att de frivilligt arbetar deltid -- därför att det
            är det bästa valet för familjen -- säger det något om de underliggande
            maktförhållandena i både äktenskapet och samhället. Det kallas
            för ansvarsrationalitet, när kvinnan i vardagens alla situationer
            tänker på konsekvenserna för man och barn, när hon gör på det
            ena eller andra sättet.
          </note>
          <note>
            Mannen använder i stället oftast en tekniskt begränsad rationalitet,
            dvs. bryr sig mindre om hur hans handlingar och beteenden påverkar
            andra, när han realiserar sakliga mål.
          </note>
          <note>
            För något år sedan gjorde SCB en stor undersökning om fler än
            10 000 kvinnors och mäns arbetsförhållanden. Rapporten visar att
            kvinnor har enklare arbetsuppgifter än män och att kvinnor har
            mindre inflytande över sina arbeten. Trots jämförbara utbildningar,
            får kvinnor jobb som kräver lägre utbildning, och som framför
            allt kräver kortare lärotid i yrket.
          </note>
          <note>
            Yngre kvinnor har bättre utbildning än yngre män, men det ger
            kvinnorna ingen fördel på arbetsmarknaden. Männen har ändå de
            bästa jobben. Undersökningsledaren Anders Wikman på
          </note>
          <note>
            SCB menade att det är könsfaktorn som mer än några andra faktorer
            förklarar de här förhållandena. Männen har större möjlighet att
            råda över sitt arbete i stort sett inom alla yrken, medan kvinnorna
            oftare har ett monotont arbete.
          </note>
          <note>
            Den här utredningen avlivar också myten att kvinnors situation
            på arbetsmarknaden skulle bero på deltidsarbete, eller på ansvaret
            för barn, därför att dessa faktorer är bortsållade.
          </note>
          <note>
            Helt nyligen har SKTF lämnat över en utredning som jämställdhetsombudsmannen
            har att fundera över. Det gäller genomsnittslöner för kvinnliga
            akademiker i kommuner och landsting. Det visar sig att kvinnorna
            har lägre genomsnittslön än männen.
          </note>
          <note>
            SACO har även helt nyligen konstaterat att det finns löneskillnader
            som enbart kan förklaras av könsskillnaden. Löneskillnaden beräknas
            till ungefär 6-7 %.
          </note>
          <note>
            Det statliga jämställdhetsrådet har också haft en genomgång av
            löner och jämställdhet. Det visar sig att i de företag där man
            verkligen har genomfört arbetsvärderingar konstaterar man att
            kvinnor har lägre löner än män på grund av könsskillnaden --
          </note>
          <note>
            ingen annan orsak kan påvisas. Det handlar då om en löneskillnad
            på 3-8 %.
          </note>
          <note>
            Vi har ju en jämställdhetslag, en lag om lika lön för likvärdigt
            arbete. Det behövs fler mål som prövas när det gäller den här
            lönediskrimineringen, det är viktigt. Jag ser fram emot att lagen
            kommer till användning i syfte att få rättning.
          </note>
          <note>
            Kvinnorna gör även huvudelen av hushållsarbetet.
          </note>
          <note>
            Professor Marianne Frankenhaeuser har påvisat att halten stresshormoner
            i blod och urin stiger hos kvinnorna när de kommer hem, medan
            halten stresshormoner minskar hos männen. Det beror på att kvinnorna
            har mer arbete att göra när de kommer hem. Den ständiga tidspress
            med krav på flerdubbla aktiviteter för att hinna med att vara
            såväl yrkesarbetare, barnuppfostrare, hushållsskötare som hustru
            på samma gång har ett väldigt högt pris för kvinnan.
          </note>
          <note>
            I betänkandet finns en motion, skriven av Barbro
          </note>
          <note>
            Westerholm m.fl., vilken behandlar utdelningskriterier när det
            gäller stipendier till män och kvinnor. Vi i utskottet hyser stor
            sympati för det syfte som anförs i motionen, nämligen att kvinnor
            och män skall kunna konkurrera om stipendierna på lika villkor.
            Vi utgår från att man vid utdelningen av stipendierna tar hänsyn
            till de annorlunda samhällsförhållanden som fanns i vad gäller
            kvinnors möjlighet till studier vid den tidpunkt då donationen
            gjordes.
          </note>
          <note>
            När det gäller kvinnors möjligheter till bl.a. arbete finns det
            många aktuella årstal. Man kan utgå från år 1870 då exempelvis
            kvinnor fick rätt till att ta studenten som privatister -- ett
            mycket dåligt datum tycker jag. År 1923 fick kvinnor rätt till
            att inneha högre statlig tjänst. Inte förrän 1925 fick kvinnor
            med vissa undantag samma rätt som män till statliga tjänster.
            År 1939 bestämdes det att kvinnor inte fick avskedas på grund
            av havandeskap, förlossning och giftermål. År 1976 kom en förordning
            om jämställdhet inom den statliga sektorn och 1980
          </note>
          <note>
            kom lagen till stånd om jämställdhet mellan kvinnor och män i
            arbetslivet. Det här är många årtal att ta sig en ordentlig funderare
            över för dem som har att dela ut dessa stipendier.
          </note>
          <note>
            Med detta yrkar jag bifall till utskottet hemställan.
          </note>
          <note type="speaker">
            Anf. 33 BERIT ANDNOR (s) replik:
          </note>
          <note>
            Herr talman! Isa Halvarsson har i sitt anförande gjort en genomgång
            av en rad utredningar, med en del fakta om löneskillnaderna. Jag
            har ingenting att kommentera till det.
          </note>
          <note>
            Jag fäste mig emellertid vid en passus som Isa
          </note>
          <note>
            Halvarsson hade när hon talade om jämställdhetslagen i vad avser
            löneskillnaderna.
          </note>
          <note>
            Halvarsson sade ungefärligen att det nu handlar om att vi måste
            utnyttja den jämställdhetslagstiftning som vi har för att se till
            att minska löneskillnaderna.
          </note>
          <note>
            Det finns ju lagstiftning om just lönediskriminering i Europa.
            Slutsatsen som kan dras utifrån erfarenheterna därifrån är att
            det inte räcker med en lagstifting med förbud mot könsdiskriminerande
            lönesättning. Det krävs något mer, nämligen medveten satsning
            i löneförhandlingarna.
          </note>
          <note>
            Jag återkommer till vikten av att vi även fortsättningsvis får
            en solidarisk lönepolitik i det här landet. Det har kvinnorna
            allt att vinna på, och det kommer att ha störst betydelse för
            möjligheten till att minska skillnaderna mellan kvinnors och mäns
            löner.
          </note>
          <note>
            Jag vill fråga: Vad har Isa Halvarsson för uppfattning om solidarisk
            lönepolitik? Tror Isa
          </note>
          <note>
            Halvarsson att den kommer att gynna eller missgynna kvinnorna?
            Beroende på svaret: Är Isa
          </note>
          <note>
            Halvarsson beredd att ta konsekvenserna av sitt ställningstagande?
          </note>
          <note type="speaker">
            Anf. 34 ISA HALVARSSON (fp) replik:
          </note>
          <note>
            Herr talman! Om man studerar löneskillnaderna på arbetsmarknaden,
            kan man konstatera att det inte räcker med en solidarisk lönepolitik,
            utan det krävs betydligt handfastare tag. Jag menar att vi skulle
            kunna åstadkomma det genom att åberopa olika domstolsmål.
          </note>
          <note>
            Danfos-målet i Köpenhamn fick exempelvis följden att kurser anordnades
            för de danska arbetsgivarna där det talades om hur man bör bete
            sig för att inte diskriminera kvinnor och för att inte arbeta
            i strid mot lagen.
          </note>
          <note>
            Man måste undersöka lönediskrimineringen på varje enskilt företag.
            Om man får en samlad bild av de olika målen, innebär det också
            ett medvetandegörande. Trots att vi har en ganska intensiv debatt
            om löneskillnaderna, finns det en omedvetenhet om att det är så
            orättvist på löneområdet. Vår samlade bedömning i utskottet är
            att vi gemensamt måste driva jämställdheten framåt.
          </note>
          <note type="speaker">
            Anf. 35 BERIT ANDNOR (s) replik:
          </note>
          <note>
            Herr talman! Vi kan tydligen vara överens om att det är viktigt
            att löneskillnaderna mellan kvinnor och män skall minska. Men
            när man skall ta konsekvenserna av ett sådant ställningstagande,
            då hänger den borgerliga majoriteten i utskottet inte längre riktigt
            med.
          </note>
          <note>
            Isa Halvarsson tar som exempel upp ett mål i
          </note>
          <note>
            Danmark där man behandlade löneskillnadsfrågorna. Det ledde till
            kurser för arbetsgivarna, och det är väl bra. Men det räcker inte
            med kurser för arbetsgivarna, utan det handlar också om att det
            skall bli effekter inom arbetsmarknaden totalt sett. När vi ser
            på den statistik som finns för Europa över löneskillnaderna kan
            vi lätt konstatera att man trots en lagstiftning mot lönediskrimineringen
            inte har lyckats att komma till rätta med löneskillnaderna mellan
            kvinnor och män. Det är detta vi diskuterar just nu.
          </note>
          <note>
            Jag hävdar att det inte räcker med lagstiftning. Det är bra med
            lagstiftning, men det krävs mycket annat, alltifrån ett opinionsbildande
            arbete inom samhällets alla olika områden till att vi även fortsättningsvis
            skall driva en framgångsrik solidarisk lönepolitik.
          </note>
          <note>
            Löneskillnaderna mellan kvinnor och män minskade faktiskt i detta
            land fram till 1985. En av anledningarna var att vi tillämpade
            den solidariska lönepolitiken. Detta är ett faktum. Vad som har
            hänt efter 1985 är att vi har fått en mer marknadsorienterad lönesättning
            inom arbetsmarknaden. Det är oerhört tydligt inom den kommunala
            sektorn, där vi klart kan se att den individuella lönesättningen
            har missgynnat kvinnorna. Det är männen som har tagit för sig.
          </note>
          <note>
            Anledningen är att vi inte har kunnat driva en framgångsrik solidarisk
            lönepolitik under senare delen av 80-talet.
          </note>
          <note>
            Min kritik mot det Isa Halvarsson sade tidigare kvarstår.
          </note>
          <note type="speaker">
            Anf. 36 ISA HALVARSSON (fp) replik:
          </note>
          <note>
            Herr talman! Jag tycker att det anförande som Berit
          </note>
          <note>
            Andnor nu höll skulle ha hållits för den tidigare regeringen,
            som gjorde klippekonomin möjlig. Det som har hänt fram till 1985
            och efteråt kan inte skyllas på den nuvarande regeringen.
          </note>
          <note>
            Jag har absolut inte sagt att lagen är det enda redskapet i detta
            sammanhang. Det är viktigt att ha en lag i botten. Har man en
            lag i botten, då måste man också pröva lönediskrimineringar. En
            anledning till att sådana här mål inte har drivits är att facken
            då skulle ha drivit mål om brott mot jämställdhetslagen och mot
            avtal som de själva varit med om att förhandla fram.
          </note>
          <note>
            En sak som man kan vara ganska kritisk till är att fackförbunden
            medvetet medverkat till löneskillnader. De är inte vi här i riksdagen
            som sätter lönerna, utan det gör arbetsmarknadens parter. Vi kan
            inte ställas till svars för vilka löneavtal arbetsmarknadens parter
            har slutit. Jag tycker att Berit Andnor skulle vända sig till
            ett annat forum med sin kritik.
          </note>
          <note>
            Andre vice talmannen anmälde att Berit Andnor anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 37 HANS ANDERSSON (v) replik:
          </note>
          <note>
            Herr talman! Isa Halvarsson hade i sitt inlägg ett helt annat
            tonläge än den moderata representanten och gjorde insiktsfulla
            kommentarer om löneskillnader, kvinnornas situation, ansvarsrationalitet,
            m.m.
          </note>
          <note>
            Jag vill bara framföra några synpunkter angående ungdomar, de
            kvinnliga studerande som inte ville bli som män. Det var skönt
            att flickorna sade det i dessa tider av skriverier om porr, sextrakasserier,
            våldtäkter och med männens mycket ringa ansvarstagande för hem
            och barn. Å andra sidan försöker Folkpartiet ständigt stimulera
            den fria marknaden med TV-reklam, med de nya kvinnobilderna och
            vad vi kan se som deras efterföljd i modeindustrin, t.ex. anorexia.
            Det är någonting som vi ideologiskt med kraft skall sätta oss
            emot för att försvara en mänsklig roll hos kvinnorna och även
            hos männen. Det skall vara nya roller för båda könen.
          </note>
          <note>
            Jag delar Isa Halvarssons syn på ansvarsrationaliteten. Men varför
            stöder inte Isa
          </note>
          <note>
            Halvarsson vårt förslag om att stimulera männen till att ta större
            ansvar genom att kvotera delar av föräldraledigheten?
          </note>
          <note>
            Detsamma gäller löneskillnaderna. Vi tycker att den solidariska
            lönepolitiken är viktig. Vi delar kritiken mot både fackliga organisationer
            och socialdemokratin. Den socialdemokratiska regeringen sänkte
            skatterna och stimulerade klippekonomin, och fackföreningsrörelsen
            har inte tagit sitt ansvar. Men det har inte heller varit så lätt
            att ta sitt ansvar för att jämna ut lönerna, eftersom motparten,
            med borgarna som påhejargrupp, har talat för ökade klyftor, högre
            chefslöner och individuell lönesättning. Det har inte varit så
            lätt för fackföreningsrörelsen.
          </note>
          <note>
            Varför stöder inte Isa Halvarsson våra förslag om bättre instrument
            till de fackliga organisationerna och de enskilda att driva sina
            krav i syfte att förbättra jämställdheten genom ett bättre lagstöd?
          </note>
          <note>
            Vi har föreslagit förbud mot kollektiv diskriminering och en
            lagfäst utjämning av löner, osv.
          </note>
          <note>
            Beträffande arbetsvärdering och synen på arbete är det faktiskt
            så att när män smutsar ner med olja och annat är det smutsigt,
            men när kvinnor gör rent på sjukhusen från avföring, uppkastningar,
            urin och blod då gör de rent. Det anses inte vara så smutsigt.
          </note>
          <note>
            Precis den typen av värderingar genomsyrar faktiskt synen på
            manliga och kvinnliga arbeten.
          </note>
          <note>
            Det ger upphov till kollekiv diskriminering.
          </note>
          <note type="speaker">
            Anf. 38 ISA HALVARSSON (fp) replik:
          </note>
          <note>
            Herr talman! Jag sympatiserar också med att man bejakar den mjukare
            mansrollen, får ett bättre samarbete och en vänligare atmosfär
            mellan kvinnor och män. Vårt parti tar skarpt avstånd från det
            våld som finns i samhället, våldet mot kvinnor, och försöker på
            olika sätt ge bidrag och stöd till kvinnojourer o.d.
          </note>
          <note>
            För min del menar jag att mycket av det videovåld och den pornografi
            som finns i samhället är vidrigt och uppmanar till våld.
          </note>
          <note>
            Det är en missuppfattning att tro att vi från
          </note>
          <note>
            Folkpartiet på något vis skulle vara för en fullständigt fri
            marknadsekonomi. Det är vi inte. Vi är för en socialt styrd ramhushållning,
            där ekonomin har ordentliga ramar.
          </note>
          <note>
            Det är intressant att Vänsterpartiet nu vill att jämställdhetslagen
            ytterligare skall skärpas, eftersom man från början ansåg att
            lagen var helt värdelös. Man motsatte sig ju införandet av en
            jämställdhetslag. Vi i Folkpartiet har sedan tidigare verkligen
            velat skärpa lagen på många olika sätt, men lagen har gällt litet
            för kort tid. Det är inte rimligt att införa en ny jämställdhetslag
            varje år.
          </note>
          <note>
            Det är viktigt att man verkligen använder sig av den lag som
            finns när man skall uppfylla olika mål. Det gäller att bruka lagen.
            Jag hoppas att både olika fackförbund och JämO skall använda sig
            av den.
          </note>
          <note type="speaker">
            Anf. 39 HANS ANDERSSON (v) replik:
          </note>
          <note>
            Herr talman! Jag är övertygad om att Isa
          </note>
          <note>
            Halvarsson delar min vrede över det som man kan se i massmedia,
            i reklam och på video. Det är sådant som stimulerar våldet. Jag
            har sett exempel på att Folkpartiet ibland försöker att snärja
            marknaden genom vissa sociala hänsyn. Men det räcker inte, vare
            sig i Sverige eller utomlands, och det är det som är problemet.
            Det är därför den folpartistiska kluvenheten uppkommer. Som en
            grunläggande aspekt i samhället måste man tillämpa solidaritetsprincipen.
            Sedan skall marknadsmekanismerna sättas in för att effektivitet
            och ekonomisk rationalitet skall kunna uppnås.
          </note>
          <note>
            Det anser också jag.
          </note>
          <note>
            När det gäller lagstiftningen fanns det i ett tidigare skede
            ett flertal motioner, bl.a. från Folkpartiet, om att skärpa och
            förbättra lagen, dock inte nu.
          </note>
          <note>
            Man skall inte ha tandlösa lagar, vilket kan förklara en del
            av Vänsterpartiets tveksamhet. Man skall ha lagar som kan användas
            och som betyder någonting för att målsättningarna skall kunna
            uppfyllas. När det gäller att uppfylla målsättningarna för jämställdhet
            har inte lagen tjänat sitt syfte på ett tillräckligt bra sätt.
            Det har den inte heller gjort i fråga om JämO:s sätt att operera.
            Det beror på att lagen inte har ett tillräckligt stort tillämpningsområde.
            Det finns inte tillräckliga sanktionsmöjligheter. Dessutom är
            inte lagen tillräckligt påbjudande i förhållande till möjligheterna
            att genomföra positiva förändringar.
          </note>
          <note>
            Det här handlar väldigt mycket om människosyn och ideologi. Den
            politiska viljan att göra någonting är det nog många politiker
            i denna kammare som har. Men när man skall göra någonting för
            att förbättra jämställdheten, klampar man in på sådana tunga viktiga
            principiella områden som bl.a. ekonomi, social välfärd, ekonomisk
            fördelning mellan avtalsparter och skattesystemet. Det är då som
            borgerligheten på långa vägar inte räcker till. Det gjorde inte
            heller socialdemokratin tidigare -- det är jag den förste att
            medge och stryka under. Men nu talar vi om i dag och om politiken
            framöver. Då gäller det att ta ställning i tunga frågor och se
            på vilka konsekvenser jämställdhetspolitiken har för kvinnornas
            situation.
          </note>
          <note>
            Jag hoppas att alla de nätverk som har bildats av kvinnor kommer
            att bevaka dessa frågor och avslöja vad den borgerliga politiken
            i verkligheten innebär.
          </note>
          <note type="speaker">
            Anf. 40 ISA HALVARSSON (fp) replik:
          </note>
          <note>
            Herr talman! Det finns kvinnliga nätverk, inte bara på den socialistiska
            sidan utan även på den borgerliga sidan. Jag tillhör själv två
            nätverk. Dessa kvinnor tycker att just Folkpartiet liberalerna
            är det parti som bäst och intensivast driver jämställdhetsfrågor,
            och det tänker vi fortsätta med.
          </note>
          <note>
            Hans Andersson talade om den internationella solidariteten och
            jämställdhetsfrågor. Jag kom då att tänka på en nyligen gjord
            utskottsresa till
          </note>
          <note>
            Portugal och Spanien. Kvinnorna i Portugal uttalade att EG:s
            jämställdhetslagstiftning hade betytt väldigt mycket för dem,
            inte bara ekonomiskt utan också att de fick vara med i gemenskapen
            i Europa. De kunde utbyta tankar och få del av andra länders erfarenheter.
            Dessa kvinnor såg det som mycket angeläget att Sverige skulle
            bli medlem i EG. Då kunde vi hjälpa till i arbetet för jämställdheten,
            såväl i Sverige som i
          </note>
          <note>
            Europa och i världen som helhet. Om det finns förtryckta kvinnor
            i Sverige, finns det desto fler förtryckta kvinnor ute i världen.
          </note>
          <note>
            Andre vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 41 MARIANNE ANDERSSON (c):
          </note>
          <note>
            Herr talman! Jag är Centerkvinna. Jag tillhör
          </note>
          <note>
            Sveriges största politiska kvinnoorganisation.
          </note>
          <note>
            Centerkvinnorna har i snart 60 år under olika deviser arbetat
            för bättre villkor för kvinnor. Under många år var mottot: ''Delat
            ansvar, lika villkor''.
          </note>
          <note>
            Detta gäller självfallet fortfarande, både i arbetslivet och
            i hemmet. Jag vill inte påstå att vi har nått ända fram, för då
            skulle det inte behövas debatter av den här typen. Men vi har
            ändå åstadkommit en hel del.
          </note>
          <note>
            Som så många tidigare har sagt här i dag är inte jämställdhet
            något som vi arbetar för från rent kvinnoegoistisk synpunkt. Nej,
            det viktigaste i jämställdhetsarbetet är målet om ett samhälle
            med fria, starka, självständiga män och kvinnor, som lever sida
            vid sida och ger varandra samma möjligheter och skyldigheter och
            som har förståelse för varandras olikheter -- olikheter i erfarenheter,
            kunskaper, språk och värderingar. Dessa olikheter borde inte vara
            en belastning för någon, utan i stället en tillgång för alla.
            Det är just olikheterna som ger mångfalden, som gör att vi kompletterar
            varandera, som gör livet spännande och som ger ett rikare arbetsliv
            och privatliv.
          </note>
          <note>
            Trots de framgångar som har vunnits är det långt kvar innan vi
            når målet, om vi någonsin gör det.
          </note>
          <note>
            Ibland undrar man faktiskt. Eftersom männen under så lång tid
            har haft och har de ledande positionerna inom alla sektorer i
            samhället, har det varit naturligt att betrakta mannen som norm
            och kvinnan som den som avviker. Så är det i långa stycken fortfarande
            -- även vi kvinnor hemfaller många gånger åt detta betraktelsesätt.
            Att bli betraktad som den som avviker och är udda är inte någon
            bra grund för jämställdhet. Där måste en förändring ske. Det är
            en fråga om träget arbete med information, utbildning och attitydförändringar.
            Visserligen sker det vissa förändringar, men vi tycker förstås
            att det går alltför långsamt.
          </note>
          <note>
            Barbro Dahlbom-Hall har i boken ''Lära män leda kvinnor'' på
            ett mycket tydligt sätt visat hur det fungerar ute i arbetslivet,
            hur både kvinnor och män agerar med den här bilden för ögonen
            och vilka hinder som därvid uppstår. Vi är många som har läst
            den boken och känt igen oss själva och andra i den.
          </note>
          <note>
            Barbro Dahlbom-Hall skriver mycket om kvinnor i chefsposition
            och som håller på att göra karriär. Till skillnad från Berit Andnor
            tror jag att det är mycket viktigt att arbeta för jämställdhet
            också för dessa kvinnor. Man behöver aldrig glömma de långavlönade
            för det. Det är bra för alla kvinnor att ha förebilder och att
            det finns kvinnor över allt i hela samhället, inte minst när det
            gäller diskussioner om lönenivåer. Det ger råg i ryggen för alla
            kvinnor.
          </note>
          <note>
            I det här betänkandet behandlas en rad motioner om kvinnors möjligheter
            på arbetsmarknaden, möjligheterna att starta egna företag, löneskillnaderna
            mellan kvinnor och män, kvinnors arbetsmiljö och hälsa, kvinnors
            inflytande, internationella frågor, jämställdhetslagen m.m. Jag
            skall bara beröra några av dessa frågor.
          </note>
          <note>
            Den nya jämställdhetslagen innebär en förbättring jämfört med
            tidigare, men vi i Centern och flera andra framförde en hel del
            kritik när den infördes.
          </note>
          <note>
            Vi ville bl.a. se en utvidgning till fler områden och då särskilt
            till utbildningsområdet. Nu är det JämO
          </note>
          <note>
            som har uppgiften att ge råd och information inom hela utbildningsväsendet.
            Detsamma gäller för kollektivavtalen. Vi anser att endast kollektivavtal
            som lägst motsvarar lagens krav skall godtas.
          </note>
          <note>
            Även JämOs tillsynsmöjlighet beträffande områden där kollektivavtal
            finns borde utvidgas.
          </note>
          <note>
            Vi har uppmärksammat detta i motioner även nu.
          </note>
          <note>
            Men eftersom lagen är så ny och inte hunnit fungera särskilt
            länge, finner vi att det är viktigt att noga följa utvecklingen
            och att se hur parterna på arbetsmarknaden hanterar de här frågorna
            och driver jämställdhetsarbetet innan ytterligare förändringar
            görs.
          </note>
          <note>
            Karin Starrin och Ingbritt Irhammar tar i en stor motion om jämställdhet
            upp de här frågorna och mycket annat också. Jag vill särskilt
            nämna det krav på förbud mot sexuella trakasserier som man vill
            föra in i jämställdhetslagen. Dessa problem tas ju upp i 6 §,
            jämställdhetslagen. Men eftersom både civilrättslig och straffrättslig
            lagstiftning innehåller bestämmelser och regler som kan användas
            mot sådana här trakasserier, pekar utskottet på att det kan uppstå
            problem med förbud och skadeståndssanktioner på flera håll i lagstiftningen.
          </note>
          <note>
            Det argumentet har vi godtagit. Den här frågan är alltså oerhört
            viktig. Sexuella trakasserier måste med all kraft fördömas, motarbetas
            och stoppas.
          </note>
          <note>
            Lika lön för likvärdigt arbete är en fråga som har diskuterats
            mycket. Det är en av de viktigaste frågorna inför framtiden.
          </note>
          <note>
            Berit Andnor beskrev här tidigare att löneskillnaderna har ökat
            sedan 1985 och skyllde detta på den nuvarande regeringen. Det
            har jag litet svårt att förstå. Såvitt jag vet var det
          </note>
          <note>
            Socialdemokraterna som huvudsakligen hade makten då. Arbetsmarknadens
            parter har inte lyckats, eller också har de inte haft tillräcklig
            vilja, att utjämna skillnaderna. Det är bara så.
          </note>
          <note>
            Den översyn av orsakerna till löneskillnaderna som nu pågår kommer
            att utgöra en bra utgångspunkt för det fortsatta arbetet med att
            utjämna löneskillnaderna mellan kvinnor och män. Det arbetet måste
            bedrivas med kraft.
          </note>
          <note>
            Herr talman! Slutligen vill jag säga att vår uppgift utöver det
            som vi i riksdagen kan besluta är att i debatter, i media samt
            vid kontakter med allmänhet, företagare och organisationer ständigt
            ta upp de här frågorna, föra debatten och vara förebilder. Vi
            skall peka på orättvisor och missförhållanden, sätta fingret på
            ömma punkter.
          </note>
          <note>
            Jag undrar t.ex. hur bankernas situation hade varit i dag om
            fler kvinnor hade haft ledande positioner i den värsta spekulationsyran.
          </note>
          <note>
            Vi måste föra den här debatten, men inte i ett klagandeperspektiv
            -- dvs. att kvinnor drabbas av det ena eller det andra. I stället
            måste vi ur en positiv synvinkel visa på vad kvinnor har att tillföra,
            visa på att alla tjänar på jämställdhet. Vi måste hjälpa kvinnor
            till självförtroende, så att de vågar ta för sig och ställa krav
            på löner, inflytande och avancemang i arbetet. Vi måste göra detta
            på ett positivt, självklart sätt som tilltalar unga kvinnor och
            män. Ingen vill egentligen ständigt höra hur dåligt man har det.
            Då minskar ju självförtroendet ännu mera. Därför är det sätt på
            vilket debatten förs oerhört viktigt. Det måste vara en självklarhet
            för oss alla som nu finns här i kammaren -- ja, för alla riksdagsledamöter,
            både män och kvinnor -- att med kraft arbeta för det här.
          </note>
          <note type="speaker">
            Anf. 42 BERIT ANDNOR (s) replik:
          </note>
          <note>
            Herr talman! Jag tänker kommentera några av de saker som Marianne
            Andersson tog upp i sitt anförande.
          </note>
          <note>
            Hon nämnde inledningsvis att vi kvinnor inte skall uppleva att
            vi är udda och avvikande. I och med det
          </note>
          <note>
            ''konserveras'' bilden av att vi skall behandlas annorlunda,
            och det kan stämma till viss del.
          </note>
          <note>
            Men det är också oerhört viktigt att se till att samhället förändras
            i förhållande till de förutsättningar som gäller för kvinnor.
            Jag tänker på kvinnors arbetsmiljö. I dag tvingas ju hundratusentals
            kvinnor att anpassa sig efter en manlig miljö, som absolut inte
            är anpassad efter kvinnors förutsättningar vare sig fysiskt eller
            psykiskt.
          </note>
          <note>
            Talet om att vara udda och avvikande kan således tolkas litet
            olika. Jag tror att det är oerhört viktigt att vi också ser att
            den manliga normen varit det som så att säga har legat till grund
            för utformandet av samhället totalt sett och inom många olika
            områden. Jag tycker alltså att den manliga normen inte skall vara
            vägledande inom alla områden.
          </note>
          <note>
            Vidare säger Marianne Andersson att jag skulle ha något emot
            detta med att stötta kvinnliga chefer och att se till att de får
            en vettig utveckling i sina arbeten. Jag är absolut inte emot
            någonting sådant.
          </note>
          <note>
            Däremot har jag vänt mig emot det sätt varpå många borgerliga
            kvinnliga politiker för jämställdhetskampen. Man koncentrerar
            sig ju på de bäst ställda kvinnornas område.
          </note>
          <note>
            Jag tycker inte att jämställdheten skall begränsas till vissa
            områden. Detta får inte ske på bekostnad av jämställdhet för alla
            kvinnor och alla män.
          </note>
          <note>
            Inom den kommunala sektorn finns många av de traditionella kvinnojobben.
            Skall skillnaderna mellan mäns och kvinnors löner minska, måste
            lönerna för dessa jobb relativt sett öka mer än vad som gäller
            för andra jobb. Jag vill fråga Marianne
          </note>
          <note>
            Andersson om hon tror att kommunernas och landstingens möjligheter
            i detta sammanhang ökar eller minskar när staten drar in miljardbelopp
            från den kommunala sektorn. Det här är ett väldigt fint exempel
            på jämställdhetsinsatser som faktiskt borde kunna göras sett till
            hela samhället och inte bara till de kvinnliga cheferna.
          </note>
          <note>
            Jag skyllde inte de ökade löneskillnaderna på den nuvarande regeringen.
            Så enkelt är det inte. I mitt anförande och i mina tidigare repliker
            har jag bara visat på att de ökade löneskillnaderna beror på att
            vi gick ifrån den solidariska lönepolitiken 1985, att det har
            skett en marknadsorientering av lönesättningen. Kvinnorna har
            förlorat på detta.
          </note>
          <note type="speaker">
            Anf. 43 MARIANNE ANDERSSON (c)
          </note>
          <note>
            replik:
          </note>
          <note>
            Herr talman! Jag talade om det manliga som norm, och jag tror
            att vi har precis samma uppfattning.
          </note>
          <note>
            Naturligtvis vill också jag förändra den bilden.
          </note>
          <note>
            Berit Andnor missuppfattade mig nog.
          </note>
          <note>
            Jag anser att både manligt och kvinnligt måste vara normgivande.
            Ett kön får inte vara normgivande i samhället. Kvinnor och män
            är olika, och de skillnaderna måste beaktas på olika sätt.
          </note>
          <note>
            Vi centerkvinnor jobbar inte till förmån för kvinnliga chefer
            på det sätt som Berit Andnor kanske tror att vi gör. Vi har alltid
            kämpat för kvinnor i vården, kvinnor i de traditionella kvinnoyrkena
            och kvinnor med de sämsta arbetsmiljöerna och försökt att åstadkomma
            bättre villkor för dessa kvinnor.
          </note>
          <note>
            Vad jag menar är att det är viktigt att kvinnor finns inom alla
            områden av samhällslivet. Det handlar också om att de kvinnor
            som så att säga utför jobben nere på golvet har de här andra kvinnorna
            som förebilder för att se att det går att komma vidare. Det är
            självfallet oerhört viktigt att vi arbetar för båda grupperna.
          </note>
          <note>
            Det är att göra det väldigt lätt för sig när man säger att om
            staten inte drog in pengar från kommunerna, skulle kvinnorna inom
            vården t.ex. kunna få bättre betalt. Frågan är bara: Var skall
            pengarna tas i dag?
          </note>
          <note>
            Vi arbetar för större valfrihet, för kvinnors möjligheter att
            starta företag t.ex. inom områden som tidigare präglats av traditionella
            kvinnoyrken.
          </note>
          <note>
            Man skall inte vara inlåst av monopol, utan det skall också finnas
            andra möjligheter. Vi kan inte i dag säga att de här pengarna
            skall satsas på högre löner för kvinnorna -- vilket i och för
            sig sker i förhandlingar -- och sedan får våra barn i framtiden
            betala. Men då kanske det inte är möjligt att betala några löner
            alls, i varje fall inte i samma utsträckning.
          </note>
          <note>
            Ja, det är ett faktum att det blivit ökade löneskillnader. Man
            kan diskutera orsaken härtill.
          </note>
          <note>
            Jag tror att orsaken till att kvinnorna hittills inte har klarat
            den individulla lönepolitiken är just den inlåsning som har varit.
            Man har aldrig förhandlat.
          </note>
          <note>
            Man har aldrig haft tillräckligt självförtroende för att kunna
            ställa krav. Man har inte haft kraft att verkligen gå samman.
            I ett jämställt samhälle, och ett sådant måste vi kämpa för, får
            också kvinnorna större möjligheter att klara den här saken.
          </note>
          <note type="speaker">
            Anf. 44 BERIT ANDNOR (s) replik:
          </note>
          <note>
            Herr talman! Marianne Andersson, den solidariska lönepolitiken
            handlar ju egentligen om att gå samman och att se till att de
            som har de lägsta lönerna i samhället får de största löneökningarna.
          </note>
          <note>
            Jag säger att det är oerhört viktigt att vi även fortsättningsvis
            kan föra en framgångsrik politik på detta område. Det är detta
            som det handlar om. Jag vänder mig mot den individuella lönesättningen.
          </note>
          <note>
            All erfarenhet visar att det är kvinnorna som förlorar på individuell
            lönesättning. Detta kan man läsa innantill om. SKTF har gjort
            en rapport som alldeles nyligen publicerades och som tydligt visar
            att det är kvinnorna som har förlorat på individuell lönesättning.
            Därför måste vi fortsättningsvis föra en solidarisk lönepolitik,
            om vi inte skall få ännu större löneskillnader mellan kvinnor
            och män.
          </note>
          <note>
            Marianne Andersson sade att kvinnorna har varit inlåsta i den
            kommunala sektorn och att det är därför som det är så bedrövligt
            när det gäller löneskillnaderna. Jag måste ställa en fråga till
          </note>
          <note>
            Marianne Andersson när det gäller att privatisera och att starta
            eget företag. Blir det fler jobb för kvinnorna bara därför att
            det är fler arbetsgivare?
          </note>
          <note>
            Ni säger ju att denna verksamhet skall drivas mycket effektivare.
            Det måste ju innebära att det blir färre jobb. Vad är det som
            säger att lönerna stiger vid en privatisering eller, kanske mer
            korrekt, om man lägger ut något på entreprenad?
          </note>
          <note>
            Vad är det som styrker detta antagande, Marianne
          </note>
          <note>
            Andersson? Har Marianne Andersson något som visar att det är
            på det sättet? Tjänar t.ex. privata lokalvårdare mer än de kommunala?
          </note>
          <note>
            Jag är helt övertygad om att detta handlar om mer tro än vetande
            från den borgerliga majoritetens sida. Man tror på den fria marknaden
            och tror att det skall bli på ett visst sätt. All erfarenhet visar
            att det inte är på det sättet. Kvinnorna är de stora förlorarna
            i det som nu håller på att hända inom den offentliga sektorn.
          </note>
          <note>
            Slutligen vill jag bara rätta till något som sades tidigare,
            och jag tror att det är viktigt för protokollet att jag gör det.
            Charlotte Cederschiöld påstod att löneskillnadsutredningen...
          </note>
          <note type="speaker">
            Anf. 45 ANDRE VICE TALMANNEN:
          </note>
          <note>
            Repliken gäller Marianne Andersson och inte någon annan.
          </note>
          <note type="speaker">
            Anf. 46 BERIT ANDNOR (s) replik:
          </note>
          <note>
            Herr talman! Det som jag vill säga har oerhört stor betydelse
            för hela debatten. Påståendet att den löneskillnadsutredning som
            vi diskuterar ganska mycket skulle ha tillsatts av den borgerliga
            regeringen är icke sant. Den tillsattes av den socialdemokratiska
            regeringen.
          </note>
          <note type="speaker">
            Anf. 47 MARIANNE ANDERSSON (c)
          </note>
          <note>
            replik:
          </note>
          <note>
            Herr talman! Jag tror faktiskt att kvinnorna har större förutsättningar
            att förändra sitt löneläge om de inte omfattas av ett monopol.
            Jag tror därför inte -- det har vi i Centern aldrig trott -- att
            all kommunal verksamhet skall bli privatiserad. Den debatten kanske
            vi kan lämna därhän.
          </note>
          <note>
            Jag tror emellertid att det har betydelse att det finns valfrihet,
            i alla fall när tiderna är litet bättre än de är i dag. Att i
            dag stå här och diskutera lönehöjningar är egentligen ganska absurt
            när vi vet att löneutrymmet över huvud taget är oerhört litet.
          </note>
          <note>
            Därför inser vi nog alla att möjlighterna att utjämna löneskillnaderna
            just i dag är små. Det är tråkigt att erkänna att det är på det
            sättet. Men jag tror inte att det finns någon här som kan hävda
            att vi kan åstadkomma en ordentlig utjämning just i nuvarande
            besvärliga situation. Nu gäller det att slå vakt om jobben. Vi
            löser därför inte dessa problem nu. Men i ett normalt arbetsmarknadsläge
            är jag alldeles övertygad om att valfrihet, att det finns fler
            arbetsgivare att välja mellan, också leder till ett bättre löneläge.
          </note>
          <note>
            Andre vice talmannen anmälde att Berit Andnor anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 48 HANS ANDERSSON (v) replik:
          </note>
          <note>
            Herr talman! Jag vill göra några kommentarer. Jag tror också
            att det är mycket viktigt med kvinnliga förebilder. Men som Berit
            Andnor säger får man inte fokusera på de kvinnor som har kommit
            litet bättre ut i vårt samhälle och som kanske t.o.m. kan anses
            vara socialt privilegierade. Vi måste förstå både att det handlar
            om frågor om klass, om socialt skick, om rättvisa och om kön.
            Det tror jag att vi i vårt parti har lärt oss, men det har tagit
            sin tid för oss, det skall jag erkänna.
          </note>
          <note>
            Vi har väckt en del motioner som stämmer överens med vad Marianne
            Andersson omnämnde som krav även från Centern, att man skulle
            utvidga mot utbildningsområdet, att man skulle titta på dispositiviteten,
            en kollektivavtalslag, att man skulle införa förbud mot sexuella
            trakasserier, osv.
          </note>
          <note>
            Vi har tagit initiativ till att JämO skulle vara mer aktiv när
            det gäller arbetsvärderingen för att att man skulle få till stånd
            en rimligare värdering av arbetsinsatser.
          </note>
          <note>
            Min fråga är varför Centern ändå går ifrån sina synpunkter på
            detta område.
          </note>
          <note>
            Jag tycker återigen att man måste ha det riktigt stora frågorna
            klara för sig. Låglönegrupperna har missgynnats i förhållande
            till höglönegrupperna under de senare åren. Och den borgerliga
            sidan har starkt drivit på den utvecklingen. Skatterna har sänkts
            för de rika. Marginalskattereformerna har varit legio under senare
            år. Vi kommer att ha en minskad offentlig sektor, minskad service,
            som kvinnor är beroende av, och minskad sysselsättning för kvinnor.
            Det kommer att bli en ökad marknadsanpassning. Åtminstone på lokalplanet
            är det ganska vanligt att jag möter centerkvinnor som är djupt
            bekymrade över denna utveckling --
          </note>
          <note>
            ökade klyftor och ökad orättvisa.
          </note>
          <note>
            Frågan är vad som händer när det gäller EG-frågan.
          </note>
          <note>
            Visst är portugisiska kvinnor glada över den draghjälp som de
            kan få från tyskor och holländskor. Men svenskor är ett stort
            föredöme för många länder inom EG.
          </note>
          <note>
            Marianne Andersson nämnde något om debattens karaktär. Jag tror
            också att detta är viktigt. Jag tror att det måste finnas optimism
            och litet självförtroende. Men då kan man inte heller säga att
            det nu inte finns något att göra på lönesidan, att klyftorna nu
            har ökat, att man nu har satsat på de rika, att man nu inte kan
            göra något för de fattiga och att man nu inte vågar ge bättre
            instrument för kvinnorna när de kräver mer av rättvisa. Det är
            precis detta som vi går emot när det gäller utskottets uttalande
            i betänkandet. Vi vill visa större optimism. Vi vill vara ärligare
            mot alla de kvinnor som i dag är djupt missnöjda med sakernas
            tillstånd. Därför hade vi andra förslag med anledning av detta
            betänkande.
          </note>
          <note type="speaker">
            Anf. 49 MARIANNE ANDERSSON (c)
          </note>
          <note>
            replik:
          </note>
          <note>
            Herr talman! Att kvinnor är oroliga ute i samhället i dag, är
            jag också mycket medveten om. Vi i
          </note>
          <note>
            Centern har alltid arbetat för rättvis fördelning.
          </note>
          <note>
            Men om man skall kunna fördela något, måste man också ha något
            att fördela. Det viktiga är då att man har en ekonomi som ger
            tillväxt och som gör att det finns något att fördela.
          </note>
          <note>
            Jag skall också anknyta till det som Isa Halvarsson sade tidigare
            om vårt besök i Spanien. Den sittande socialdemokratiska regeringen
            där driver, och har under många år drivit, frågorna om att man
            måste se till att ha en bra ekonomi för att ha något att fördela.
            Det är bara på det sättet, och det måste man inse.
          </note>
          <note>
            Självfallet anser jag att det lilla löneutrymme som finns, men
            det är litet, skall användas just till kvinnorna. Det är arbetsmarknadens
            parters ansvar att se till att det blir på det sättet.
          </note>
          <note>
            Jag ställde några frågor om jämställdhetslagen. Jag trodde att
            jag hade förklarat vad vi tycker. Men lagen är ny, den har just
            införts, och jag tror faktiskt inte att det är särskilt gagnrikt
            att ändra lagar varje år utan att man bör se hur den kommer att
            fungera först. Men vi kommer att mycket noga följa dessa frågor,
            eftersom vi anser att de är angelägna.
          </note>
          <note>
            Hans Andersson sade något om att vi inte bara skall fokusera
            på kvinnor i chefsposition. Det håller jag med om. Det vill jag
            inte, och det gör vi inte heller.
          </note>
          <note>
            Men det är viktigt att ta med dem också. Men det är de stora
            grupperna med kvinnor som det är oerhört viktigt att arbeta för.
            Det är viktigt att ge dem självförtroende och visa dem att det
            faktiskt går att göra något mer också. Det är viktigt att ge dem
            självförtroende, så att de vågar kräva inflytande i arbetet. Det
            måste vara en dialog för att det skall fungera. Jag tror att kvinnors
            självförtroende är något som är oerhört viktigt att arbeta för
            på olika sätt. Det måste börja i förskolan och i familjen och
            fortsätta hela vägen genom skolan för att det sedan skall kunna
            fungera ute i arbetslivet. Det är den stora uppgiften.
          </note>
          <note type="speaker">
            Anf. 50 HANS ANDERSSON (v) replik:
          </note>
          <note>
            Herr talman! Det är sant att vi måste ha något att fördela. Vi
            måste producera och vi måste sätta folk i arbete. Vi måste få
            en tillväxt. Sedan kan vi fördela. Så har det alltid varit och
            så är det i dag.
          </note>
          <note>
            Det är för mig otroligt egendomligt hur man har omfördelat nu
            under flera år. Man har fördelat pengar till dem som har mest.
            Det slår mig att den regering där centerpartiet ingår, innan marknadens
            räntechocker satte stopp för ytterligare åtgärder, just i detta
            läge med svår arbetslöshet, dålig produktion i industrin och en
            svag offentlig sektor ville sänka skatterna för de mest förmögna,
            ta bort förmögenhetsskatten och dela ut de pengar som fanns kvar
            i löntagarfonderna till extra sparstimulans för dem som redan
            hade historiens högsta realränta. Det är den absoluta motsatsen
            till en rimlig fördelningspolitik. Det skulle inte gagna kvinnorna.
            Jag förmodar att Marianne Andersson egentligen inte alls tycker
            om en sådan fördelning.
          </note>
          <note>
            Därför säger jag att de stora frågorna om ekonomi, social rättvisa,
            offentlig sektor och välfärdssystem är de stora frågor som kommer
            att avgöra grunden för kvinnornas jämställdhet. Därför hänger
            jämställdhet och jämlikhet ihop. Därför förstår jag att Marianne
            Andersson har utomordentliga bekymmer med tanke på hur både medlemskåren
            och väljarbasen inom Centern resonerar när det gäller denna typ
            av frågor -- åtminstone ute i landet enligt vad jag känner till.
          </note>
          <note>
            När det slutligen gäller självförtroende och optimism håller
            jag med Marianne Andersson. Det är väldigt viktigt att få in komponenten
            självförtroende hos kvinnorna. Men då måste de få stöd. De måste
            få ett bättre stöd från lagstiftningen och från den politiska
            viljan här i riksdagen och på andra håll. De kan inte lämnas över.
            Kvinnorna är underordnade i Sverige på marknaden och kommer att
            förlora slaget i avtalsrörelsen, när de möter mycket starka arbetsgivarparter
            som vill göra helt andra saker: öka klyftorna och förändra tyngdpunkten
            i marknadsmekanismerna. Därför måste kvinnorna få politiska signaler
            som ger dem optimism och självförtroende och inte leder till det
            dubbla budskap som mycket av utskottets text innehåller.
          </note>
          <note>
            Det är viktigt med jämställdhet. Jovisst, men rollerna måste
            förändras. Var god dröj -- nu är tiden inte inne. Vi får väl se
            i den högkonjunktur som kanske kommer någon gång. Men då är det
            marknadskrafterna som enligt den nya regimen skall råda. Det kommer
            återigen att verka mot kvinnornas intressen.
          </note>
          <note type="speaker">
            Anf. 51 MARIANNE ANDERSSON (c)
          </note>
          <note>
            replik:
          </note>
          <note>
            När Hans Andersson inte tror på kvinnornas förmåga att klara
            sig i framtiden, hänger han sig åt den typ av pessimism som han
            själv inte tycker om.
          </note>
          <note>
            Vi tror faktiskt på kvinnornas förmåga. Men det gäller att arbeta
            för den.
          </note>
          <note>
            När det gäller skatterna och regeringens skattesänkningar vill
            jag framhålla att de skatter som sänks är de som är skadliga för
            företagsamheten och tillväxten. Om man inte kan åstadkomma bättre
            förutsättningar för företagandet -- det gäller även kvinnorna;
            vi vill uppmuntra kvinnliga företagare -- finns ingenting att
            fördela. Jag ser ingen motsättning i detta. Målet har varit att
            sänka de skadliga och tillväxthämmande skatterna.
          </note>
          <note>
            Andre vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 52 MARGARETA VIKLUND (kds):
          </note>
          <note>
            Herr talman! Jag tycker att det är bra att det finns en jämställdhetslag
            i vårt land. Men jag tycker också att det är sorgligt att det
            måste finnas en sådan lag, dvs. att vi måste ha en lag som siktar
            till att förbättra främst kvinnans ställning i arbetslivet.
          </note>
          <note>
            Vi som på många sätt anser oss ha hunnit en bra bit på humanismens,
            solidaritetens och jämställdhetens väg borde väl egentligen ha
            kommit så pass långt att en sådan lag var onödig.
          </note>
          <note>
            Behovet av den lagen, som jag ändå inte ifrågasätter, visar att
            vi i vårt land trots alla goda föresatser inte behandlar alla
            människor lika.
          </note>
          <note>
            Lagen är på många sätt en signal till andra länder om situationen
            i vårt land. Men jag hoppas att den också visar på att vi i Sverige
            tar jämställdhetsfrågorna på allvar.
          </note>
          <note>
            I lagen talas det om att arbetsgivare och arbetstagare skall
            samverka för att uppnå jämställdhet i arbetslivet. Lagen talar
            om att könsdiskriminering är otillåten. Trakasserier på grund
            av att arbetstagaren har avvisat arbetsgivarens sexuella närmanden
            eller anmält arbetsgivaren för könsdiskriminering får inte heller
            förekomma.
          </note>
          <note>
            Jag tycker att det är bra att det finns en lag som kan ge framför
            allt kvinnliga arbetstagare rätt att hävda sin integritet och
            sitt människovärde. Det är viktigt.
          </note>
          <note>
            Men jag tycker som sagt att det är sorgligt att det fortfarande
            finns behov av lagen.
          </note>
          <note>
            Det är också bra att det finns en jämställdhetsombudsman, även
            om jag anser att den personen skulle kunna ha mer utvidgade befogenheter
            än att enbart försöka förmå arbetsgivaren att frivilligt följa
            föreskrifterna i jämställdhetslagen och att medverka i strävandena
            att främja jämställdhet i arbetslivet, som det står i lagen.
          </note>
          <note>
            Eftersom jämställdhetsombudsmannen kan komma i kontakt med företeelser
            och brott som kan strida mot efterlevnaden av andra lagar än jämställdhetslagen,
            borde JämO också ha möjlighet att tillämpa andra lagar än enbart
            jämställdhetslagen. Jag menar med andra ord att det nu, även om
            jämställdhetslagen är ganska ny, kan var dags att utvidga JämO:s
            befogenheter.
          </note>
          <note>
            Jämställdhet är inte en fråga bara för och om arbetslivet.
          </note>
          <note>
            Herr talman! Det talas mycket om att den politik som nu förs
            i landet inte skulle stå på kvinnornas sida, ja rent av vara kvinnofientlig.
            Jag anser dock att den nuvarande politiken inte är mer kvinnofientlig
            än den tidigare förda politiken. Jag håller med om att det fortfarande
            är mycket som både behöver och kan göras för att förbättra kvinnornas
            situation på många olika områden. Men jag tycker inte att Vänstern,
            som den själv ofta tycks tro, har varit särskilt progressiv eller
            förutseende på detta område.
          </note>
          <note>
            Den tidigare förda politiken i vårt land har varit mycket bra
            på att få ut kvinnan på arbetsmarknaden och att ändra hennes roll.
            Det har ur många aspekter varit bra. Men politiken har också varit
            bra på att nedvärdera det arbete som utförs i hemmet. Man har
            t.ex. inte gjort något för att få det arbetet ATP-grundande, vilket
            vi kristdemokrater har arbetat för och påpekat under många år.
          </note>
          <note>
            Framför allt Vänsterns av sig själv högt prisade aktiviteter
            för att ändra kvinnorollen och få ut kvinnan i arbetslivet har
            befäst kvinnans uråldriga uppgift och tradition att vårda och
            serva. Den arbetsmarknad socialdemokraterna erbjöd kvinnan var
            nämligen starkt segregerad och blev det ännu mer.
          </note>
          <note>
            Kvinnans traditionella hemarbete, vård och omsorg, fick hon ta
            med sig in i den offentliga sektorn. Dit ville inte männen. De
            placerade kvinnan där för att, som det kan tyckas, få ha näringslivet
            för sig själva, vilket också all statistik visar att de i princip
            fortfarande har. I dag finns således en statusfylld manlig arbetssektor
            och en kvinnlig arbetssektor med lägre status.
          </note>
          <note>
            Indoktrinering och nedvärdering av olika gruppers arbetsinsatser
            har fortsatt. Löneskillnaden mellan kvinnors och mäns arbetsinsatser
            ökar i stället för att minska, trots att de har likartade arbetsuppgifter.
            Det kvinnor utför, framför allt om det de utför är traditionella
            kvinnouppgifter, värderas lägre än mäns insatser.
          </note>
          <note>
            Att i det läget, som många gör, tala om hot mot jämställdheten
            vid ett utökat EG-samarbete kan nästan tolkas som hyckleri. Kvinnans
            status måste höjas i alla sammanhang -- i Sverige, i EG-länderna
            och i u-länderna. Det handlar om ett 100-procentigt människovärde.
          </note>
          <note>
            Vi kristdemokrater anser att principen om att kvinnor liksom
            män skall ha möjligheter att försörja sig själva måste gälla.
            Men kvinnors och mäns beslut om förvärvsfrekvens måste präglas
            av valfrihet, om man nu har möjlighet att välja.
          </note>
          <note>
            Jag anser att kvinnans arbete skall uppvärderas på alla nivåer.
            Mycket av det arbete som kvinnor utför i hemmet i form av bl.a.
            barnomsorg skall avlönas.
          </note>
          <note>
            Därför vill vi kristdemokrater ha vårdlön. Det anser vi är ett
            rättvise- och jämställdhetskrav. Det skulle också kunna få såsom
            konsekvens att arbetet inom vård och omsorg fick en högre status.
            Det är dags att kvinnan och mannen ses som det komplement som
            de är till varandra och att man placerar dem jämsides bredvid
            varandra. Lika lön för lika arbete är ett grundkrav. Det får inte
            vara mer kvalificerat i lönehänseende att stå vid en maskin än
            att hjälpa och vårda människor. Det är fråga om jämställdhet och
            människors lika värde.
          </note>
          <note>
            Herr talman! Jag yrkar bifall till utskottets förslag till yttrande.
          </note>
          <note type="speaker">
            Anf. 53 BERIT ANDNOR (s) replik:
          </note>
          <note>
            Herr talman! Margareta Viklund säger att hon anser att den politik
            som nu förs av den borgerliga regeringen inte är mer kvinnofientlig
            än den som tidigare har förts. Det tycker jag är ett häpnadsväckande
            uttalande av Margareta Viklund.
          </note>
          <note>
            Den borgerliga regering som vi nu har för en ekonomisk politik
            som kommer att innebära att fler kvinnor kommer at bli arbetslösa.
            Den gemensamma sektorn, som har så oerhört stor betydelse för
            kvinnors möjligheter att förvärvsarbeta, är man nu i full färd
            med att försöka rusta ned. Det kallar jag att driva en kvinnofientlig
            politik.
          </note>
          <note>
            Dessutom finns det en rad förslag från den borgerliga regeringen
            som har sin udd riktad direkt mot kvinnors arbete och därmed också
            mot jämställdheten mellan kvinnor och män.
          </note>
          <note>
            Sedan säger Margareta Viklund att vi socialdemokrater har nedvärderat
            kvinnor och kvinnors arbete, att vi har hänvisat dem till den
            gemensamma sektorn. Vad det handlar om är att vi har gjort tidigare
            oavlönat arbete till avlönat arbete. Vi ger kvinnor ersättning
            för det arbete de utför, det arbete som den borgerliga majoriteten
            nu är i full färd med att åter göra oavlönat.
          </note>
          <note>
            Att uppvärdera kvinnoarbetet sade Margareta
          </note>
          <note>
            Viklund var viktigt. Det håller jag med om. Då måste man också
            ta konsekvenserna av det och inte skära ned resurserna för den
            gemensamma sektorn, där de flesta kvinnorna i dag arbetar. Det
            blir mindre pengar till den gemensamma sektorn och mindre pengar
            att avlöna kvinnorna för.
          </note>
          <note>
            Det talas om frihet att välja. Margareta Viklund tar upp frågan
            om vårdlön. Vad är det för frihet och för möjlighet att välja
            för kvinnor? Vi vet ju att de största löneskillnaderna mellan
            män och kvinnor grundläggs i unga år. Det finns statistik som
            visar det. Det beror bl.a. på att kvinnorna tvingas att ta huvudansvaret
            för familj och barn. Tror Margareta
          </note>
          <note>
            Viklund att denna utveckling kommer att öka eller minska om vårdnadsbidrag
            eller vårdnadslön införs?
          </note>
          <note>
            Slutligen kan jag inte låta bli att komma med den kommentaren
            att Kds tydligen har släppt kravet på vårdnadslön. Den slutsatsen
            måste man dra av den krisuppgörelse som vi har kommit överens
            om. Jag funderar naturligtvis på hur Kds kan sitta kvar i regeringen
            i en sådan situation.
          </note>
          <note>
            Anf. 54 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Det var många frågor som Berit
          </note>
          <note>
            Andnor ställde. Jag börjar med den första frågan.
          </note>
          <note>
            Att den politik den här regeringen för inte skulle vara mer kvinnofientlig
            än den tidigare förda politiken tycker jag att man kan hålla med
            om. Om man bara tittar på den representation som finns i den här
            salen i riksdagen, tycker jag inte att den tidigare politiken,
            som bl.a. förts av Berit Andnors parti, har fört in fler kvinnor
            i det här rummet.
          </note>
          <note>
            Att kvinnorna blev hänvisade till den offentliga sektorn när
            de sökte sig ut i arbetslivet är egentligen bakgrunden till den
            situation som vi har i dag, Berit
          </note>
          <note>
            Andnor. Det är därför som kvinnorna i så väldigt stor utsträckning
            finns inom den offentliga sektorn i dag. Den arbetslöshet som
            nu hotar, och som vi redan har, är ju en konsekvens av den tidigare
            förda politiken, att man satte kvinnorna just där. Det tycker
            jag är ganska sorgligt. Vi får betala nu för vad den tidigare
            förda politiken har drivit fram.
          </note>
          <note>
            Vårdlön, ja, visst trodde jag att den frågan skulle komma. Jag
            anser inte att vårdlön på något sätt skulle vara mindre jämställdhetsbefrämjande
            än några andra insatser, tvärtom. Här har vi möjligheter, precis
            som jag framförde tidigare, att sätta ett pris på det arbete som
            utförs i hemmet redan där och få med oss den statusen ut i samhället
            igen, så att vi också kan få det omvårdnadsarbete som Berit Andnor
            talar sig varm för högre prissatt.
          </note>
          <note>
            Det tycker jag är ett rättvisekrav. Det är en vinkel av det hela.
          </note>
          <note>
            Jag vill inte heller tro att de generationer som i dag finns
            i samhället ser på manligt och kvinnligt på samma sätt som vi
            gör, utan mer på helheten. Vad är bäst för oss i det liv och den
            familjesituation som vi har? Här tror jag inte att det handlar
            om man eller kvinna, utan här handlar det om att vi skall hjälpas
            åt med vården av och omsorgen om barnen och familjen. Det är för
            framtiden vi arbetar.
          </note>
          <note>
            Visst var vårdlönen med i krisuppgörelsen. Men den kom inte ur
            politiken för den skull, utan den finns fortfarande kvar som ett
            alternativ att arbeta vidare med. Regeringen har inte avsgat sig
            sitt ansvar för den ännu.
          </note>
          <note type="speaker">
            Anf. 55 BERIT ANDNOR (s) replik:
          </note>
          <note>
            Herr talman! Trots de brister vi kan se när det gäller jämställdhet
            mellan kvinnor och män i det här landet, är det ett faktum att
            Sverige är det land där man har kommit längst med jämställdheten
            mellan kvinnor och män. Vi kan gå igenom område efter område.
            Detta är ingen slump eller någonting som har skett bara av sig
            självt.
          </note>
          <note>
            Det är naturligtvis en medveten politik som ligger bakom att
            den svenska kvinnan har en unikt stark ställning i det svenska
            samhället. Det beror på en medveten socialdemokratisk politik,
            en politik som har fått styra det här landet under en lång tid
            och som ligger till grund för att det ser ut som det gör i dag.
            Det är detta vi måste slå vakt om.
          </note>
          <note>
            Jag ser att den borgerliga majoritet som vi har i denna riksdag
            och som vi har i regeringen nu allvarligt hotar kvinnornas ställning
            och rättigheter, det vi har uppnått. Detta är ett faktum. Hoten
            är många. Förslagen är många, och de kommer, om de får genomföras,
            att slå hårt mot kvinnorna.
          </note>
          <note>
            Beträffande representationen har faktiskt
          </note>
          <note>
            Arbetarpartiet socialdemokraterna ökat sin representation av
            kvinnor i riksdagen. Tyvärr har vi fått in en del nya partier,
            däribland Kds, där det kanske är litet sämre med representationen
            av kvinnor. Det kanske säger något mer om hur det förhåller sig
            inom respektive partier.
          </note>
          <note>
            Sedan kommer jag till priset på kvinnors arbete.
          </note>
          <note>
            Jag frågar Margareta Viklund: Vad är priset på kvinnors arbete?
            Är det 2 500 kronor i månaden eller vad är det? Vad tycker Margareta
            Viklund är en lämplig ersättning för kvinnors arbete?
          </note>
          <note>
            Avslutningsvis vill jag bara säga att den borgerliga regering
            som vi nu har är ett allvarligt hot mot kvinnor och kvinnors ställning
            i det svenska samhället. Vi måste slåss mot detta hot. Tyvärr
            har vi kvinnor även i denna riksdag som inte är beredda att ställa
            upp i den kampen, som inte är beredda att ställa upp på att kvinnorna
            i landet även fortsättningsvis skall kunna ha ett eget arbete
            och en egen lön, det som är grundbulten för kvinnors frihet och
            för jämställdhet mellan kvinnor och män.
          </note>
          <note>
            Anf. 56 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Jag håller med om att Sverige har kommit mycket
            långt på jämställdhetsområdet, och det är mycket positivt. Jag
            är också mycket angelägen om att jämställdheten skall få finnas
            kvar i vårt land. Men det handlar även om jämställdhet mellan
            invdivider och inte enbart mellan kön.
          </note>
          <note>
            Vad man har glömt i allt sitt jämställdhetsarbete är den part
            som har kommit i kläm, nämligen barnen.
          </note>
          <note>
            Man har förändrat kvinnorollen och tyckt att det varit mycket
            bra -- och jag ställer upp på det ur många olika aspekter -- men
            har samtidigt inte ändrat mansrollen. Ändrar man en roll i ett
            sammanhang påverkas också den andra rollen och även den tredje
            rollen. Den tredje rollen har barnen. De har kommit i kläm i jämställdhetsarbetet.
            Jag kan inte se det på något annat sätt.
          </note>
          <note>
            Sedan till frågan om representationen. Ja visst har andelen kvinnor
            i kammaren minskat jämfört med tidigare, och det beklagar jag
            verkligen. Men
          </note>
          <note>
            Socialdemokraterna har ju suttit här massvis med år -- 40--50
            år, jag kan inte riktigt komma ihåg hur många år det är -- och
            då är det väl ändå mer beklagligt att man inte har kommit längre
            än att man har kunnat fylla åtminstone sin kvot, 50-50.
          </note>
          <note>
            Berit Andnor sade att 2 500 kronor är priset på kvinnoarbetet.
            Nej, det tycker jag inte. Vid de senaste diskussionerna om vårdlön,
            vårdnadsbidrag, eller vad man nu skall kalla det, fanns det många
            olika bollar som man kastade med.
          </note>
          <note>
            Som jag ser det är det inte enbart pengarna det gäller. Det är
            också fråga om ett symboliskt värde och en början på att man nu
            även sätter ett pris på det arbete som utförs i hemmet. Vem är
            det som säger att det är kvinnan som skall utföra det? Där måste
            ni vara mycket fastlåsta.
          </note>
          <note>
            Det handlar om att man har ett gemensamt arbete att utföra. Det
            handlar också om valfrihet, att få använda dessa pengar till vad
            man vill. Vill jag vara hemma är det okej, och då får jag vara
            det. Vill jag använda dessa pengar till barnomsorg, har jag möjlighet
            att göra det. Det kan vara barnomsorg av olika slag. Det handlar
            alltså om en ökad valfrihet och ingenting annat, och det är den
            vi vill ha.
          </note>
          <note>
            Andre vice talmannen anmälde att Berit Andnor anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 57 HANS ANDERSSON (v) replik:
          </note>
          <note>
            Herr talman! Jag trodde ett tag att jag var direkt apostroferad
            eftersom Margareta Viklund anklagade vänstern för en stor del
            av samhällsutvecklingen. Men jag får väl acceptera att också socialdemokratin
            får falla under vår beteckning.
          </note>
          <note>
            Margareta Viklund säger att hon accepterar en självständig kvinnoroll,
            och det tycker jag är mycket glädjande. Det är faktiskt många
            i hennes parti och i rörelsen kring hennes parti som enligt min
            mening har gjort mycket genom decennierna för att bekämpa en frihetlig
            och självständig linje när det gäller kvinnorollen.
          </note>
          <note>
            Det är som Berit Andnor här har sagt: Grunden för kvinnans självständighet
            är hennes oberoende försörjningsmässigt. Grunden är att ha en
            egen ekonomi och kunna fatta egna beslut. Så är det inte på många
            ställen i Europa, och än mindre på andra håll. Kvinnan är ofta
            ett bihang till mannen, ibland nästan bokstavligt, juridiskt,
            socialt och trygghetsmässigt med försäkringar och mycket annat.
          </note>
          <note>
            Vi har kommit mycket långt. Vi har säkerligen kommit längst.
            Men det är långt kvar, vilket jag har försökt att påpeka i mina
            tidigare anföranden.
          </note>
          <note>
            Sedan till lönen för kvinnomödan, vårdlönen. Jag hade samma fråga
            som Berit Andnor. De 2 500
          </note>
          <note>
            kronorna var bara en början -- jag fruktar det -- och det skulle
            bli mer sedan. Det är den verkliga kvinnofällan. Jag tror att
            det skulle vara någonting som drog bort kvinnan från samhällslivet
            och från yrkesarbetet.
          </note>
          <note>
            Vi skall tvärtom förändra våra roller, både kvinnor och män,
            och ta ett gemensamt ansvar. Jag delar
          </note>
          <note>
            Margareta Viklunds oro över att många barn kommer emellan i samhällsutvecklingen
            och familjeutvecklingen efter skilsmässor och annat.
          </note>
          <note>
            Det är mycket obehagligt att se hur många barn drabbas psykiskt
            och socialt när de hamnar emellan. Vi måste satsa mycket mer på
            barnen i vårt samhälle.
          </note>
          <note>
            Jag tror inte att valfriheten blir så stor, eftersom vårdlönen
            inte ger någon försörjningsmöjlighet.
          </note>
          <note>
            Valfrihet är att ha en bred arbetsmarknad och ett bra välfärdssystem
            som ger trygghet till kvinnan, barnen och familjen, och som ger
            ett stöd till ett jämställdhetsarbete för att förändra både mäns
            och kvinnors roller.
          </note>
          <note>
            Jag är rädd att den utveckling som Kds står för både som parti
            och som deltagare i den borgerliga regeringen är vägen som går
            bakåt i tiden, en väg som inte är progressiv och som inte gagnar
            kvinnor, utan tvärtom låser kvinnan vid spisen. Det är vad jag
            är rädd för.
          </note>
          <note>
            Anf. 58 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Det är sorgligt om Hans Andersson har en så negativ
            uppfattning om vad Kds står för och vad vi kristdemokrater vill.
            Efter vad Hans
          </note>
          <note>
            Andersson tror skulle kristdemokraterna vilja bekämpa kvinnans
            självständighet och frigörelse, eller hur man skall uttrycka det,
            men det är helt fel.
          </note>
          <note>
            Vi kristdemokrater talar om alla människors lika värde. Vi talar
            om att människan har ett hundraprocentigt människovärde oavsett
            kön, ras, ideologi eller vad det nu kan vara. Det gäller både
            män och kvinnor. Män och kvinnor skall ha samma möjligheter och
            förutsättningar att ta till vara just sina möjligheter, förutsättningar
            och det man har fått med sig.
          </note>
          <note>
            Det sades att vårdlönen är en kvinnofälla som man inte förstår.
            Jag kan inte förstå varför man ser vårdlönen som en kvinnofälla.
            Jag ser den som ett rättvisekrav. I dag finns det ungefär 200
            000
          </note>
          <note>
            barnfamiljer i vårt land som inte får någonting av statens och
            kommunernas subventioner när det gäller barnomsorgen. Man går
            miste om ca 50 000,
          </note>
          <note>
            60 000 eller kanske 90 000 kronor om året. Är det rättvist? Jag
            kan inte se någon rättvisa i det.
          </note>
          <note>
            Om man då vill se till att dessa människor kan få ett erkännande
            av sin insats, och också ge de andra som ändå klarar av sin barnomsorg
            på annat sätt denna möjlighet att få välja barnomsorgsform för
            sina barn, kan jag inte se det på annat sätt än som ett rättvisekrav
            och en möjlighet även för barnen.
          </note>
          <note>
            Om man följer denna linje, vilket jag innerligt hoppas, kan man
            lyfta fram barnens situation i samhället. Det är, precis som Hans
            Andersson säger, viktigt att vi gör det i dag.
          </note>
          <note type="speaker">
            Anf. 59 HANS ANDERSSON (v) replik:
          </note>
          <note>
            Herr talman! För att ge större valfrihet menar vi att det är
            mycket bättre att välja linjen att utöka föräldraledigheten för
            föräldrarna. Man bör för övrigt också införa kvotering så att
            män stimuleras att ta ett större ansvar, och man bör dessutom
            bygga ut barnomsorgen. Man skall skapa en samhällelig trygghet
            så att alla har rätt till och tar del av välfärden.
          </note>
          <note>
            När det gäller lika värde är vi helt överens. Jag gläder mig
            åt att Margareta Viklund ändå uttrycker sig så tydligt när det
            gäller kvinnornas rättigheter, självständighet och lika värde.
            Att Margareta
          </note>
          <note>
            Viklund menar att den utveckling som givit kvinnan möjlighet
            till självständighet och försörjning har varit en bra utveckling
            tycker jag är bra. Men jag är rädd för, som jag tidigare sade,
            att den utveckling som Kds är med om att administrera inte kommer
            att gagna kvinnan.
          </note>
          <note>
            På samma sätt har jag sympatiserat med uttalanden om världens
            fattiga och vikten av u-hjälp, och jag såg med sorg hur Kds gick
            med på att pruta bort uhjälpen för att klara den svenska räntekrisen.
            På samma sätt menar jag, att om vi skall satsa på barnen, kvinnans
            rättigheter och familjernas trygghet, kan vi inte gå på den enda
            vägens linje, även när den i dag med socialdemokraterna har blivit
            den gemensamma vägens linje. Det är den väg som innebär att man
            skär ner den offentliga sektorn, spar in på välfärdsanordningar
            och tar bort den trygghet som finns för barn, kvinnor och familjer.
            Det är speciellt obehagligt att se när marknaden får ta över punkt
            efter punkt inom massmedia och annat som stimulerar marknadskrafterna
            att skapa moden och som förstör en positiv och trygg utveckling
            för barnen.
          </note>
          <note>
            Jag tror egentligen inte att man gillar detta alls inom Kds-leden.
            Jag tror inte att Margareta
          </note>
          <note>
            Viklund gillar det ur kvinno- eller barnsynpunkt.
          </note>
          <note>
            Men hon får åka med i den bilen när man åker på marknadsvägen.
            Den anses ju vara den enda vägen.
          </note>
          <note>
            Jag beklagar det djupt för barnens och kvinnornas skull.
          </note>
          <note>
            Anf. 60 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Man kan ju gå många olika vägar för att nå ett mål.
            Vårt mål tycks vara gemensamt, nämligen att försöka att få det
            bättre för barnen.
          </note>
          <note>
            Jag tycker att det är positivt.
          </note>
          <note>
            Men jag ställer mig mycket tveksam till att bygga ut barnomsorgen
            i detta läge. Hans Andersson menar väl den kommunala, den offentliga
            barnomsorgen.
          </note>
          <note>
            Den hörde naturligtvis till den tidigare förda politiken här
            i landet. Då ville man ha in alla barn i den, under skenet att
            man ville ta hand om dem.
          </note>
          <note>
            Jag vill inte kritisera barnomsorgen och säga att den på något
            sätt har varit dålig. Den är mycket bra, och vi behöver ha den
            som komplement, men vi behöver också ha alternativ och möjligheter
            att få välja den barnomsorgsform som vi anser vara bra för vår
            familj och för våra barn.
          </note>
          <note>
            Jag tycker att det är litet konstigt att Hans
          </note>
          <note>
            Andersson plockar in u-hjälpen i det här sammanhanget. Om Kds
            inte hade varit med och fört förhandlingarna, kan jag upplysa
            om att uhjälpen hade dragits ner mycket mer än vad som skett i
            dag på förslag av bl.a. Socialdemokraterna.
          </note>
          <note>
            Vi vill ju satsa på trygghet. Vi vill också satsa på familjerna.
            Det är den politik som Kds vill föra.
          </note>
          <note>
            Den politiken går inte på något sätt emot de jämställdhetssträvanden
            som vi har talat om här i dag.
          </note>
          <note>
            Andre vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 61 LAILA STRID-JANSSON (nyd):
          </note>
          <note>
            Herr talman! De övergripande målen i jämställdhetspolitiken som
            formulerades 1988 står fast. De innebär att kvinnor och män skall
            ha samma rättigheter, skyldigheter och möjligheter inom alla väsentliga
            områden i livet.
          </note>
          <note>
            Jämställdheten kan främjas på många olika sätt. En motsats till
            jämställdhet är könsdiskriminering.
          </note>
          <note>
            Men det är inte hela sanningen.
          </note>
          <note>
            Könsdiskriminering kan vara negativ eller positiv.
          </note>
          <note>
            Med positiv könsdiskriminering menar man som regel diskriminering
            som syftar till att öka eller främja jämställdheten mellan män
            och kvinnor.
          </note>
          <note>
            I regeringsformen finns en bestämmelse som lyder:
          </note>
          <note>
            Lag eller annan föreskrift får ej innebära, att någon medborgare
            missgynnas på grund av sitt kön, om ej föreskriften utgör led
            i strävanden att åstadkomma jämställdhet mellan män och kvinnor
            eller avser värnplikt eller motsvarande tjänsteplikt (2 kap. 16§
          </note>
          <note>
            RF).
          </note>
          <note>
            På ett område finns det en särskild lag om jämställdhet, och
            det är i arbetslivet. I lagen, jämställdhetslagen, står det att
            lagen har till ändamål att främja kvinnors och mäns lika rätt
            i fråga om arbete, anställnings- och andra arbetsvillkor samt
            utvecklingsmöjligheter i arbetet, dvs. jämställdhet i arbetslivet.
            Det sägs också att lagen siktar till att förbättra kvinnors villkor
            i arbetslivet.
          </note>
          <note>
            Detta är ju gott och väl. Men hur är det i verkligheten? Kvinnor
            har inte samma rättigheter som män i dagens Sverige. Jag tänker
            beröra ett speciellt område, nämligen mäns sexuella trakasserier
            av kvinnor på arbetsplatsen.
          </note>
          <note>
            Forskning har visat att attityden till sexuella trakasserier,
            vare sig de förekommer på en arbetsplats eller i andra sammanhang,
            är densamma. Våldet mot kvinnor och barn är ett uttryck för det
            kvinnoförakt som finns på alla plan i samhället. Först när det
            erkänns som ett könsförtryck, kan åtgärder sättas in. Så länge
            det förekommer våld mot kvinnor tänker i varje fall jag ta alla
            tillfällen i akt att i denna kammare lyfta fram dessa problem.
            Man kan inte stämpla förövaren som avvikare, socialt utslagen,
            alkoholist eller som offer för en olycklig barndom. Den diskriminering
            av kvinnor som samhället tillåter är grogrunden.
          </note>
          <note>
            Många kvinnor känner sig i dag hotade. Är det jämställdhet att
            inte kunna ta tunnelbanan hem utan risk att bli trakasserad, att
            inte kunna arbeta sent på kvällen utan att ta sig hem via egen
            bil, make eller per telefon beställd taxi, att inte kunna gå sent
            hem från kommunala kommunikationer, att inte kunna gå genom ett
            grönområde, att inte kunna motionera ute utan sällskap eller vakthund,
            att inte kunna öppna fönstren om man bor på nedre botten eller
            att ta till icke legala hjälpmedel för att freda sig?
          </note>
          <note>
            Våldet mot kvinnor har ökat. Var tionde dag dödas en kvinna i
            Sverige.
          </note>
          <note>
            Hur många törs anmäla sexuella trakasserier på arbetsplatsen,
            med risk för att bli förlöjligade och hånade. Detta om något är
            den värsta sortens könsdiskriminering. Måste vi ha kvinnojourer
            även på arbetsplatserna?
          </note>
          <note>
            En bra början är att projektmedel på två miljoner kronor beviljas
            för att förebygga sexuella trakasserier på arbetet. Jag tror att
            man måste börja redan i skolan för att lägga grunden till en nödvändig
            attitydförändring. Ett känt problem är att i brytningen mellan
            nian och gymnasiet skakas grundvalarna för flickorna. Grundskolans
            självsäkra flickor förvandlas till gymnasiets osäkra tjejer. Måste
            vi införa obligatorisk utbildning i självförsvar för flickor?
          </note>
          <note>
            Vi måste få en öppen och saklig debatt i samhället.
          </note>
          <note>
            Manssamhället måste lära sig att respektera kvinnors personliga
            frihet. Först då det målet är nått, kan vi tala om ett jämställt
            samhälle.
          </note>
          <note>
            Efter mitt inlägg i debatten om arbetsmarknadsutskottets jämställdhetsbetänkande,
            ber jag att få yrka bifall till hemställan i detta.
          </note>
          <note type="speaker">
            Anf. 62 KARIN PILSÄTER (fp):
          </note>
          <note>
            Herr talman! I dag är det sitt sätt en segerns dag för kvinnorna
            i USA. Många fler kvinnor är tidigare har blivit valda, och den
            första svarta kvinnan har fått en plats i senaten.
          </note>
          <note>
            Här hemma i Sverige har vi det, både historiskt och internationellt
            sett, förhållandevis jämställt. Det är stora förändringar som
            har skett de senaste årtiondena. I dag har kvinnor t.ex. på ett
            helt annat sätt än förr utbildning och förvärvsarbete. Kvinnor
            har fått mycket större chanser att forma sina egna liv. Det har
            gjort dem ekonomiskt oberoende. Men det är långt kvar innan verklig
            jämställdhet mellan kvinnor och män har uppnåtts och innan alla
            har samma chanser och möjligheter. På en hel del områden har förändringarna
            gått i stå eller tillståndet till och med försämrats.
          </note>
          <note>
            Kvinnor har sämre möjligheter till makt och inflytande. Det gäller
            såväl i arbetet som i politiken och i facket. Studie- och yrkesval
            är mycket könsbundna.
          </note>
          <note>
            Det avgörande i jämställdhetsarbetet måste vara att göra jämställdheten
            till en mansfråga lika mycket som en kvinnofråga. Vi måste ge
            och ta hälften var av både makt, inflytande, pengar, hemarbete
            och familjeliv. Det är fortfarande så att en karl som har tur
            får tag i en kvinna som sköter hela hemarbetet, medan en kvinna
            som har tur får tag i en karl som sköter hälften. På politisk
            väg kan vi knappast kvotera dammsugningen eller mjölkinköpen.
          </note>
          <note>
            En nyckel för att engagera männen i hemarbetet är i stället deras
            roll som pappor. Männen måste uppmuntras att utnyttja inte bara
            de lediga dagar som man får vid barnets födelse, utan också den
            vanliga föräldraledigheten, ledighet för vård av sjukt barn, deltidsarbete
            när barnen är små osv.
          </note>
          <note>
            För det krävs inte bara ''förstående'' arbetsgivare, utan arbetsgivare
            som faktiskt har klart för sig att det är utvecklande för alla
            att ta hand om barn och att den som ägnar tid åt detta får kunskaper
            och erfarenheter som är till nytta också i andra situationer.
          </note>
          <note>
            Vi liberaler anser att arbetstiderna och arbetsorganisationen
            måste anpassas efter den enskildes, dina och mina, önskemål och
            behov under olika perioder i livet. Därför motsätter vi oss dyra
            reformer om generell arbetstidsförkortning, exempelvis 6 timmars
            arbetsdag. I stället borde den utredning som nu arbetar med dessa
            frågor kunna leda fram till bra förslag till förändringar. Med
            nya organisationsformer inom t.ex. vård och omsorg, där många
            kvinnor arbetar, kan man få helt andra möjligheter att kombinera
            familjeliv och arbete.
          </note>
          <note>
            Den nya jämställdhetslagen ställer sådana krav på arbetsgivaren,
            men de måste också genomföras på bred front i praktiken.
          </note>
          <note>
            Särskilt småbarnsföräldrar måste fördela sin tid mellan hemarbete
            och förvärvsarbete. Hur den fördelningen i tid skall göras kan
            bara de enskilda personerna själva avgöra. Detta val påverkas
            av egna värderingar, omgivningens krav, personlig läggning osv.,
            men i hög grad också av situationen på arbetet.
          </note>
          <note>
            Jämställdhetslagen är viktig, men framför allt är det viktigt
            att den efterlevs. Information måste gå ut till alla anställda.
            Det är också viktigt att dessa punkter inte kan förhandlas bort
            av mansdominerade arbetsgivarorganisationer och fackliga sammanslutningar.
            Vi i Folkpartiet anser att svenska kvinnor och män borde få samma
            chanser som man har inom EG, med en jämställdhetslag som inte
            går att förhandla bort.
          </note>
          <note>
            En förutsättning för att över huvud taget kunna kombinera förvärvsarbete
            och föräldraskap är att man har tillgång till bra barnomsorg.
            Vi tror inte att allting kan lösa sig genom jämställdhetslagen,
            utan man måste också t.ex. ställa krav på kommunerna att inte
            lägga ner barnomsorgsplatser. Det är därför som vi har aktualiserat
            frågan om en lag.
          </note>
          <note>
            Jämställdhet mellan kvinnor och män är nämligen oupplösligt förenad
            med familjepolitiken. Det stöd som samhället ger, eller inte ger,
            får oundvikligen konsekvenser för familjernas möjligheter att
            forma sin vardag. Eftersom kvinnor faktiskt fortfarande har huvudansvaret
            för hem och barn, är det framför allt deras valfrihet och möjligheter
            som det handlar om.
          </note>
          <note>
            Om småbarnsföräldrar skall kunna gå till jobbet utan oro, är
            det viktigt att de kan känna sig trygga med den barnomsorg de
            har. Därför måste vi ha både full behovstäckning och stora valmöjligheter
            inom barnomsorgen. Därför är det dagens och morgondagens småbarnsfamiljers
            behov och önskemål som måste vara ledstjärnan.
          </note>
          <note>
            För barnens, kvinnornas och männens egen skull tror jag att det
            är viktigt att uppmuntra pappor att ta ett mycket större ansvar
            i hemmet. Den utvecklingen är på gång. Yngre män tar mycket större
            del i det arbetet än tidigare generationers pappor.
          </note>
          <note>
            Vi i Folkpartiet är inte främmande för någon form av individualisering
            eller kvotering, men tror i första hand på positiva åtgärder för
            att stimulera, t.ex. att bygga ut de tio pappadagarna.
          </note>
          <note>
            Jag tror att männens bristande ansvar för hushållsarbete i viss
            utsträckning beror på arbetsgivarnas krav. Det är nödvändigt att
            arbetsgivare, privata såväl som offentliga, lär sig att acceptera
            att också män är småbarnföräldrar. Det finns företag som ger pappor
            som tar föräldraledighet extra semester. Sådana initiativ måste
            både välkomnas och spridas.
          </note>
          <note>
            Herr talman! Kvinnor är oftare sjuka från arbetet än män. Det
            beror knappast på att det täcka könet i största allmänhet är klenare,
            utan beror bl.a. på kvinnors dåliga arbetsmiljö och arbetsorganisation.
          </note>
          <note>
            Kombinationen av detta och ansvaret för det löpande, tunga hemarbetet
            bidrar till att man blir sjuk.
          </note>
          <note>
            Det är därför oerhört viktigt att sjuklönereformen får till resultat
            att situationen på arbetsplatsen verkligen förbättras. Antalet
            sjukdagar för kvinnor skall inte minska på grund av ökad press
            på närvaro trots att man är dålig, utan på grund av att förhållandena
            verkligen blir bättre.
          </note>
          <note>
            Arbetsmarknadsutskottet anför i full enighet att
          </note>
          <note>
            Arbetslivsfonden har särskild uppmärksamhet riktad mot kvinnornas
            arbetsmiljö och arbetsorganisation och att utskottet utgår från
            att denna satsning blir föremål för uppföljning och utvärdering.
            Det hoppas också jag, men jag hade hoppats mycket mer på en kraftfull
            satsning på utvärdering, information och krav på detta utomordentligt
            viktiga område. Men det blir väl tid att återkomma till det.
          </note>
          <note>
            Herr talman! Vi i Folkpartiet har länge efterlyst en ny mansrörelse.
            Männen behöver på olika sätt ruskas om. Det är bra med olika kvinnliga
            sammanslutningar -- rödstrumpor, stödstrumpor, nätstrumpor osv.
            är lika viktiga -- men jag tror att även ''knästrumporna'', dvs.
            den yngre generationen, behövs. Vi som blivit vuxna efter de brända
            bh:arnas och dagisutbyggnadens tid, vi som under våra tonår och
            under vår uppväxt i stället fick höra Magnus Uggla sjunga ''Åh,
            tjejer'' måste nu höja våra röster och se till att vi är med när
            besluten fattas.
          </note>
          <note type="speaker">
            Anf. 63 ROSE-MARIE FREBRAN (kds):
          </note>
          <note>
            Herr talman! Det absolut allvarligaste jämställdhetsproblemet
            i arbetslivet är, som jag ser det, löneskillnaderna mellan kvinnor
            och män.
          </note>
          <note>
            Enligt en uppgift som jag har tagit del av har kvinnor i genomsnitt
            74--90 % av männens löner, beroende på avtalsområde.
          </note>
          <note>
            Av de vanligaste yrkena är det de inom vård och service som är
            lägst betalda. Men de är inte bara lågt betalda -- de är som bekant
            också typiska kvinnoyrken. De flesta kvinnor finns i låglöneyrken.
          </note>
          <note>
            De värderingar i samhället som ligger till grund för synen på
            olika arbeten måste förändras. Det är orimligt att det skall löna
            sig bättre att sköta en maskin än en människa.
          </note>
          <note>
            Herr talman! Jag är övertygad om att den här problematiken aldrig
            får en tillfredsställande lösning, om inte metoden med könsneutral
            arbetsvärdering vinner allmänt erkännande.
          </note>
          <note>
            Några av motionerna som behandlas i arbetsmarknadsutskottets
            betänkande om jämställdhet tar upp problematiken med löneskillnaderna
            mellan kvinnor och män. Själv har jag föreslagit en förstärkning
            av den statliga löneskillnadsutredningen. Enligt direktiven skulle
            försök med arbetsvärdering kunna genomföras inom utredningens
            ram. Men det har det inte funnits tid eller resurser till. Man
            har bara tittat på en del pågående projekt.
          </note>
          <note>
            Om min motion hade behandlats under vårriksdagen hade jag yrkat
            bifall till den. I det här läget, när utredningen går in i sitt
            slutskede, vill jag inte insistera på ett bifall.
          </note>
          <note>
            Men innerst inne tvivlar jag på att utredningens betänkande kommer
            att infria alla de förhoppningar som många av oss har. Det är
            mycket som enligt direktiven skall utredas, bedömas, analyseras,
            belysas och redovisas. Tid och resurser räcker inte till för att
            gå på djupet.
          </note>
          <note>
            Ändå hoppas jag uppriktigt att utredningen skall mynna ut i ett
            viktigt bidrag till det fortsatta jämställdhetsarbetet.
          </note>
          <note>
            Herr talman! Ett annat allvarligt jämställdhetsproblem utgörs
            av informella hinder för kvinnors karriärmöjligheter. Jag tänker
            på fördomar och negativa attityder.
          </note>
          <note>
            Det finns en kvinnlig länspolischef i det här landet, som inte
            självklart fick sin tjänst. Hennes ansökningshandlingar lades
            åt sidan redan i den första gallringen. Det var inte ens tal om
            kallelse till intervju. Men det var en stark kvinna, som lyckades
            övervinna hindren.
          </note>
          <note>
            Ett annat exempel. Just nu ligger ett ärende på regeringens bord
            från mitt hemlän, Örebro län. En kvinna har överklagat en tillsättning
            inom länsstyrelsen. Vi har en manlig landshövding, en man som
            länsråd och sju manliga enhetschefer.
          </note>
          <note>
            JämO har tidigare uppmärksammat bristen på jämställdhet inom
            länsstyrelsen i Örebro län.
          </note>
          <note>
            Landshövdingen har skyllt på en gammal uppsättning chefer. Problemet
            skulle lösas efter hand.
          </note>
          <note>
            Så kom då den första möjligheten till förbättring.
          </note>
          <note>
            En av enhetscheferna skulle avgå. Flera kompetenta kvinnor fanns
            bland dem som sökte tjänsten. Länsstyrelsen beslutade att ge chefsjobbet
            till en man. Nu ankommer det på regeringen att fälla det slutliga
            avgörandet.
          </note>
          <note>
            Arbetsmarknadsutskottets betänkande om jämställdhet behandlar
            ett brett spektrum av frågor. Det innehåller många fina formuleringar
            och ställningstaganden. Det är positivt att det råder enighet
            om det mesta. När det gäller JämO tror jag att vi får anledning
            att återkomma till frågan om en förstärkning av myndigheten.
          </note>
          <note>
            Jag håller med om att man inte varje år kan anta en ny jämställdhetslag.
            Motioner om direkta ändringar i lagen kan vi nog vara utan under
            allmänna motionstiden. Men andra viktiga förändringar som berör
            ombudsmannen och ger myndigheten ytterligare verktyg hoppas jag
            att vi skall kunna enas omkring.
          </note>
          <note>
            Herr talman! Det är min förhoppning att arbetsmarknadsutskottets
            betänkande om jämställdhet, med riksdagens godkännande, i någon
            mån skall tjäna jämställdhetens sak. Jag yrkar bifall till utskottets
            hemställan i alla delar och yrkar avslag på reservationerna.
          </note>
          <note>
            Anf. 64 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Socialdemokraterna har ständigt hävdat att Sverige
            är störst, bäst och vackrast, oavsett om vi släpar efter eller
            ej. Fru Andnor hävdar här att Sverige kommit längst vad gäller
            jämställdhet och herr Andersson stämmer in. Jag vill kort avsluta
            debatten med att konstatera att vi visst är konkurrenskraftiga
            på jämställdhetsområdet. Jämställdheten är en offensiv fråga för
            oss i EG. Men att gå så långt som att säga att vi är världsbäst
            saknar, såvitt jag känner till, verklighetsunderlag.
          </note>
          <note>
            Bäst lär Canada vara. Sedan kommer några länder i konkurrens,
            och där ligger vi väl till. Rätt skall vara rätt, och Canada har
            faktiskt kommit längst vad gäller åtgärder mot våld mot kvinnor
            och vad gäller jämställdhetslag. Den kanadensiska jämställdhetslagen
            är tuffast i världen. Bl.a. avsätts
          </note>
          <note>
            1 % av lönesumman för att kunna lyfta kvinnolöner vid behov.
            Canada var först med kvinnlig försvarsminister och en hel del
            andra saker.
          </note>
          <note>
            Medvetenheten om frågorna är större där än här.
          </note>
          <note>
            Man är mycket uppmärksam på det offentliga samtalet, det offentliga
            språket, på hur man formulerar sig. Sådant som vi accepterar här,
            som vi inte tänker på, vore omöjliga där.
          </note>
          <note>
            Låt oss mera sällan slå oss för vårt bröst och i stället koncentrera
            oss på att modernisera de delar av samhället där jämställdheten
            släpar efter.
          </note>
          <note type="speaker">
            Anf. 65 HANS ANDERSSON (v):
          </note>
          <note>
            Herr talman! Jag skall inte förlänga debatten särskilt mycket.
            Jag kan inte spontant göra jämförelser i detalj mellan Sverige
            och Canada.
          </note>
          <note>
            Men det är inte bara en lags utseende man skall se på. Tänk efter,
            fru Cederschiöld, hade det inte varit bra att skärpa lagen i enlighet
            med våra förslag?
          </note>
          <note>
            Det finns många andra frågor som handlar om kvinnors deltagande
            i arbetslivet, möjlighet att försörja sig, del i ett välfärdssystem
            ur trygghetssynpunkt osv. Men naturligtvis är också uttryckssätten
            viktiga. Jag undrar, fru
          </note>
          <note>
            Cederschiöld, om snacket om Clint Eastwood och
          </note>
          <note>
            Julia Roberts hade hamnat i god jord i Canada. Jag fruktar att
            det inte hade gjort det.
          </note>
          <note>
            Slutrepliken gick ut på att vi skall ägna oss åt att förbättra
            grundförhållandena för jämställdheten.
          </note>
          <note>
            Det är precis vad vi har försökt göra. Det är det jag har försökt
            tala om i denna diskussion. Jag menar att det som fru Cederschiöld
            står för är en återvändsgränd -- vägen som rullar kvinnorna tillbaka
            och inte framåt.
          </note>
          <note>
            Anf. 66 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Det är den borgerliga regeringen som har lagt fram
            de offensiva förslagen, både vad gäller att se till lönediskrimineringsfrågan
            och vad gäller att få män att göra mer hemma och ta hand om sina
            barn i större utsträckning. Det tycks vi vara ense om att de skall
            göra.
          </note>
          <note>
            Det är bra att vi har gemensamma mål. Jag hoppas att herr Andersson
            i fortsättningen kommer att visa prov på litet mera humor. Det
            behövs faktiskt i denna debatt, så att inte så många män säger
            att jämställdhetsfrågorna är så tråkiga. Det behöver de inte vara,
            om vi får andra sorters talare än herr
          </note>
          <note>
            Andersson eller om herr Andersson kan se på dessa frågor med
            litet gladare min.
          </note>
          <note type="speaker">
            Anf. 67 HANS ANDERSSON (v) replik:
          </note>
          <note>
            Herr talman! Jag kan också se glad ut. Men det beror naturligtvis
            på vilket ämne vi pratar om och vad meddebattanten yttrar.
          </note>
          <note>
            Den borgerliga regeringen har väl inte gjort särskilt mycket
            för att få männen att ta sitt ansvar i hemmen. Jag förde nyss
            fram förslaget att vi skulle kvotera föräldraledigheten, för att
            få männen att stå för en något större del än 8 % av den frånvaron
            från arbetet. Men fru Cederschiöld ville inte vara med på det.
          </note>
          <note>
            Målsättningen är att skapa ett samhälle som medger för kvinnorna
            att ta del i samhällslivet och att jämställdheten ökar. Den politik
            som den borgerliga regeringen tänker föra med avseende på den
            gemensamma sektorn och som man genomför med avseende på skatterna
            kommer att missgynna kvinnorna mycket starkt. Det är ett av skälen
            till att oron bland kvinnor i landet är så stor.
          </note>
          <note>
            Anf. 68 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Det var herr Andersson själv som tog upp bastuargumentet
            förut och faktiskt höll med om att det fanns skillnader. Det finns
            skillnader mellan män och kvinnor som vi inte kan förneka.
          </note>
          <note>
            Vi skall ta dem till vara på ett positivt sätt. De får aldrig
            någonsin användas för att förnedra eller trampa på det andra könet.
            Vi skall heller inte förneka att det finns skillnader, för det
            vore bara dumt och dessutom urtråkigt. Vi kommer att få god tillväxt
            på den moderata sidan, eftersom vi gläder oss åt skillnaderna.
            Men det blir kanske dåligt med tillväxten på vänstersidan, om
            man inte uppskattar skillnaderna mellan könen.
          </note>
          <note>
            Den borgerliga regeringen har tillsatt en grupp som skall se
            till att männen tar ut mer av föräldraledigheten. Det är ju vad
            herr Andersson vill när han talar om sina 8 %. Regeringen har
            också vidtagit åtgärder på detta område.
          </note>
          <note>
            Vi får hoppas att jämställdheten till nästa debatt har tagit
            ett litet steg framåt. Jag tackar för debatten.
          </note>
          <note type="speaker">
            Anf. 69 BERIT ANDNOR (s):
          </note>
          <note>
            Herr talman! Rätt skall vara rätt, det håller jag med
          </note>
          <note>
            Charlotte Cederschiöld om. Jag var tvungen att gå in och rätta
            Charlotte Cederschiöld tidigare. Hon har vid två tillfällen upprepat
            osanningar när det gäller löneskillnadsutredningen. Jag håller
            med
          </note>
          <note>
            Charlotte Cederschiöld om att rätt skall vara rätt.
          </note>
          <note>
            Vem har kommit längst när det gäller jämställdhet?
          </note>
          <note>
            Charlotte Cederschiöld påstår här att det är
          </note>
          <note>
            Canada. Det är mycket möjligt att Canada ligger långt framme
            inom de områden som Charlotte
          </note>
          <note>
            Cederschiöld angav. Men för att göra någon bedömning av hur långt
            vi har kommit när det gäller jämställdhet mellan kvinnor och män
            är det viktigt att man har ett något bredare perspektiv och inte
            bara ser till om ett land har en kvinnlig försvarsminister. Det
            handlar om flera andra saker.
          </note>
          <note>
            Det gäller utbyggnad av barnomsorgen, utbyggnad av den offentliga
            sektorn och mängder av annat.
          </note>
          <note>
            Det gäller bl.a. det vi har debatterat tidigare -- hur ser det
            ut när det gäller löneskillnaderna i Canada t.ex.?
          </note>
          <note>
            Avslutningsvis vill jag säga att den borgerliga majoriteten i
            denna riksdag är ett allvarligt hot mot det vi har uppnått när
            det gäller jämställdhet mellan kvinnor och män. Det finns en rad
            konkreta exempel på det. Det mest allvarliga som vi nu står inför
            är att den borgerliga regeringen i många fall driver en ren klasspolitik,
            en ekonomisk politik som slår hårt mot de sämst ställda i samhället
            och därmed också mot kvinnorna. Det är det mest allvarliga. Sedan
            kan vi diskutera sakfrågorna om jämställdhet i denna kammare.
            Detta är det mest övergripande och allvarliga när det gäller jämställdhet
            mellan kvinnor och män.
          </note>
          <note>
            Anf. 70 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Jag håller helt med Berit Andnor om att det är svårt
            att göra en total jämförelse när det gäller jämställdhetsutvecklingen,
            om kvinnor och män verkligen är jämställda. Man kan mäta det på
            många olika sätt. Det handlar om breda spektra, den saken är klar.
            Canada framhålls ofta i internationella sammanhang. Jag har varit
            på flera internationella seminarier där man visar på
          </note>
          <note>
            Canadas framsteg på många områden inom jämställdhetssektorn.
          </note>
          <note>
            Jämställdhetsombudsmannen här i Sverige har i sin tidning pekat
            på Canada som ett föredöme just när det gäller löneskillnader
            och situationen på löneområdet.
          </note>
          <note>
            Vi har litet olika syn på den offentliga sektorn. Det måste inte
            finnas en offentlig sektor för att jämställdhet skall råda. Så
            enkelt är det faktiskt inte. Kvinnor måste ha möjlighet att delta
            på arbetsmarknaden på samma villkor som män för att jämställdhet
            skall råda. Det fungerar, enligt min uppfattning, bra utan en
            offentlig sektor. Den stora offentliga sektorn -- som gör att
            Sverige håller på att kapsejsa, eftersom den utgör en tung börda
            för skattebetalarna -- är inte nödvändig att ha på den nivån för
            att klara jämställdheten. Den är ett utslag av socialdemokratisk
            politik. Skillnaderna i ideologi finns kvar på det området, även
            om vi är ense om jämställdhetsmålen.
          </note>
          <note type="speaker">
            Anf. 71 BERIT ANDNOR (s):
          </note>
          <note>
            Herr talman! Charlotte Cedershiöld visar återigen i sina repliker
            och anföranden att det är berättigat att ställa frågan: För vem
            pratar hon när det gäller jämställdhet? För vilka kvinnor och
            för vilka män?
          </note>
          <note>
            Jag tycker att det blir än mer tydligt ju längre vi kommer i
            debatten att vi i grund och botten står långt ifrån varandra när
            det gäller synen på jämställdheten mellan män och kvinnor.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            8 § Arbetsmiljö
          </note>
          <note>
            Föredrogs
          </note>
          <note>
            Arbetsmarknadsutskottets betänkande
          </note>
          <note>
            1992/93:AU3 Arbetsmiljö.
          </note>
          <note type="speaker">
            Anf. 72 HANS ANDERSSON (v):
          </note>
          <note>
            Herr talman! Jag skall försöka att inte utnyttja hela den tid
            jag har anmält mig för, som alla säkert blir tacksamma för.
          </note>
          <note>
            Jag vill kommentera några frågor som har att göra med motioner
            och synpunkter som vi har lagt fram i arbetsmarknadsutskottet.
            Jag går relativt snabbt förbi frågan om skadeståndsanspråk från
            samhällets sida på tillverkare av maskiner som visar sig vara
            farliga och leder till arbetsskador. Där hävdar arbetsmarknadsutskottet
            att frågan förmodligen kommer att klaras ut med hjälp av den nya
            produktskattelagen, som började tillämpas i juli i år.
          </note>
          <note>
            I enlighet med John Anderssons motion är vi oroliga för att man
            inte kommer att klara frågan med hjälp av lagen. Vi menar att
            det är rimligt att samhället även i fortsättningen kan driva skadeståndskrav
            också i enlighet med synen att tillverkaren av en produkt ansvarar
            för den från miljösynpunkt och med tanke på arbetsskador som kan
            ha inträffat på grund av brister hos maskinen och andra skador.
          </note>
          <note>
            På samma sätt har vi fått kännedom om att i flera fall handskas
            man med kvicksilver i samband med amalgamhantering på tandläkarkliniker
            på ett sätt som hotar hälsan. Det borde vara möjligt för
          </note>
          <note>
            Arbetarskyddsstyrelsen att utfärda instruktioner i frågan. Jag
            skall inte uppehålla mig vid den frågan längre, eftersom det finns
            argument i motionen.
          </note>
          <note>
            Jag vill ta upp två frågor. Den ena frågan tas upp i motion Jo646,
            som gäller vissa krav på miljöfrågor.
          </note>
          <note>
            Arbetsmiljö och yttre miljö har mycket stor betydelse. Arbetsmiljö
            och yttre miljö hänger ofta ihop. Problem som har funnits i arbetsmiljön
            visar sig ofta, kanske något senare, vara problem som hänger ihop
            med den yttre miljön.
          </note>
          <note>
            När det gäller arbetsmiljön handlar det inte bara om skador som
            man kan drabbas av när man arbetar med en viss process. I många
            fall ger det man arbetar med skador på sikt.
          </note>
          <note>
            Den lagstiftning som reglerar möjligheterna för arbetstagare,
            genom sina fackliga organisationer och skyddsombud, att ingripa
            och ta upp missförhållanden som kan leda till skada för arbetstagare
            är egentligen bara stark när det är risk för omedelbar fara, t.ex.
            vid olycka.
          </note>
          <note>
            Skyddsombudet kan då stoppa arbetet. Nu stoppar man inte en tillverkningsprocess
            särskilt ofta. Man är ju egentligen ganska konservativ på en arbetsplats.
            Det är snarare risk att man inte ser riskerna, eftersom man är
            så van vid att stå vid maskinerna och hantera processerna. Det
            är ett gammalt fackligt krav, och ett krav som vi driver i motionen,
            att det skall vara möjligt att stoppa produktionen även i fall
            där det inte råder omedelbar olycks- eller skaderisk.
          </note>
          <note>
            Man kan då bli rädd för ofog, så till vida att skyddsombud och
            lokala fackföreningar stoppar produktionen oavbrutet. Men det
            är en risk som inte finns. På samma sätt menar vi att om arbetsgivare
            inte rättar sig efter den situation som råder när det finns farliga
            processer och tillverkningsmetoder, skall det lokala facket kunna
            tillgripa en stridsåtgärd, t.ex. strejk. Enligt den syn vi har
            på förhållandet mellan arbete och ägande, måste representanter
            för arbetets intressen ges rejäla befogenheter. Jag kan lova att
            det inte är någon risk att de befogenheterna kommer att missbrukas.
          </note>
          <note>
            Jag vill tala för den utvidgning av begreppet risk och skada
            som vi pläderar för och den utvidgning av möjliga konfliktåtgärder,
            och över huvud taget möjligheter att agera gentemot riskfyllda
            situationer, som den här motionen ger utrymme för.
          </note>
          <note>
            Herr talman! Den andra frågan som jag vill ta upp knyter an till
            motion A244, som handlar om den psykosociala arbetsmiljön. Det
            är svårt nog att klara risker som finns i den fysiska miljön.
            Herr talman! Det är ännu mycket svårare att klara den psykiska
            och sociala miljön. Begreppet mobbning har ju på senare tid kommit
            fram alltmer i diskussionen.
          </note>
          <note>
            Jag är färsk i kammaren, och jag har bara varit i riksdagen några
            veckor. Men redan har två personer, jag har ingen aning vilka
            de är, anonymt ringt och berättat om deras situation. De har fått
            uppleva ett slags psykologisk terrorism på sina arbetsplatser
            -- mobbning.
          </note>
          <note>
            Det här är en svår fråga. En del av problemet är att det är inte
            så lätt att ta upp frågan med sina arbetskamrater och chefen och
            säga att man är utsatt och mobbad. Det blir ofta värre. Mycket
            ofta brister det i civilkuraget hos omgivningen -- hos chefer,
            men kanske också hos arbetskamrater. Det är inte alldeles säkert
            att den lokala fackföreningen kan vara, eller orkar vara, en part
            som kan driva frågan till förmån för den förfördelade. Det blir
            ofta ''dynamiska effekter'', dvs. det blir bara värre och värre
            ju mer man försöker ta sig ur en mobbningssituation.
          </note>
          <note>
            Det vore rimligt att förstärka både lagstiftning och möjligheterna
            att kunna agera. Vi föreslår därför att Arbetarskyddsstyrelsen
            skall utfärda instruktioner med avseende på den psykosociala miljön
            och specifikt på mobbning.
          </note>
          <note>
            Yrkesinspektionen skall tilldelas en roll, mobbningsombud, och
            kunna väcka allmänt åtal i sådana frågor. Därmed skall man ha
            någon att kunna vända sig till i dessa mycket svåra situationer.
          </note>
          <note>
            Jag har sett informella uppgifter i tidningarna och jag har fått
            uppgifter från grupper som arbetar till stöd för mobbade människor
            i arbetslivet att detta inte gäller en, två eller tre personer.
            Det gäller massor av människor i vårt land.
          </note>
          <note>
            Det finns faktiskt en otillräcklig fokusering på problemet. Det
            finns otillräckliga instruktioner på området, och det finns en
            otillräcklig laglig grund för att ta upp problemen. De lämnas
            över till arbetskollektivet eller till relationerna med cheferna.
            Ofta är det precis där som problemen har uppkommit.
          </note>
          <note>
            Herr talman! Det är skälen till att jag, även om jag vill vinna
            tid för kammaren, ändå yrkar bifall till den meningsyttring som
            jag har avgivit i utskottet beträffande moment 1, som avser stoppningsrätterna,
            och moment 8, som gäller mobbningsproblemet.
          </note>
          <note type="speaker">
            Anf. 73 MARIANNE ANDERSSON (c):
          </note>
          <note>
            Herr talman! Arbetsmiljöfrågorna är mycket viktiga. En bra fysisk
            och psykisk arbetsmiljö är förutsättningen för ett fungerande
            arbetsliv, för individens hälsa och välbefinnande -- och för produktiviteten
            också, så klart.
          </note>
          <note>
            Därför är det ganska beklämmande att arbetsmiljöarbetet så länge
            levde i skymundan.
          </note>
          <note>
            Ingen brydde sig egentligen på allvar. Facket var mest intresserat
            av att driva lönefrågor. Jag tycker att det är allvarligt, eftersom
            det är de fackliga organisationernas uppgift att driva de anställdas
            intressen, och dit hör faktiskt arbetsmiljön.
          </note>
          <note>
            Arbetsgivarna förstod inte heller att personalen är företagets
            viktigaste tillgång och att personal som mår bra också jobbar
            bättre, alltså är mer lönsam.
          </note>
          <note>
            Jag tycker att det är mycket svagt av företagen att ha så dålig
            insikt om sambanden.
          </note>
          <note>
            Nu tittar jag tillbaka i historien alltså. Jag tror att förhållandena
            har förändrats ganska mycket. Det ökade antalet arbetsskador och
            den ökade sjukfrånvaron under 80-talet bidrog i hög grad till
            det. Beslutet om arbetsgivarinträde i sjukförsäkringen är ett
            incitament för alla att visa större omsorg om arbetsmiljön, särskilt
            då från företagens sida.
          </note>
          <note>
            I det här betänkandet behandlas 13 motioner med yrkanden om arbetsmiljön.
            Jag tänker inte heller beröra alla dessa. Det råder också stor
            enighet i utskottet i de här frågorna. Endast Vänsterpartiet har
            avgivit en särskild meningsyttring, som Hans
          </note>
          <note>
            Andersson talade om.
          </note>
          <note>
            Jag skall beröra några i alla fall. Just
          </note>
          <note>
            Vänsterpartiets krav om stoppningsrätt för de fackliga organisationerna
            i stället för skyddsombuden har behandlats tidigare. Då liksom
            nu hade hela utskottet i övrigt uppfattningen att den ordning
            som råder, att skyddsombudet skall ha rätt att stoppa arbetet,
            är tillfredsställande. Det är ganska viktigt att inte blanda ihop
            olika funktioner för olika personer.
          </note>
          <note>
            Det finns en intressant flerpartimotion också från
          </note>
          <note>
            Folkpartiet, Moderaterna, Centern och Kds med
          </note>
          <note>
            Barbro Westerholm som första namn. Motionen tar upp frågor om
            forskning kring kvinnors arbetsmiljö och om arbetsmetoder och
            arbetsmiljörisker ur kvinnosynpunkt. Det är en mycket viktig motion,
            och jag delar helt och hållet motionärernas uppfattning.
          </note>
          <note>
            Utskottet pekar på den forskning som bedrivs. Det sker faktiskt
            litet mer på det här området nu än vad det har gjort tidigare,
            och det är ju positivt. Själv sitter jag i styrelsen för Arbetslivscentrum,
            och där är kvinnoforskningen ett särskilt forskningsområde.
          </note>
          <note>
            Jag skall också säga litet grand om psykosociala problem och
            mobbning, där det finns en motion från centerns sida. Det här
            är en oerhört angelägen och, precis som Hans Andersson sade, mycket
            mycket allvarlig fråga som är svår att hantera.
          </note>
          <note>
            Det är beklämmande att vi människor är sådana att vi uppför oss
            så mot varandra att många i dag känner sig utsatta på sin arbetsplats,
            men så är det ju bevisligen. Det är, som jag sade, svårt att hantera
            detta problem, men i riktlinjerna för
          </note>
          <note>
            Arbetarskyddsverkets verksamhet står det att de här aspekterna
            skall särskilt uppmärksammas.
          </note>
          <note>
            Det ligger nära till hands att kräva lagreglering, och här är
            det samma förhållande som i fråga om sexuella trakasserier, som
            vi diskuterade alldeles nyss, att området bör ingå i den straffrättsliga
            lagstiftningen, och det pågår just nu en översyn i justitiedepartementet.
          </note>
          <note>
            I övrigt gäller det att fackliga organisationer och arbetsgivare
            måste ta ett stort ansvar i de här frågorna, och det bör även
            finnas någon utomstående instans att vända sig till.
          </note>
          <note>
            Jag tänkte också säga någonting om överkänslighet för el och
            amalgam, s.k. nya sjukdomar som ofta inte tas på allvar. Amalgamfrågan
            tas här upp ur arbetsmiljösynpunkt, och jag vet att många tandsköterskor
            har drabbats av kvicksilverförgiftning på grund av arbete med
            amalgam. Det finns en organisation som arbetar för att tillvarata
            deras intressen. Det finns nu bättre arbetsmetoder, men det gäller
            också att de används ordentligt.
          </note>
          <note>
            Det faktum att amalgamanvändningen så småningom kommer att avvecklas
            gör egentligen inte att problemen för personalen försvinner.
          </note>
          <note>
            Fortfarande kommer det att finnas många människor som har amalgamfyllningar
            och som besöker tandläkare. Det är därför oerhört viktigt att
            arbetet med att minska arbetsmiljöriskerna fortsätter.
          </note>
          <note>
            När det gäller elöverkänslighet har det sedan betänkandet justerades
            i varje fall till min kännedom kommit flera rapporter som visar
            på ökade risker vid arbete med bildskärm. Det finns en australisk
            studie som visar att risken för hjärntumör ökar, Arbetsmiljöinstitutet
            har visat på att elektromagnetiska fält i arbetsmiljön ökar riskerna
            för cancer, m.m.
          </note>
          <note>
            Det är bra att Arbetarskyddsstyrelsen nu har klarlagt att arbetsmiljölagstiftningen
            kan användas för att bistå dem som drabbas av elöverkänslighet.
          </note>
          <note>
            Självklart måste stort arbete läggas ner på att förebygga och
            hindra att problem uppstår. En hel del forskning pågår inom området,
            och det är bra, men det är också viktigt att de kunskaper som
            finns används till att skapa miljöer med så liten del elmagnetiska
            fält som möjligt.
          </note>
          <note>
            Herr talman! Med det här vill jag yrka bifall till utskottets
            hemställan i dess helhet.
          </note>
          <note type="speaker">
            Anf. 74 HANS ANDERSSON (v):
          </note>
          <note>
            Herr talman! Jag vill helt kort replikera på
          </note>
          <note>
            Marianne Anderssons anförande. Först en synpunkt på historieskrivningen.
          </note>
          <note>
            Jag sade också att det var inte alltid man observerade riskerna
            när man själv arbetade i farliga miljöer. Likaså kan det vara
            så att den lokala fackföreningen inte observerar miljöriskerna.
            Det finns många sådana exempel. Men att starta historieskrivningen
            med att anklaga fackföreningarna för att inte ha drivit de här
            frågorna, tycker jag är väl magstarkt.
          </note>
          <note>
            Att sakna kännedom om hur hård kampen har varit på verkstäder,
            i skogen, nere i gruvor, på sjukhus osv. för att bli kvitt asbesten,
            att bli kvitt dieselångorna, att få personligt skydd, att få göra
            pauser för att vila, att slippa tunga lyft etc. tycker jag visar
            på väldigt dålig erfarenhet av den s.k.
          </note>
          <note>
            verkligheten. Jag har själv varit med och slagits bra många år
            för vad jag i dag anser vara självklara rättigheter som skapar
            trygghet för folk som arbetar.
          </note>
          <note>
            När det gäller frågan om att ge skyddsombud och de lokala fackföreningarna
            möjligheter att slåss för en bättre arbetsmiljö vill jag bara
            säga att jag har en mycket mer positiv syn än vad borgerligheten
            har. Jag litar på, som det så vackert heter, medarbetarna. De
            kommer helt enkelt inte att missbruka den resurs som vi vill ge
            dem utan tvärtom ta till den när inga andra möjligheter finns,
            för att värna om liv och lem.
          </note>
          <note>
            I fråga om mobbning tror jag att vi är överens om problemets
            art och karaktär och om svårigheten att lösa det. Men jag tror
            att vårt förslag, som ni inte har biträtt, innebär en möjlighet
            att få upp en del fall till ytan, att fokusera på en del fall
            och få andra än de personer som är direkt indragna att ta i frågan.
          </note>
          <note>
            Amalgam är en av de frågor som jag inte direkt nämnde och där
            jag inte yrkade någonting. Låt mig bara säga att jag självklart
            till fullo stöder de krav som är framförda i meningsyttringen.
            Det var för att inte försena riksdagens arbete som jag gjorde
            ett urval av yrkanden.
          </note>
          <note>
            Jag tycker själv att amalgamanvändningen är en mycket stor och
            mycket svår fråga. Det finns olika uppfattningar, men jag har
            hört så många vittnesbörd från många människor som arbetar på
            tandläkarklinikerna att jag inte tvekar om att här finns en klar
            orsak till ohälsa.
          </note>
          <note type="speaker">
            Anf. 75 MARIANNE ANDERSSON (c):
          </note>
          <note>
            Herr talman! Jag skall bara kommentera det Hans
          </note>
          <note>
            Andersson sade om historieskrivningen. Jag är medveten om att
            fackliga organisationer har drivit arbetsmiljöfrågor, och det
            har gällt tunga lyft och andra påtagliga risker. Jag sade att
            de kanske inte har gjort det på allvar överallt och att intresset
            väl inte var så stort. Man begrep nog inte hur viktiga dessa frågor
            är. Det är verkligheten, och det är bakgrunden till det hela.
            Det finns en större insikt nu, och det är positivt.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande trafikutskottets betänkanden 1992/93:TU1
            och TU2, justitieutskottets betänkanden 1992/93:JuU1 och
          </note>
          <note>
            JuU2 samt arbetsmarknadsutskottets betänkanden
          </note>
          <note>
            1992/93:AU1 och AU3.
          </note>
          <note>
            Trafikutskottets betänkande TU1
          </note>
          <note>
            Mom. 1 (avregleringen av taxi m.m.)
          </note>
          <note>
            Utskottets hemställan bifölls med 154 röster mot
          </note>
          <note>
            141 för reservationen av Rolf Clarkson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU2
          </note>
          <note>
            Utskottets hemställan bifölls med 272 röster mot 21
          </note>
          <note>
            för reservationen av Kenneth Attefors.
          </note>
          <note>
            Justitieutskottets betänkande JuU1
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU2
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU1
          </note>
          <note>
            Mom. 1 (förutsättningarna för jämställdhet)
          </note>
          <note>
            Utskottets hemställan bifölls med 279 röster mot 15
          </note>
          <note>
            för meningsyttringen av Karl-Erik Persson i motsvarande del.
            1 ledamot avstod från att rösta.
          </note>
          <note>
            Mom. 3 (kvinnors företagande och den offentliga sektorn)
          </note>
          <note>
            Utskottets hemställan med godkännande av utskottets motivering
            bifölls med 162 röster mot
          </note>
          <note>
            132 för utskottets hemställan med godkännande av motiveringen
            i reservation 1 av Ingela Thalén m.fl.
          </note>
          <note>
            Mom. 4 (löneskillnader mellan kvinnor och män)
          </note>
          <note>
            Utskottets hemställan bifölls med 162 röster mot
          </note>
          <note>
            132 för reservation 2 av Ingela Thalén m.fl.
          </note>
          <note>
            Mom. 23 (lagstiftning om utjämning av löneskillnader)
          </note>
          <note>
            Utskottets hemställan bifölls med 280 röster mot 13
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Mom. 24 (kollektiv lönediskriminering)
          </note>
          <note>
            Utskottets hemställan bifölls med 280 röster mot 11
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU3
          </note>
          <note>
            Mom. 1 (utvidgning av arbetsmiljölagens stoppningsrätt)
          </note>
          <note>
            Utskottets hemställan bifölls med 277 röster mot 13
          </note>
          <note>
            för meningsyttringen av Hans Andersson i motsvarande del.
          </note>
          <note>
            Mom. 8 (psykosociala problem och mobbning)
          </note>
          <note>
            Utskottets hemställan bifölls med 274 röster mot 13
          </note>
          <note>
            för meningsyttringen av Hans Andersson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om aktuell debatt om kärnkraftens säkerhetsproblem
            och den framtida energiförsörjningen
          </note>
          <note type="speaker">
            Anf. 76 ANDRE VICE TALMANNEN:
          </note>
          <note>
            På begäran av Vänsterpartiets riksdagsgrupp anordnas torsdagen
            den 12 november aktuell debatt om kärnkraftens säkerhetsproblem
            och den framtida energiförsörjningen. Debatten läggs in efter
            muntliga frågor kl. 14.30 och kan beräknas börja cirka kl. 15.00.
          </note>
          <note>
            Från regeringen deltar miljöminister Olof
          </note>
          <note>
            Johansson. Vänsterpartiet företräds av Rolf L
          </note>
          <note>
            Nilson. Övriga partier som önskar delta i debatten bör anmäla
            deltagare senast onsdagen den 11
          </note>
          <note>
            november kl. 17.00.
          </note>
          <note>
            Följande skrivelse hade den 22 oktober inkommit från Vänsterpartiets
            riksdagsgrupp:
          </note>
          <note>
            Begäran om aktuell debatt med anledning av den svenska kärnkraftens
            säkerhetsproblem och dess konsekvenser för den framtida energiförsörjningen
          </note>
          <note>
            ''Den 28 juli inträffade i samband med förberedelser och prov
            inför drifttagning av reaktorn Barsebäck 2 efter den årliga revisionsavställningen
            en oavsiktlig blåsning från en säkerhetsventil i inneslutningen
            orsakad av en läckande styrventil. Det visade sig då att isolermaterialet
            från rörisolering som skadades av utrusande ånga spreds till kondensationsbassängen
            med nödkylningsvatten och satte igen silarna i sprinklersystemet
            för reaktorinneslutningen redan efter ungefär en timme. Detta
            är betydligt kortare tid än förutsatt i säkerhetsredovisningen
            av händelser med rörbrott i inneslutningen.'' (SKI,
          </note>
          <note>
            Beslut: ''Översyn av nödkylsystem.'' 920917)
          </note>
          <note>
            Avsnittet ovan är ett utdrag av SKI:s sätt att beskriva den händelse
            som lett till att fem av
          </note>
          <note>
            Sveriges tolv kärnkraftsreaktorer nu är avställda på grund av
            allvarliga fel i säkerhetssystemen.
          </note>
          <note>
            Hade händelsen inträffat vid olämplig väderlek hade man fått
            välja mellan att kringgå säkerhetsbestämmelserna och att införa
            elransonering!
          </note>
          <note>
            Det inträffade blixtbelyser kärnkraftens säkerhetsproblem och
            det svenska elsystemets sårbarhet. En uppenbar slutsats är att
            kraven på säker tillförsel av el på ett för människor och miljö
            ofarligt sätt inte kan tillgodoses av kärnkraften. Det är därmed
            också uppenbart att energislag som är säkra och skonsamma för
            människor och miljö snabbt och planmässigt måste fasas in i det
            svenska energisystemet, samtidigt som kärnkraften avvecklas. Frågor
            som lagstiftning om kärnkraftsavvecklingen, lämplig utformning
            av energiskatter/avgifter och stöd till skonsamma energikällor
            aktualiseras också.
          </note>
          <note>
            Med hänvisning till det ovan anförda begär vi härmed en särskilt
            anordnad debatt om kärnkraftens säkerhet och den svenska energiförsörjningen.
          </note>
          <note>
            Stockholm 1992-10-22
          </note>
          <note>
            Rolf L Nilson (v) Bertil Måbrink (v)
          </note>
          <note>
            gruppledare
          </note>
          <note>
            Meddelande om samlad votering
          </note>
          <note>
            Tredje vice talmannen meddelade att konstitutionsutskottets betänkanden
            KU1 och
          </note>
          <note>
            KU2, lagutskottets betänkanden LU1 och LU2, socialförsäkringsutskottets
            betänkanden SfU1 och
          </note>
          <note>
            SfU2, kulturutskottets betänkanden KrU1, KrU2
          </note>
          <note>
            och KrU3 samt jordbruksutskottets betänkande
          </note>
          <note>
            JoU2 skulle avgöras i ett sammanhang efter avslutad debatt.
          </note>
          <note>
            9 § Riksdagen och normgivningsprocessen med anledning av förslag
            från riksdagens revisorer, m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU1 Riksdagen och normgivningsprocessen med anledning
            av förslag från riksdagens revisorer, m.m. (förs. 1991/92:19).
          </note>
          <note type="speaker">
            Anf. 77 BENGT HURTIG (v):
          </note>
          <note>
            Herr talman! När jag tar del av riksdagsrevisorernas förslag
            om mer ordning och reda i vårt samhälles normgivning känner jag
            omedelbart sympati. Eftersom jag har varit verksam som lärare
            i den svenska statsapparaten och eftersom jag har varit fackligt
            aktiv i mer än 20
          </note>
          <note>
            år och jobbat under föreskrifter, förordningar och anvisningar
            av olika slag har jag kunnat uppleva de problem som revisorerna
            beskriver.
          </note>
          <note>
            Den mängd av normer som producerats under decenniernas lopp tycks
            ibland leva sitt eget liv.
          </note>
          <note>
            Antalet normer tycks kunna växa av sig självt utan att någon
            frågar efter hur mycket som i verkligheten tillämpas. De som skall
            tillämpa normerna får alltför ofta inte tillräcklig utbildning
            i vilka normer som finns eller har inte tid eller resurser att
            följa dem. Eller också lockas de av fördelar av att inte följa
            de regler och normer som utformats i samhället.
          </note>
          <note>
            Frågar man riksdagsledamöter kan de kanske redogöra för att de
            har varit med och beslutat om någon ramlag men de har inga större
            kunskaper om eller någon överblick över det regelverk som byggts
            upp med denna ramlag som grund. Tankarna i betänkandet och i riksdagens
            revisorers förslag om bättre uppföljning är bra.
          </note>
          <note>
            Det skulle vara intressant att se statistik på hur stor andel
            av svenska arbetsplatser som förmår tillämpa de relevanta föreskrifterna
            på arbetsmiljöområdet, t.ex. hur många arbetsledare som känner
            till de bestämmelser som gäller för just deras arbetsplats.
          </note>
          <note>
            Vi kan också fråga oss hur många banker som under 80-talet till
            punkt och pricka följt lagens bestämmelser om betryggande säkerhet
            för lån.
          </note>
          <note>
            Det krävs givetvis att många förutsättningar är för handen för
            att ett normsystem skall bli meningsfullt och effektivt. En grundförutsättning
            är naturligtvis lätt tillgänglig information om att bestämmelserna
            finns.
          </note>
          <note>
            Ett allmänt och lätt tillgängligt rättsinformationssystem som
            kan nås via dator på varje större bibliotek skulle kunna vara
            ett sätt att stärka såväl normsystemet som demokratin.
          </note>
          <note>
            I datoråldern borde ett heltäckande rättsinformationssystem som
            revisorerna föreslår kunna byggas upp. Kostnaderna, sägs det i
            betänkandet, lägger hinder i vägen. Men var det inte just kostnaderna
            som med datorteknikens hjälp skulle pressas i det moderna samhället?
          </note>
          <note>
            Närmandet till EG berörs också i betänkandet.
          </note>
          <note>
            Revisorernas oro kan åtminstone läsas mellan raderna i deras
            förslag. Rättstillämpningen kommer att förändras genom att förarbeten
            för lagtexter får mindre betydelse, säger revisorerna.
          </note>
          <note>
            Förarbetesmaterialet i EG är för övrigt oftast konfidentiellt.
            Vi går från politisk styrning till juridisk prövning i efterhand,
            säger revisorerna.
          </note>
          <note>
            Frågan är om denna juridiska prövning i realiteten också kommer
            att bli politiskt oberoende.
          </note>
          <note>
            EG-rätten är ofta obegriplig för företag och medborgare. Lagtexterna
            är svåra att läsa därför att de många gånger reviderats och kompletterats
            så att helheten har gått förlorad. EG-rätten är gigantisk till
            sin omfattning. Om det är svårt att hålla reda på alla bestämmelser
            i Sverige, hur skall det då bli möjligt att hålla reda på EG-rätten,
            som dessutom är erkänt svår att tolka? Risken för laglöshet och
            rättsförvillelse är stor när ett så stort normsystem har dessa
            allvarliga brister.
          </note>
          <note>
            Det borde därför verkligen ha varit anledning att mer grundligt
            studera problemen med integration av EG-rätten än vad som hittills
            har gjorts. Vi känner sympati för Birgitta Hambraeus motion i
            det här ärendet. Likaså borde någon möda ha kunnat ägnas åt vad
            som skulle hända med vårt regelverk om svenska folket väljer att
            stå utanför
          </note>
          <note>
            EG eller vad som skulle ha hänt om Sverige nöjt sig med att bygga
            ut ett existerande frihandelsavtal och satsat på andra samarbetsformer
            med EG-området.
          </note>
          <note>
            Bifall till meningsyttringen!
          </note>
          <note type="speaker">
            Anf. 78 CATARINA RÖNNUNG (s):
          </note>
          <note>
            Herr talman! Konstitutionsutskottet har ansett att det är av
            vikt att normgivningsprocessen granskas.
          </note>
          <note>
            Har medborgarna möjlighet att överblicka gällande normer på skilda
            områden? Hur ser återföringen av information till riksdagen om
            normbesluten ut?
          </note>
          <note>
            Det är exempel på angelägna frågor att få besvarade.
          </note>
          <note>
            Riksdagens revisorer har tagit på sig granskningsuppdraget och
            lagt fram ett förslag med fem yrkanden. Jag skall mycket kortfattat
            kommentera de viktigaste yrkandena.
          </note>
          <note>
            Yrkandet att varje kommun skall ha skyldighet att upprätta en
            författningssamling, där regler som berör kommuninvånarna publiceras
            ställer sig utskottet enhälligt bakom. Detta är i linje med vad
            en utredning föreslog redan 1973. Förslaget ansågs då vara alltför
            kategoriskt. Det vore tillräckligt att kommun och landstingsförbunden
            upprättade rekommendationer. Sådana rekommendationer kom till
            år 1977 och har följts i alltför begränsad omfattning. Utskottet
            finner detta otillfredsställande. Den bristande hörsamheten talar
            för att problemet skall få en annan lösning. Vi tillkännager att
            regeringen bör överväga publiceringsfrågan närmare.
          </note>
          <note>
            Riksdagen har givetvis intresse av att överblicka och fortlöpande
            undersöka hur normgivningsbemyndiganden används av regering och
            myndigheter. Utskotten vill hålla sig à jour med sina egna beredningsområden.
          </note>
          <note>
            Statsrådsberedningen har sedan 1986 upprättat en förteckning
            över normgivningsbemyndigandena uppställda kronologiskt och departementsvis.
          </note>
          <note>
            Enligt utskottets och revisorernas mening är den alltför knapphändig.
            Ett register över givna bemyndiganden bör föras över till riksdagen.
          </note>
          <note>
            Riksdagens förvaltningskontor bör få i uppdrag att upprätta ett
            utskottsvis systematiserat informationssystem. Ett yrkande om
            detta finns i motion K29. Riksdagen bör ge talmanskonferensen
            detta till känna.
          </note>
          <note>
            Yrkandet om ett nytt heltäckande datorbaserat rättsinformationssystem
            avstyrker vi av främst kostnadsskäl. Ett särskilt organ, SARI,
            arbetar med rättsinformation och skall rapportera till regeringen
            vid kommande årsskifte.
          </note>
          <note>
            Herr talman! Jag yrkar bifall till utskottets hemställan i betänkandet.
          </note>
          <note>
            Jag skall även något kommentera Vänsterpartiets meningsyttring.
            Jag antar att Vänstern tar alla tillfällen i akt för att vädra
            någon form av EG-
          </note>
          <note>
            motstånd. Jag finner Vänsterpartiets meningsyttring ganska obegriplig
            och tror att det är högst osäkert att Sverige i framtiden kan
            komma att förhandla sig till ett utökat frihandelsavtal med EG.
          </note>
          <note>
            I alla händelser skall två parter vara överens om detta. Vi kommer
            att få ett EES-avtal.
          </note>
          <note>
            För närvarande arbetar grundlagsutredningen inför
          </note>
          <note>
            EG med frågan om i vilken mån bestämmelser behöver ändras vi
            ett svenskt medlemskap. Den här utredningen är i alla fall en
            god början.
          </note>
          <note>
            Herr talman! Jag yrkar återigen bifall till utskottets hemställan.
          </note>
          <note type="speaker">
            Anf. 79 BENGT HURTIG (v) replik:
          </note>
          <note>
            Herr talman! Catarina Rönnung ansåg att vi skulle nöja oss med
            den grundlagsberedning som pågår när det gäller närmandet till
            EG. Även inom EG
          </note>
          <note>
            finns emellertid en växande och stark oro inför hela detta invecklade
            normsystem som byggts upp genom kompromisser och genom att myndigheterna
            själva utvecklat rätten. Man befarar att det kommer att bli ganska
            kaotiskt när marknaden drar i gång.
          </note>
          <note>
            Peter Sutherland har utformat en rapport inom EG, där det sägs
            att den gemensamma EG-
          </note>
          <note>
            lagstiftningen oftast är obegriplig för företag och medborgare.
            Det finns t.ex. 38 olika direktiv för traktorer i jordbruk. Lagtexterna
            är oläsliga, eftersom de är reviderade och kompletterade men aldrig
            har ersatts av en komplett text. I 38 punkter riktas en förödande
            kritik mot det här normsystemet, som vi nu skall överta.
          </note>
          <note>
            Borde vi inte ha tagit ett större parlamentariskt ansvar för
            att få grepp om hur det här kommer att påverka det svenska normsystemet?
          </note>
          <note type="speaker">
            Anf. 80 HARRIET COLLIANDER (nyd):
          </note>
          <note>
            Herr talman! Rubriken på mitt anförande lyder: Ny demokrati vill
            stärka den personliga friheten och integriteten.
          </note>
          <note>
            Ny demokratis grundsyn är sunt förnuft, personlig frihet och
            hänsyn till andra. De här värderingarna anser vi skall prägla
            de politiska besluten och lagstiftningen.
          </note>
          <note>
            Den personliga friheten och integriteten har ett svagt skydd
            i svensk rätt. I regeringsformen finns dock den grundläggande
            principen om varje medborgares okränkbarhet. Men det finns inget
            som säger att den offentliga makten skall utövas med respekt för
            den enskilda människans frihet och värdighet.
          </note>
          <note>
            Huvudregeln tycks dock enligt avsikterna bakom regeringsformen
            vara att den enskilda människans frihet och värdighet skall sättas
            i främsta rummet.
          </note>
          <note>
            Men genom vanliga lagar och förordningar kan friheten och integriteten
            komma i andra hand.
          </note>
          <note>
            Jag skall ge några exempel på detta:
          </note>
          <note>
            -en okontrollerat stor mängd personregister
          </note>
          <note>
            -alkohollagstiftningen
          </note>
          <note>
            -TV-avgiftskontrollsystemet
          </note>
          <note>
            -legitimationstvång för att få sjukvård
          </note>
          <note>
            -förbudet mot att tänka positivt om kärnkraft i vissa sammanhang
          </note>
          <note>
            -omfattande kommunal parkeringsövervakning
          </note>
          <note>
            Listan kan göras längre. Och man har anledning att ställa frågan:
            Vad är huvudregel och vad är undantag? Är det förbudsprincipen
            som är grundprincipen i stället för frihetsprincipen?
          </note>
          <note>
            I vår motion K229 vill vi att riksdagen hos regeringen begär
            en utredning med uppgift att göra en kartläggning och översyn
            av lagstiftningen och andra företeelser som kränker den personliga
            friheten och integriteten i syfte att utmönstra sådant som inte
            kan accepteras av moderna fria människor, att ge en bättre överblick
            över begränsningarna, att ge nödvändiga regelförenklingar samt
            att skapa bättre förutsättningar för att skydda och stärka den
            personliga friheten och integriteten i vårt land.
          </note>
          <note>
            Herr talman! Jag yrkar härmed bifall till Ny demokratis reservation
            under mom. 8 i konstitutionsutskottets betänkande nr 1.
          </note>
          <note type="speaker">
            Anf. 81 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Harriet Colliander och Lars
          </note>
          <note>
            Andersson påstår i sin motion att den personliga friheten och
            integriteten kränks i svensk rätt.
          </note>
          <note>
            Medborgaren är i princip oskyddad mot samhällets maktövergrepp,
            heter det. Det är inga dåliga påståenden.
          </note>
          <note>
            Man för fram en lång, i mitt tycke populistisk, katalog över
            de kränkningar man anser finns. Det anses t.o.m. finnas ett förbud
            mot att tänka positivt om kärnkraft. Hur någon storebror kan kontrollera
            någons tankar övergår mitt förstånd.
          </note>
          <note>
            Utskottet påstår lika kategoriskt att det inte delar
          </note>
          <note>
            Ny demokratis uppfattning. Tvärtom är Sverige en av världens
            bäst utvecklade demokratier med mycket långtgående fri- och rättigheter
            inskrivna i våra grundlagar, varav många bara kan begränsas genom
            nytt grundlagsbeslut. Vissa begränsningar kan i lag göras i våra
            fri- och rättigheter.
          </note>
          <note>
            Begränsningen får dock endast göras för att tillgodose ändamål
            som är godtagbara i ett demokratiskt samhälle. Begränsningarna
            får aldrig gå utöver vad som anses nödvändigt och de får inte
            hota den fria åsiktsbildningen. Enbart politisk, religiös och
            kulturell åskådning får inte utgöra grund för begränsning.
          </note>
          <note>
            Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            10 § Fri- och rättigheter m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1992/93:KU2 Fri-och rättigheter m.m.
          </note>
          <note type="speaker">
            Anf. 82 HARRIET COLLIANDER (nyd):
          </note>
          <note>
            Herr talman! Rubriken på mitt anförande lyder: Ny demokrati vill
            minska enskilds skyldighet att lämna uppgifter om sitt privatliv.
          </note>
          <note>
            Ny demokratis grundsyn är sunt förnuft, personlig frihet och
            hänsyn till andra. Jag upprepar det igen:
          </note>
          <note>
            Det är värderingar som vi anser måste prägla de politiska besluten
            och lagstiftningen.
          </note>
          <note>
            Det måste ges ett mycket större utrymme för den enskildes frihet,
            rättigheter och integritet.
          </note>
          <note>
            Privatlivets helgd får inte bara bli tomt prat. Det får inte
            vara tillåtet att under rubriken forskning kartlägga människors
            privata förhållanden, som t.ex. genom folk- och bostadsräkningen.
          </note>
          <note>
            Det moderna samhället i allmänhet och den toppmoderna datatekniken
            i synnerhet gör att vi måste vara extra vaksamma. Det går att
            samköra alla tänkbara och otänkbara dataregister. Det går att
            bryta påstådd garanti om sekretess och integritet. Det är frestande
            att göra övertramp eftersom riksdagen en gång beslöt att införa
            personnummer. Personnumren är ett bra instrument för överheten,
            men i lika hög grad ett latent hot mot den personliga integriteten.
            Vi måste nu ändra inriktning.
          </note>
          <note>
            Ny demokrati vill i regeringsformen införa en bestämmelse till
            skydd för den personliga integriteten och för att begränsa möjligheterna
            att inhämta uppgifter från enskilda utöver det skydd mot dataregistrering
            som finns i 2 kap. 3 §. Det skall genom lag klart framgå vilka
            uppgifter den enskilde är skyldig att avlämna och vem som har
            rätt att begära uppgifterna.
          </note>
          <note>
            Herr talman! Jag vill härmed yrka bifall till Ny demokratis reservation
            under mom. 19 i konstitutionsutskottets betänkande nr 2.
          </note>
          <note type="speaker">
            Anf. 83 BENGT HURTIG (v):
          </note>
          <note>
            Herr talman! Det normala förhållandet i vårt land är att det
            i praktiken råder förbud att strejka eftersom det normala på arbetsmarknaden
            är att man faktiskt arbetar under avtal som innebär fredsplikt.
            Erfarenheten har under årens lopp lärt oss att trots att strejker
            är avtalsstridiga tvingas löntagare ibland, på grund av olidliga
            förhållanden eller lönevillkor, att tillgripa det sista vapen
            de har för att skydda sin värdighet eller kanske sin hälsa och
            säkerhet. Detta kan inträffa trots all lagstiftning som finns
            till skydd för anställda.
          </note>
          <note>
            Problemet är ibland att denna lagstiftning inte fungerar. Svårigheten
            att komma till rätta med sådana missförhållanden kan ibland vara
            oöverstigliga. Då utlöses olika typer av stridsåtgärder.
          </note>
          <note>
            Regeringens krisproposition våren 1990 visade också att staten
            kan vara beredd till mycket långtgående åtgärder i fråga om strejkförbud.
            Den gången tvingades staten retirera på grund av opinionstrycket.
            Nästa gång kanske det inte handlar om en lag om två års lönestopp,
            utan kanske om mycket längre tid. Vi hävdar fortfarande att grundlagsskyddet
            för strejkrätt därför bör förstärkas. Därmed yrkar jag bifall
            till meningsyttringen avseende mom. 10.
          </note>
          <note>
            Det bör kanske sägas att när det gäller synen på homosexualitet
            och de homosexuellas rättigheter har Sverige nått ganska långt.
            Homosexuella i många länder utsätts för förtryck och trakasserier
            och riskerar att sättas i fängelse och t.o.m. att tas in på mentalsjukhus.
            En del av dem som förföljs tar sin tillflykt till Sverige. Det
            är därför viktigt att
          </note>
          <note>
            Sverige på det internationella planet mer aktivt verkar för att
            stärka de mänskliga rättigheterna också för homosexuella. Man
            borde t. ex. överväga att utvidga Genèvekonventionens flyktingdefinition.
          </note>
          <note>
            Det vi ytterligare kan göra i vårt land anser vi vara att förstärka
            skyddet för homosexuella i enlighet med vad en statlig utredning
            föreslog 1984. Då avvisades detta med motiveringen att det inte
            var sannolikt att nya diskriminerande regler skulle införas. Dels
            har nu så skett, dels finns en del gammalt regelverk kvar. Det
            är inte säkert att denna lagstiftning kommer att försvinna vid
            en eventuell ny lagstiftning om registrerat partnerskap. Jag yrkar
            bifall till meningsyttringen vad avser mom. 12.
          </note>
          <note>
            När det gäller vårt lands syn på
          </note>
          <note>
            Europakonventionen om de mänskliga rättigheterna har argumentet
            varit att vår lagstiftning stämmer överens med de åtaganden som
            Sverige gjort enligt konventionen. Nu har det gång på gång visat
            sig att enskilda kan få rätt genom att processa i domstolen i
            Strasbourg. För ett par år sedan fick en felaktigt utvisad palestinier
            skadestånd av svenska staten efter en förlikning hos kommissionen
            för de mänskliga rättigheterna i
          </note>
          <note>
            Strasbourg. Ett införlivande av denna konvention med svensk rätt
            behöver enligt vår mening inte kopplas ihop med ett EG-medlemskap
            som man gör i betänkandet. Hur det går med EG-
          </note>
          <note>
            medlemskapet i framtiden är ju i högsta grad en öppen fråga.
            Bifall till meningsyttringen i mom. 14.
          </note>
          <note type="speaker">
            Anf. 84 YLVA ANNERSTEDT (fp):
          </note>
          <note>
            Herr talman! Första sidan i betänkandet från KU
          </note>
          <note>
            om fri- och rättigheter upptar en lista på de fri- och rättigheter
            som i mycket är grundvalen i vår demokrati. Den långa motionslista
            som inleder betänkandet avspeglar också den vikt som ledamöterna
            i Sveriges riksdag lägger vid de demokratiska fri- och rättigheterna.
            Mot den bakgrunden kan man tycka att talarlistan är kort, både
            när det gäller omfattning och tid. Men dess bättre beror det inte
            på ointresse, utan det har tvärtom en positiv bakgrund. Regeringen
            har tillsatt flera utredningar där syftet är att förstärka och
            grundlagsskydda fri- och rättigheter och den enskilde medborgarens
            ställning. Det gäller bl.a.
          </note>
          <note>
            äganderätten, beskattningsmaktens gränser, närings- och yrkesfrihet
            och den negativa föreningsrätten.
          </note>
          <note>
            Fri- och rättighetskommittén arbetar nu med de här frågorna.
            Därför hänvisar utskottet i de flesta fall till att man vill avvakta
            de resultat som utredningen kan komma fram till.
          </note>
          <note>
            Det här är frågor som i de flesta fall har mycket starkare skydd
            i andra länder än i Sverige.
          </note>
          <note>
            Utredningen har blivit möjlig tack vare regeringsskiftet i höstas.
            Den borgerliga sidan har ju under flera år motionerat om ett starkare
            skydd för de här fri- och rättigheterna, utan att vinna framgång.
            Nu hoppas vi att utredningen skall kunna lägga förslag som ger
            ett starkare skydd för den enskilde i dessa avseenden.
          </note>
          <note>
            Jag vill också ta upp frågan om
          </note>
          <note>
            Europakonventionen. Också denna konvention kommer att behandlas
            i fri- och rättighetskommittén. Jag välkomnar det eftersom det
            är alldeles uppenbart att det i vårt rättssystem finns vissa fall
            där den enskilde har mindre starkt skydd än vad Europakonventionen
            ger.
          </note>
          <note>
            Ett annat område som betänkandet tar upp och som
          </note>
          <note>
            KU har behandlat är riksdagens kontrollmakt. I
          </note>
          <note>
            takt med att decentralisering och målstyrning har vunnit insteg
            i vårt samhälle är det allt tydligare att riksdagens kontrollmakt
            är för begränsad och har för små resurser. Uppföljning och utvärdering
            är nödvändig, inte bara för att man skall se att siffrorna stämmer,
            utan framför allt för att riksdagens intentioner och mål skall
            förverkligas på den nivå som har ansvaret.
          </note>
          <note>
            I dag har vi en stor obalans mellan regering och riksdag när
            det gäller möjligheter att göra denna uppföljning och utvärdering.
            Regeringen har bl.a.
          </note>
          <note>
            hela Riksrevisionsverket till sitt förfogande för dessa uppgifter.
            Riksdagens revisorer har gjort flera angelägna och uppmärksammade
            kontroller i några av våra verk och myndigheter; utredningar som
            har givit upphov till förbättringar och inte minst besparingar
            av skattebetalarnas pengar.
          </note>
          <note>
            Utskottet är helt enigt när det gäller behovet av en förstärkt
            kontrollmakt för riksdagen. Även här arbetar en utredning, denna
            gång inom riksdagen.
          </note>
          <note>
            Det innebär alltså att vi får ta den konkreta sakdiskussionen
            här i kammaren när förslagen kommer.
          </note>
          <note>
            Jag vill också säga några ord om Ny demokratis reservation. Harriet
            Colliander inledde med att säga att Ny dekomkrati står för att
            offentlig makt skall utövas med respekt för den enskilda människan,
            med sunt förnuft och hänsyn till andra.
          </note>
          <note>
            Jag kan försäkra Harriet Colliander att resten av utskottsledamöterna
            inte har någon som helst annan uppfattning på den punkten. Utskottet
            pekar på de lagregleringar som mycket tydligt reglerar förhållandet
            mellan enskilda och det allmänna, där skydd mot alltför långtgående
            krav på insyn från det allmänna också finns lagreglerat.
          </note>
          <note>
            Vi har också lagen om offentlig statistik som innehåller särskilt
            förbud mot olovlig identifiering.
          </note>
          <note>
            Det är ju faktiskt så att det finns risker med stora datasystem.
            Det försöker vi lösa på olika sätt. Vad gäller statens och lagstiftarens
            vilja att ställa upp skyddsregler saknas varken intresse eller
            vilja.
          </note>
          <note>
            Herr talman! Jag vill yrka bifall till hemställan i betänkandet
            och avslag på reservationen.
          </note>
          <note>
            När det gäller kommunisternas meningsyttring tar den upp en lång
            rad frågor där det i alla avseenden pågår utredningar och beredningar.
            Därför har utskottet inte haft anledning att göra några uttalanden,
            utan avvaktar utredningarnas resultat.
          </note>
          <note type="speaker">
            Anf. 85 BENGT HURTIG (v) replik:
          </note>
          <note>
            Herr talman! Jag förstår att Ylva Annerstedt slarvade när hon
            använde uttrycket kommunisterna om oss. Vi kallar oss Vänsterpartiet.
            Inom detta parti ryms människor som definierar sig på olika politiska
            sätt. Det finns säkert människor som kallar sig för kommunister
            också, men när det gäller meningsyttringar och reservationer är
            det
          </note>
          <note>
            Vänsterpartiet som står bakom dem.
          </note>
          <note type="speaker">
            Anf. 86 YLVA ANNERSTEDT (fp) replik:
          </note>
          <note>
            Herr talman! Jag vill be Bengt Hurtig om ursäkt för felsägningen.
            Jag noterar med glädje att ni inte är kommunister längre.
          </note>
          <note>
            Anf. 87 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! Jag vill kommentera det Ylva
          </note>
          <note>
            Annerstedt sade om mina inlägg, som båda handlade om att stärka
            den personliga integriteten.
          </note>
          <note>
            Hon tittade på framsidan av betänkandet, som uppvisar en lång
            katalog med rubriker som rör frioch rättigheter i Sverige. Vissa
            fri- och rättigheter är mindre tillgodosedda i Sverige än i Europa.
          </note>
          <note>
            Jag sitter med i grundlagsutredningen inför EG-
          </note>
          <note>
            inträdet, där vi har funderat över det här. Det framgår att skyddet
            för den personliga integriteten är svagare i Sverige än i EG.
            Jag kan bara hoppas att inträdet i EG kommer att stärka det som
            vi i
          </note>
          <note>
            Sverige vill stärka.
          </note>
          <note type="speaker">
            Anf. 88 YLVA ANNERSTEDT (fp) replik:
          </note>
          <note>
            Herr talman! I inledningen av mitt anförande sade jag att kommittén
            för fri- och rättigheter arbetar på att bl.a. förstärka skyddet
            för den enskilde när det gäller en lång rad av de fri- och rättigheter
            som är uppställda på framsidan av betänkandet. Mot bakgrund av
            att vi har ansett att dessa områden är för dåligt skyddade har
            regeringen tillsatt en utredning. Jag ser med förtröstan fram
            emot kommitténs förslag om förstärkning på dessa områden.
          </note>
          <note type="speaker">
            Anf. 89 MARGARETA WINBERG (s):
          </note>
          <note>
            Herr talman! Jag noterade två saker som Ylva
          </note>
          <note>
            Annerstedt sade. För det första att det inte saknas vare sig
            intresse eller vilja när det gäller att uppställa skyddsregler
            för personer. För det andra talade Ylva Annerstedt om starkare
            skydd, men för redan starka, exempelvis dem som berörs av äganderätten.
          </note>
          <note>
            Jag skall tala för en helt annan grupp. De senaste åren har hetsen
            mot homosexuella blivit allt öppnare. Hösten 1990 mördades en
            homosexuell man utanför RFSL:s lokaler i Göteborg av nynazister.
            Kort därpå uttalade representanter för ett högerextremistiskt
            parti att mordet inte var att betrakta som mord utan endast som
            ''renhållning''.
          </note>
          <note>
            Man kunde också läsa att homosexuella är ett avskum. Detta vidarebefordrades
            oavkortat till tidningen Aftonbladet. Jag har artiklarna här,
            och så här såg artikeln ut. Det som ni ser här var alltså tryckt
            i en svensk kvällstidning, tydligt och iögonfallande. Om den s.k.
            renhållningen hade gällt en jude eller en svart, hade det varit
            otänkbart att läsa det i nämnda tidning.
          </note>
          <note>
            I augusti förra året utsattes RFSL:s lokaler i
          </note>
          <note>
            Stockholm för ett bombattentat, åtföljt av flera hot från nynazistiska
            grupper. Polisen rapporterade i januari 1992 om att våldsbrott
            mot homosexuella ökar.
          </note>
          <note>
            Vad beror detta på? Jo, dessa våldshandlingar och hot möjliggörs
            av den ideologiskt grundade hets och ringaktning som uttrycks
            av extrema politiska och religiösa grupper. Det tycks vara tillåtet
            med hets mot homosexuella, under politisk täckmantel.
          </note>
          <note>
            Jag känner många homosexuella kvinnor och män, som kan vittna
            om att de känner sig förföljda, kränkta och förnedrade, i synnerhet
            eftersom samhället inte tillräckligt starkt tar avstånd från denna
            politiska och religiösa hets. Ett demokratiskt
          </note>
          <note>
            Sverige, som vi ju fortfarande har, har en skyldighet att ge
            ett starkt stöd åt utsatta grupper. I Sverige har vi sedan länge
            en lagstiftning som förbjuder hets mot folkgrupp.
          </note>
          <note>
            Homosexuella är en folkgrupp som behöver detta skydd! Om detta
            handlar motion K228.
          </note>
          <note>
            Med förvåning har jag läst utskottets utlåtande.
          </note>
          <note>
            Det är till skillnad från tidigare år kategoriskt och lämnar
            inte ens en öppning inför framtiden.
          </note>
          <note>
            Skrivningarna är mer negativa än tidigare från riksdagens sida.
            Låt mig exemplifiera:
          </note>
          <note>
            Efter utredningen Homosexuella och samhället
          </note>
          <note>
            1984:63, i vilken man föreslog en ändring av grundlagen för att
            utvidga gruppen, där uttrycket hets mot folkgrupp var relevant,
            kom en proposition 1987. I den underlät man att följa utredningen
            på den här punkten.
          </note>
          <note>
            Efter behandlingen av motionen skrev socialutskottet bl.a. att
            det inte finns ''underlag för en bedömning av i vad mån kränkning
            av homosexuella förekommer i tryckta skrifter.''
          </note>
          <note>
            Längre ner anför utskottet: ''Utskottet anser det självklart
            att regeringen skyndsamt vidtar åtgärder och i förekommande fall
            återkommer till riksdagen med lagförslag, om regeringen skulle
            få information om att yttranden som kan liknas vid hets mot folkgrupp
            sprids om homosexuella.''
          </note>
          <note>
            Dagens konstitutionsutskott går inte ens så långt, trots att
            de bevis som socialutskottet 1987 saknade finns tillgängliga i
            dag. Jag måste fråga KU:s ledamöter: Vad har hänt? Vad har lett
            er till denna tillbakagång, till er i mitt tycke reaktionära hållning?
          </note>
          <note>
            Herr talman! Jag yrkar bifall till motion K228.
          </note>
          <note type="speaker">
            Anf. 90 YLVA ANNERSTEDT (fp) replik:
          </note>
          <note>
            Herr talman! Jag vill erinra Margareta Winberg om att denna fråga,
            liksom många andra frågor i det här betänkandet, faktiskt är föremål
            för utredning.
          </note>
          <note>
            Utskottet hänvisar till den kommitté om registrerat partnerskap
            som har till uppdrag att kartlägga konsekvenser och göra en fullständig
            genomgång.
          </note>
          <note>
            Vi vet att man har haft bekymmer med utredningen, och att man
            inte har kunnat arbeta så snabbt som önskat, men så länge utredningen
            pågår avvaktar utskottet resultatet.
          </note>
          <note>
            I övrigt känner jag, precis som Margareta Winberg, samma upprördhet
            över de övergrepp som har utförts i vårt samhälle mot de homosexuella.
          </note>
          <note>
            Utskottet skriver också om Socialstyrelsens övergripande ansvar
            för samordning av insatser för de homosexuella. Utskottet förutsätter
            också att
          </note>
          <note>
            Socialstyrelsen bevakar behovet av kartläggning av det slags
            våld som Margareta Winberg tog upp.
          </note>
          <note type="speaker">
            Anf. 91 MARGARETA WINBERG (s)
          </note>
          <note>
            replik:
          </note>
          <note>
            Herr talman! Jag har läst utskottets betänkande, och jag känner
            till Socialstyrelsens uppdrag.
          </note>
          <note>
            Socialstyrelsen kan emellertid inte stifta någon lag, och det
            är viktigt med lagstiftning både i sak och som norm. Med lagstiftning
            visar man oss människor vad som är tillåtet och inte tillåtet.
          </note>
          <note>
            Alla känner kanske inte till att de bi- och homosexuella människorna
            i Sverige är en ganska stor grupp. Det vill jag påminna om. Det
            finns ingen färsk rapport, men i en några år gammal amerikansk
            rapport påvisades att 10 % av befolkningen i ett samhälle kan
            räknas som bi- och homosexuell. Det är fler människor än t.ex.
            den svarta befolkningen i Sverige, och det är fler än den judiska
            befolkningen i Sverige. När vi vet att våldet ökar, att missaktningen
            ökar och att hetsen ökar, tycker jag att det är inkonsekvent att
            yttrandefriheten går före skyddet av denna stora grupp människor.
            Socialstyrelsen kan ju inte göra något åt yttrandefriheten.
          </note>
          <note>
            Ylva Annerstedt säger att skyddet för den enskilde är föremål
            för utredning. Det vore lämpligt om utskottet mot bakgrund av
            sin skrivning dels undersökte vad som står i direktiven till utredningen,
            dels undersökte vad som görs i utredningen. Jag sitter nämligen
            själv i en utredning, och vi har inte de här direktiven. Den tillsatta
            utredningen skall komma fram till om det behövs en lag om registrerat
            partnerskap i Sverige.
          </note>
          <note>
            Äktenskapets rättsverkningar skall ses över på en mängd områden,
            men inte vad vi talar om här i dag.
          </note>
          <note type="speaker">
            Anf. 92 YLVA ANNERSTEDT (fp) replik:
          </note>
          <note>
            Herr talman! Det är riktigt att det är riksdagen som stiftar
            lagar, men riksdagen brukar faktiskt också ha ett fullständigt
            underlag innan någon lag stiftas.
          </note>
          <note>
            Ställningstagandet brukar grundas på ett fylligt beredningsarbete,
            och vi hänvisar till att ett sådant pågår. Dessförinnan avser
            inte riksdagen att göra något i den här frågan.
          </note>
          <note type="speaker">
            Anf. 93 MARGARETA WINBERG (s)
          </note>
          <note>
            replik:
          </note>
          <note>
            Herr talman! Jag vill upprepa vad jag sade, för Ylva
          </note>
          <note>
            Annerstedt tycktes inte uppfatta det. Den utredning som hon hänvisade
            till i ett tidigare inlägg har inte till uppgift att ta fram det
            underlag som jag förstår att ett utskott behöver för att kunna
            komma med förslag. Men hade man undersökt detta, hade man ju åtminstone
            kunnat föreslå en utredning.
          </note>
          <note>
            Det måste råda något missförstånd i utskottet på denna punkt.
            Det tycker jag är illa.
          </note>
          <note type="speaker">
            Anf. 94 CHRISTINA LINDERHOLM (c):
          </note>
          <note>
            Herr talman! Det här blir variationer på ett tema.
          </note>
          <note>
            Liksom Margareta Winberg har jag upprörts av behandlingen av
            min motion. I min motion K424
          </note>
          <note>
            tog jag upp frågor som är angelägna för att hävda alla människors
            lika rätt och att den rätten självfallet också skall omfatta människor
            med olika sexuell läggning.
          </note>
          <note>
            En svensk man kan mycket väl åka i skytteltrafik till asiatiska
            länder och hämningslöst utnyttja unga flickor utan att för den
            skull drabbas av påföljder från samhället eller diskriminering.
            Däremot finns det fortfarande skäl att lagstiftningsvägen fördöma
            två personer av samma kön som älskar varandra och väljer att leva
            ihop i ett samboförhållande.
          </note>
          <note>
            Bara det faktum att ett antal lagar tillåts särbehandla homosexuella
            är diskriminerande.
          </note>
          <note>
            Den behandling som min motion fick i de delar som remitterades
            till konstitutionsutskottet är minst sagt häpnadsväckande. Beträffande
            mitt yrkande att homosexuella borde ges grundlagsskydd genom utvidgning
            av lagen om hets mot folkgrupp hänvisas till allt som partnerskapsutredningen
            skall göra.
          </note>
          <note>
            Margareta Winberg har just berättat att frågan om ett förstärkt
            grundlagsskydd inte ingår i direktiven för utredningen. Den har
            ju gått i stå! Det finns inga tecken på att den avser att lämna
            ifrån sig något betänkande inom rimlig tid. Att riksdagen ställer
            sig bakom yrkandet i min motion skulle däremot avsevärt underlätta
            partnerskapsutredningens arbete. Men viljan finns inte.
          </note>
          <note>
            Inte ens hos de partier som har uttalat en positiv inställning
            till en förändring av nuvarande lagstiftning finns viljan. Då
            tänker jag främst på
          </note>
          <note>
            Folkpartiet och Socialdemokraterna. Man kan med fog påstå att
            frågan har fått en sämre behandling än då den behandlades senast.
            Då, 1987, menade socialutskottet att regeringen uppmärksamt borde
            följa frågan och om det behövdes återkomma till riksdagen med
            lagförslag. Klimatet har hårdnat nu även i riksdagen.
          </note>
          <note>
            I utskottets betänkande står: ''Enligt utskottets mening saknas
            det mot bakgrund av vikten av vidast möjliga yttrandefrihet anledning
            att utvidga förbudet mot hets mot folkgrupp till att omfatta även
            homosexuella.'' Det måste tolkas så att hets mot homosexuella
            är tillåtet enligt utskottet. Det är helt ofattbart att detta
            skrivs ut i ett betänkande som efter riksdagens beslut ligger
            till grund för samhällets ställningstagande på olika områden.
          </note>
          <note>
            Samtidigt finns det mycket tydliga exempel på just hets, och
            de blir tyvärr fler. Det finns grupper i det svenska samhället
            som inte drar sig för att torgföra sitt hat mot utlänningar, flyktingar,
            judar och homosexuella. Det finns ett uppmärksammat fall i
          </note>
          <note>
            Göteborg, som också Margareta Winberg refererade till, där nynazister
            applåderade ett mord på en homosexuell med yttrandet ''Det var
            inget dåd, det var rengöring. Vi betraktar inte homosexuella som
            människor. De är avskum.'' Är inte det hets mot folkgrupp?
          </note>
          <note>
            Beträffande mitt andra yrkande om kartläggning av våld mot homosexuella
            är jag förvånad över att det hamnade hos konstitutionsutskottet.
            Även detta krav behandlades styvmoderligt. Utskottet förutsätter
            att Socialstyrelsen bevakar frågan. Det var ju en from förhoppning.
            Det borde åtminstone ha varit en uppmaning till aktiv handling.
          </note>
          <note>
            Nej, yttrandet över min motion är defensivt. Gånge denna kalk
            ifrån mig, låter det som. Eller kanske man tror att homosexuella
            försvinner om man inte låtsas om att de finns. Är avsikten att
            gå tillbaka i tiden, tillbaka till den tid då homosexualitet var
            förbjuden och man trodde det var farligt, kanske t.o.m. smittsamt?
            Jag vill inte tro att det är så. Men för att nå ett samhälle där
            alla behandlas lika så måste vi som är lagstiftare ha modet att
            ta ansvar för utsatta grupper och markera att diskriminering i
            alla former är otillåten i ett öppet, demokratiskt samhälle.
          </note>
          <note>
            Herr talman! Med hänvisning till vad jag har sagt vill jag för
            egen del yrka bifall till min motion. Om min motion inte skulle
            vinna riksdagens gehör, yrkar jag bifall till Vänsterpartiets
            meningsyttring nr 3. Jag vill uppmana riksdagens ledamöter att
            bifalla detsamma.
          </note>
          <note type="speaker">
            Anf. 95 YLVA ANNERSTEDT (fp) replik:
          </note>
          <note>
            Herr talman! Jag är oerhört förvånad över
          </note>
          <note>
            Christina Linderholms utfall mot Folkpartiet i just denna fråga
            med tanke på att hon själv sitter i utskottet och att hennes parti
            inte har reserverat sig i frågan. Däremot har vi nått framgång
            i dessa frågor i så måtto att vi äntligen får en utredning om
            konsekvenserna av ett registrerat partnerskap under en folkpartistisk
            ordförande, Barbro
          </note>
          <note>
            Westerholm, och tillkommen under starka påtryckningar från Folkpartiet
            liberalerna.
          </note>
          <note>
            Jag skulle vilja föreslå att Christina Linderholm gör sitt första
            och största påtryckningsarbete gentemot sitt eget partis representanter
            i det utskott som hon sitter i, så att Centerns mening kommmer
            fram på ett mera positivt sätt.
          </note>
          <note>
            I fråga om yttrandefriheten gör vi alltid en avvägning mellan
            skyddet för yttrandefriheten och hur många grupper som skall omfattas
            av lagstiftning. I det här fallet har inte utskottet kommit fram
            till någon annan uppfattning än att stå fast vid det ställningstagande
            som vi gjort tidigare.
          </note>
          <note type="speaker">
            Anf. 96 CHRISTINA LINDERHOLM (c)
          </note>
          <note>
            replik:
          </note>
          <note>
            Herr talman! Ylva Annerstedt är förvånad. Jag kan returnera med
            att uttrycka min förvåning över att
          </note>
          <note>
            Folkpartiets representant i denna fråga, som också är en ordinarie
            ledamot i utskottet, inte har agerat på ett sätt som mera följde
            den inställning som
          </note>
          <note>
            Folkpartiet har betonat i andra sammanhang. Som både Margareta
            Winberg och jag har sagt ingår det inte i direktiven för partnerskapsutredningen
            att behandla frågan om förstärkt grundlagsskydd.
          </note>
          <note>
            Jag tycker att det är litet övermaga när Ylva
          </note>
          <note>
            Annerstedt säger att yttrandefrihetan måste avvägas mot hets
            och mot hur många folkgrupper som skall omfattas av lagstiftning.
            Är inte hets mot folkgrupp en avgörande begränsning av yttrandefriheten?
          </note>
          <note type="speaker">
            Anf. 97 YLVA ANNERSTEDT (fp) replik:
          </note>
          <note>
            Herr talman! Jag kan i detta sammanhang verkligen inte finna
            någon tveksamhet från Folkpartiet liberalernas sida. Det är faktiskt
            vi som har tryckt på för att den här utredningen skulle komma
            till stånd. Som jag sade tidigare är det ganska naturligt att
            man vill ha ett fylligt underlag innan man fattar beslut. Den
            här utredningen skall förse oss med det, och vi ser fram emot
            dess resultat.
          </note>
          <note type="speaker">
            Anf. 98 CHRISTINA LINDERHOLM (c)
          </note>
          <note>
            replik:
          </note>
          <note>
            Herr talman! Återigen: utredningen skall inte behandla den frågan
            utan möjligheten till ett registrerat partnerskap och eventuella
            förändringar i andra lagstiftningar. Jag kan inte se att Folkpartiet
            tryckt på ens i den frågan för att påskynda utredningen. Tvärtom
            begärde man ytterligare anstånd därför att man inte ansåg sig
            ha underlag för ställningstagande.
          </note>
          <note>
            Jag undrar bara: Hur mycket hets skall vi tåla? Hur mycket hets
            i samhället skall det få finnas mot olika folkgrupper, innan den
            här frågan tas på allvar här i riksdagen?
          </note>
          <note type="speaker">
            Anf. 99 MARGARETA VIKLUND (kds):
          </note>
          <note>
            Herr talman! Jag skall hålla mitt anförande med anledning av
            min motion K433, som har fått rubriken ''Kontaktannonser''. Själv
            har jag satt rubriken ''Kvinnlig slavhandel'' på mitt anförande.
          </note>
          <note>
            Vi har tidigare i dag talat om jämställdhet och kvinnors och
            mäns lika värde. I det sammanhanget har det konstaterats att det
            fortfarande behöver göras en hel del inom många områden för att
            kvinnor och män skall bli jämställda.
          </note>
          <note>
            Förekomsten av s.k. kontaktverksamhet eller kvinnlig slavhandel
            -- som jag vill kalla det för -- är exempel på brist på jämställdhet
            och på kvinnors och mäns lika värde, dvs. att kvinnor och män
            värderas olika i samhället och i andra sammanhang.
          </note>
          <note>
            Men jag hävdar att människovärdet alltid är 100 %
          </note>
          <note>
            i alla sammanhang.
          </note>
          <note>
            Vi har genom massmedias hjälp ganska nyligen kunnat förfasa oss
            över de s.k. sexresorna till olika länder i Ostasien. Det är förfärligt
            att endast formulera tanken att svenska män utnyttjar barn i andra
            länder. Därmed inte sagt att sexuellt utnyttjande av barn i vårt
            land inte är lika förfärligt.
          </note>
          <note>
            Att utnyttja barns beroendeställning i vårt land och barns utsatta
            situation i andra länder är varianter på samma tema och lika förkastligt.
          </note>
          <note>
            Med tanke på vad jag nu har sagt om utnyttjande av barn är det
            kanske inte så förvånande att ungefär
          </note>
          <note>
            300--350 kvinnor kommer till Sverige varje år genom s.k. kontaktförmedling
            för att i alltför många fall -- vill jag påstå -- utnyttjas. Ca
            150 av de
          </note>
          <note>
            300--350 kvinnorna stannar i landet under mer än två år. Det
            betyder att ca 200 kvinnor varje år sänds tillbaka till sina hemländer
            och till ett liv i förnedring och misär. De togs hit på prov och
            uppfyllde inte förväntningarna. De höll inte måttet.
          </note>
          <note>
            Ett sätt att minska verksamheten med kontaktförmedling är att
            inte tillåta annonsering om kontaktverksamhet och förmedling av
            utländska kvinnor.
          </note>
          <note>
            Det har visat sig att många kvinnor som har kommit till vårt
            land genom kontaktförmedling eller genom kontakt med en svensk
            man på semester i deras hemländer ofta blir utsatta för misshandel.
            Om dessa kvinnor har minderåriga barn med sig till vårt land,
            har det förekommit att även barnen har utsatts för misshandel
            och övergrepp. Detta kan bl.a. kvinnojourerna tillstyrka.
          </note>
          <note>
            I början ser oftast allt ut att fungera bra för paren.
          </note>
          <note>
            I många fall tröttnar dock mannen ganska snart på kvinnan, kanske
            irriterad över att hon inte tillräckligt snabbt assimileras i
            det svenska samhället eller över att hon inte uppfyllt de förväntningar
            som kontaktförmedlingen/kontaktförmedlaren har utlovat. Kvinnan
            skickas tillbaka till sitt land.
          </note>
          <note>
            Om äktenskapet inte varat mer än två år, blir kvinnan utvisad
            enligt den s.k. tvåårsregeln i utlänningslagen. Den innebär att
            om ett äktenskap eller samboende, där den ena partnern är utländsk
            och den andra svensk, upphör inom två år, får inte den utländska
            partnern stanna i Sverige. Regeln har tillkommit för att förhindra
            s.k. skenäktenskap.
          </note>
          <note>
            Under tvåårsperioden skall den utländska partnern anmäla sig
            hos polisen två gånger om året. Polisens uppgift är bl.a. att
            kontrollera om förhållandet består.
          </note>
          <note>
            Att först bli godkänd, men sedan kanske misshandlad och ratad
            av den svenske mannen, är oerhört grymt. Att även bli utvisad
            och ratad av de svenska myndigheterna är inhumant och förstärker
            kvinnans känsla av att inte vara accepterad. De utländska kvinnorna
            och ibland även barnen blir helt berövade sitt människovärde och
            utlämnade till förnedring och fattigdom.
          </note>
          <note>
            Visserligen kan jag förstå att det ur yttrandefrihetsrättsliga
            och tryckfrihetsrättsliga aspekter kan vara svårt att komma åt
            kontaktannonserna och förbjuda dem. Jag är stolt och tacksam för
            den yttrande- och tryckfrihet som vi har i vårt land, men det
            måste väl också finnas gränser för en frihet, särskilt om den
            missbrukas.
          </note>
          <note>
            När man nu vet att det finns annonser som medför sådana konsekvenser
            att de skadar människor både fysiskt och psykiskt, måste det väl
            finnas någon möjlighet att stoppa sådan verksamhet. Vi har ju
            t.ex. kopplerilagen. Har den prövats i sammanhanget? Om inte kopplerilagen
            är tillräcklig, borde den väl i så fall kunna utvidgas.
          </note>
          <note>
            Jag kan inte tänka mig annat än att om man verkligen vill, så
            går det att komma åt problemet.
          </note>
          <note>
            Jag har litet svårt att förstå den undfallenhet, som jag tycker
            mig utläsa ur utskottets behandling av motion K433. Tryckfrihetsförordningen
            gäller inte för marknadsföring av alkohol och tobak. Om alkohol
            och tobak kan undantas i tryckfrihetsförordningen, borde man väl
            också kunna göra undantag för försäljning av kvinnor.
          </note>
          <note>
            Frågan om kvinnlig slavhandel handlar om jämställdhet och människovärde.
            Om vi skall kunna sprida budskapet om mänskliga rättigheter ut
            över världen och helhjärtat arbeta för den frågan, måste vi ha
            kurage och finna redskap att sopa rent utanför vår egen dörr.
          </note>
          <note>
            Herr talman! Jag yrkar bifall till motion K433.
          </note>
          <note type="speaker">
            Anf. 100 HÅKAN HOLMBERG (fp):
          </note>
          <note>
            Herr talman! ''Det är klart att vi vet att nazisterna mördade
            sex miljoner judar under andra världskriget, men vi blånekar till
            att det ägde rum, därför att det är en så effektiv propaganda.''
            Detta är ett, frånsett några i protokollet säkert otryckbara grovheter,
            autentiskt uttalande uppsnappat från en av de nu dess värre ganska
            många unga svenska nynazister som försöker att bedriva den här
            typen av propaganda i Sverige. Yttrandet fälldes i samband med
            det besök som ägde rum i våras av en fransk motsvarighet i den
            här changern, historikern -- som det ibland heter, i verkligheten
            är han litteraturvetare -- och dessutom avstängde,
          </note>
          <note>
            Robert Faurisson.
          </note>
          <note>
            KU har behandlat en motion om just den här formen av antisemitisk
            propaganda. Man konstaterar att all form av hets mot folkgrupp
            naturligtvis bör bemötas med information, upplysning och fri opinionsbildning.
            Det är helt rätt. Det besvärliga i Sverige är att den lag som
            vi har under långa tider har varit det enda skydd som över huvud
            taget har funnits, eftersom den fria opinionsbildningen icke har
            fungerat. När det i
          </note>
          <note>
            Stockholm under fem sex år har förekommit den grövsta antisemitiska
            hetsen i Europa efter andra världskriget, har stora delar av den
            offentliga debatten om detta fenomen i stort sett gått ut på att
            det här är ett legitimt sätt att diskutera på. Man har inte ens
            velat se att det har varit fråga om hets mot folkgrupp.
          </note>
          <note>
            På Stockholms tingsrätt och Svea hovrätt var man klokare och
            dömde de ansvariga bakom en radiostation till fängelsestraff.
            Brottet upprepades nyligen för andra gången, och de ansvariga
            dömdes på fler punkter än vad som tidigare förekommit i
          </note>
          <note>
            Sverige.
          </note>
          <note>
            Lagen om hets mot folkgrupp innebär att det är förbjudet att
            göra uttalanden som innebär en missaktning på etniska och liknande
            grunder mot utpekade grupper. Det viktiga är att inse vad ordet
          </note>
          <note>
            ''missaktning'' innebär. Det är egentligen inte relevant om uttalandena
            är sanna eller falska, utan det väsentliga är sammanhanget, dvs.
            om yttrandet fälls i ett sammanhang där det är uppenbart att syftet
            är att sprida hat och just missaktning mot en utpekad grupp.
          </note>
          <note>
            Alla känner till den traditionella typen av antisemitisk eller
            annan rasistisk propaganda, nämligen att beskylla hela grupper
            för att generellt syssla med t.ex. brottslig verksamhet, förgiftning
            av brunnar, spridning av pornografi, droger eller vad det nu kan
            vara. Detta är klassiskt och ingick i nazisternas propaganda.
            Radio Islam i Stockholm sysslade också med precis den här typen
            av propaganda. Det var bl.a. det som de ansvariga dömdes för.
            I den moderna antisemitismen förnekar man dessutom nazisternas
            brott mot judar.
          </note>
          <note>
            Det är nödväntigt att vi inser att just detta förnekande är själva
            grundbulten i all nutida antisemitisk propaganda. Det är den punkt
            som all annan hets först måste passera för att över huvud taget
            kunna nå ut till en lyssnande publik. Om hetsen i denna form och
            förnekandet av förintelsen kan legitimeras, har man en ursäkt
            för all annan antisemitisk hets.
          </note>
          <note>
            Om förintelsen aldrig ägt rum, måste ju några ha ljugit ihop
            det hela. Vilka har då gjort det? Kan det vara några andra än
            dem som utpekas, nämligen judarna? Syftet är, och det sägs uttryckligen
            i de här kretsarna, att öppna vägen för en upprepning.
          </note>
          <note>
            Dess värre gjorde Svea hovrätt när frågan om den här propagandan
            från Radio Islam var uppe en omöjlig distinktion. Man försökte
            att skilja mellan uttalanden där förintelsen förnekas i största
            allmänhet och uttalanden om att det är judarna som har ljugit
            ihop det hela. De senare uttalandena fälldes, och de förra skulle
            kunna vara acceptabla.
          </note>
          <note>
            Detta är ett fundamentalt misstag av Svea hovrätt.
          </note>
          <note>
            Den intellektuella skillnaden mellan lögn och judisk lögn är
            nämligen i detta sammanhang naturligtvis intellektuellt helt ogripbar.
          </note>
          <note>
            Dess värre gör också KU ett fundamentalt misstag.
          </note>
          <note>
            Man resonerar i sitt betänkande som om det här vore fråga om
            åsikter i någon form av debatt. Men det förs över huvud taget
            icke någon debatt mellan historiker -- vilket ibland dess värre
            påstås i pressen -- om huruvida förintelsen skulle ha ägt rum
            eller inte.
          </note>
          <note>
            Det finns inte någon historisk skola som påstår att förintelsen
            inte har ägt rum. De som sysslar med det här är nazistiska propagandister.
            Det är inte heller något nytt fenomen. Det är alltså inte fråga
            om nya rön av något slag. Denna verksamhet satte i gång i stort
            sett samtidigt som andra världskriget slutade. Att då resonera
            som vore det fråga om åsikter i en debatt är att på något sätt
            helt och hållet missförstå vad det här gäller och vad syftet är.
          </note>
          <note>
            Det relevanta när man har att ta ställning till om påståenden
            innebär hets mot folkgrupp eller ej är sammanhanget. Det är möjligt
            att det teoretiskt finns sammanhang där förnekandet av förintelsen
            inte skulle innebära hets mot folkgrupp. Man kan t.ex. tänka sig
            ett slags revysammanhang, där någon parodierar nazistiska propagandister.
            Men som de här påståendena normalt framförs tror jag att varje
            balanserad och förnuftig person inser att det bara finns ett enda
            syfte, nämligen att utså missaktning mot judar som grupp.
          </note>
          <note>
            Detta går KU till stor del förbi. Jag tycker det är en inställning
            som i längden kommer att visa sig ohållbar. Nu ser vi ju en intensifierad
            propaganda på exakt det här temat, som i andra civiliserade och
            demokratiska länder har lett till att man förtydligat lagstiftning
            som redan finns. Regeringen bör av riksdagen få i uppgift att
            se över detta. Därför yrkar jag bifall till motion 1991/92:K410.
          </note>
          <note type="speaker">
            Anf. 101 KARIN PILSÄTER (fp):
          </note>
          <note>
            Herr talman! Egentligen vill jag inte stå här och enbart upprepa
            det som redan har sagts, utan jag vill framför allt instämma i
            det som Margareta
          </note>
          <note>
            Winberg och Christina Linderholm här tidigare har framfört.
          </note>
          <note>
            När det gäller frågan om hets mot folkgrupp -- och här bör det
            ske en förstärkning, så att det också gäller de homosexuella --
            tycker jag att konstitutionsutskottet har ''rasslat över'' detta
            litet onödigt snabbt.
          </note>
          <note>
            Utskottet skriver ju att det gäller ''att finna den rätta avvägningen
            mellan yttrandefrihetsintresset och skilda gruppers behov av skydd
            mot nedsättande omdömen eller kritik. Enligt utskottets mening
            saknas det mot bakgrund av vikten av vidast möjliga yttrandefrihet
            anledning att utvidga förbudet -- -- --.''
          </note>
          <note>
            Tidigare har man sagt att regeringen noga skall följa frågan
            och återkomma till riksdagen med lagförslag, om regeringen skulle
            få information om att sådana yttranden fällts om homosexuella
            som kan liknas vid hets mot folkgrupp. Så har faktiskt varit fallet.
          </note>
          <note>
            Utskottet anser tydligen numera att homosexuella är mindre skyddsvärda
            än t.ex. etniska grupper och att det i valet mellan yttrandefrihet
            och skydd för dessa är de homosexuella som drar det kortaste strået.
          </note>
          <note>
            Motion 1991/92:So292, som jag och Barbro
          </note>
          <note>
            Westerholm har väckt och som berör den här frågan, liknar väldigt
            mycket redan ställda bifallsyrkanden. Jag har därför inte något
            ytterligare yrkande, utan jag kommer att stödja dessa.
          </note>
          <note type="speaker">
            Anf. 102 INGVAR SVENSSON (kds):
          </note>
          <note>
            Herr talman! Det finns ett starkt engagemang i den här debatten
            om skyddet för de mänskliga rättigheterna. Det är mycket bra.
            Det handlar ju inte bara om lagstiftning utan också om opinionsbildning.
          </note>
          <note>
            Redan nu finns det mycket starka formuleringar i vår grundlag
            om skyddet för de mänskliga rättigheterna. Genomgående för de
            problem som har räknats upp här av Bengt Hurtig, Harriet
          </note>
          <note>
            Colliander, Margareta Winberg, Christina
          </note>
          <note>
            Linderholm, Margareta Viklund och Karin Pilsäter är just att
            det inte finns bra möjligheter att i Sverige få en prövning beträffande
            kränkningar av de mänskliga rättigheterna -- även om det finns
            väldigt fina formuleringar.
          </note>
          <note>
            Det är inte säkert att ett förstärkt grundlagsskydd automatiskt
            innebär en förstärkning för rättsprövningsmöjligheten. Det som
            är ett hoppfullt inslag här är, som Bengt Hurtig var inne på,
            om vi så småningom kan inkorporera
          </note>
          <note>
            Europarådskonventionen. Nästa fråga kommer då automatiskt: Hur
            kan man pröva kränkningarna av de mänskliga rättigheterna? Det
            är en väldigt viktig fråga hur man får till stånd en nationell
            prövning av kränkningar av de mänskliga rättigheterna, så att
            man slipper att gå till Strasbourg för att få upp sådana frågor.
          </note>
          <note>
            Det är alltså en mycket positiv utvecklingsmöjlighet när det
            gäller att lösa stora delar av den problematik kring vilken argument
            radats upp tidigare i debatten.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            11 § Återvinning vid ackord och konkurs
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU1 Återvinning vid ackord och konkurs.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 18 §.)
          </note>
          <note>
            12 § Sakrättsliga frågor m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU2 Sakrättsliga frågor m.m.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 18 §.)
          </note>
          <note>
            13 § Introduktionsersättning till flyktingar och vissa andra
            utlänningar
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU1 Introduktionsersättning till flyktingar och vissa
            andra utlänningar (prop.
          </note>
          <note>
            1991/92:172)
          </note>
          <note type="speaker">
            Anf. 103 LARS MOQUIST (nyd):
          </note>
          <note>
            Herr talman! Regeringen föreslår att riksdagen skall anta en
            speciallag för flyktingar. Kommunerna skall kunna bevilja introduktionsbidrag
            i stället för socialbidrag, om flyktingen eller utlänningen följer
            en särskild plan som upprättats av kommunen.
          </note>
          <note>
            Av propositionen framgår att den föreslagna lagen blir utan verkan,
            om flyktingen inte accepterar upplägget till introduktionsplan.
            Följden lär bli precis som vi sagt i vår motion, nämligen att
            den utländske medborgaren endast kommer att acceptera lagen om
            den medför en större ersättning än om socialtjänstlagens normer
            skulle tillämpas.
          </note>
          <note>
            Förslaget är enligt min mening helt oacceptabelt.
          </note>
          <note>
            Idén om att introduktionsersättningen är kopplad till en motprestation
            är bra. Men efterstom man inte lär kunna neka den som avbryter
            introduktionsprogrammet sedvanlig socialhjälp, bygger man upp
            ett dubbelsystem med åtföljande dyrbar byråkrati. Länsstyrelsen
            i Stockholm har i sitt remissvar påpekat att förslaget kan komma
            att medföra ökad byråkrati med fler utrednings-, kontroll- och
            samrådssituationer. I propositionen anges att det i normalfallet
            inte skall kunna beviljas socialbidrag för den som bryter programmet.
            Men jag förstår inte hur man praktiskt skall kunna skilja på dem
            som från början vägrar att vara med i programmet och dem som senare
            avbryter påbörjat program.
          </note>
          <note>
            Den föreslagna introduktionsersättningen innebär en säråtgärd
            för flyktingar. Eftersom denna säråtgärd kommer att innebära att
            man ger flyktingen högre bidrag än den svensk som söker socialbidrag,
            är förslaget diskriminerande mot vanliga svenskar. Av propositionen
            framgår att om kommuner väljer att lägga introduktionsersättningen
            på en högre nivå än socialbidragsnormen, kan detta på kort sikt
            leda till ökade kostnader för kommunerna.
          </note>
          <note>
            Har kammarens ledamöter verkligen klart för sig att den föreslagna
            introduktionsersättningen kan komma att bli högre än motsvarande
            socialbidrag, att svenska socialbidragstagare skall få mindre
            än en flykting som genomgår ett av kommunen fastställt introduktionsprogram?
            Att det verkligen förhåller sig så framgår tydligt av propositionen.
          </note>
          <note>
            Statsrådet Friggebo säger: ''En flykting som anser att introduktionsersättning
            inte ger en skälig försörjning har möjlighet att söka kompletterande
            socialbidrag. Ett beslut av kommunen att då vägra socialbidrag
            kan överklagas.''
          </note>
          <note>
            Av propositionen framgår således att vi kommer att få ett dubbelsystem,
            om kommunen inte lägger sig på samma nivå som socialbidragsnormen
            eller höjer nivån över socialbidragsnormen. Det faktum att man
            ändå lägger fram ett sådant här förslag bygger på tanken att de
            totala kostnaderna på sikt skall bli lägre genom att flyktingen
            accepterar att lära sig svenska, få en samhällsintroduktion och
            få utbildning. Är det inte fantastiskt att vi skall införa särskilda
            ersättningar för att flyktingen skall acceptera möjligheten att
            lära sig svenska språket?
          </note>
          <note>
            Är det inte en självklarhet när man söker sig en fristad i ett
            nytt land?
          </note>
          <note>
            Jag upprepar vad Länsstyrelsen i Stockholm -- som nog är ganska
            väl bevandrad i problematiken kring asylsökande/socialbidrag --
            sagt, nämligen att det är lämpligare att kommunens möjlighet att
            ställa krav regleras i socialtjänstlagen i stället för att särlagar
            skapas för flyktingar.
          </note>
          <note>
            Nog om detta.
          </note>
          <note>
            I vår motion 1991/92:Sf42 yrkar vi avslag på propositionen om
            introduktionsersättning till flyktingar. Men vi har också begärt
            förslag från regeringen om en sådan ändring av sociallagstiftningen
            att utländsk medborgare inte medges högre bidrag än 80 % av kommunens
            socialbidragsnorm under en begränsad tidsperiod. I
          </note>
          <note>
            motionen anger vi en tvåårsperiod som en tänkbar tid. Vi har
            också hos regeringen begärt en utredning om utländska medborgares
            försörjning genom lån i stället för genom bidrag.
          </note>
          <note>
            Bakgrunden till våra förslag, som i motionen anges i tre att-satser,
            är först och främst -- och det här anser jag vara helt självklart
            -- att man inte skall ge en utlänning större bidrag än en svensk
            medborgare kan få. Detta blir både möjligt och troligt, eftersom
            kommunerna sannolikt siktar på en bred anslutning av flyktingarna
            till introduktionsprogrammet.
          </note>
          <note>
            Våra resurser -- jag tänker då på det gigantiska budgetunderskottet
            -- är dessutom knappa, varför det gäller att hushålla med pengarna.
            Det är ett av skälen till att vi föreslår en reducering med 20
            % av socialbidragsnormen för flyktingar och andra utlänningar
            som omfattas av det kommunala flyktingmottagandet. Någon tror
            kanske att det blir knapert att klara sig på 80 % av socialbidragsnivån.
          </note>
          <note>
            Men jag tror att alla är överens om att ingen behöver svälta
            på en 80-procentig svensk socialbidragsnivå.
          </note>
          <note>
            Vårt tredje delförslag om en utredning för att belysa utländska
            medborgares försörjning genom lån i stället för genom bidrag har
            inte heller vunnit gehör i utskottet. Men jag upprepar att en
            sådan utredning skulle vara välgörande för den framtida debatten
            om vår flyktingpolitik, oavsett vilka slutsatser utredningen kommer
            fram till.
          </note>
          <note>
            Herr talman! Jag yrkar bifall till Ny demokratis reservation,
            och samtidigt yrkar jag avslag på utskottets hemställan.
          </note>
          <note type="speaker">
            Anf. 104 GUSTAF VON ESSEN (m):
          </note>
          <note>
            Herr talman! En ny ersättningsform, introduktionsersättning,
            föreslås bli införd och gälla flyktingar. Personkretsen definieras
            i propositionen. För närvarande gäller följande.
          </note>
          <note>
            En flykting som har beviljats uppehållstillstånd och som har
            blivit kommunplacerad har, liksom alla svenskar, rätt till bidrag
            för sin försörjning, om hans behov inte kan tillgodoses på annat
            sätt. Detta stipuleras i socialtjänstlagen. Den första tiden är
            flyktingen som regel helt beroende av socialbidrag.
          </note>
          <note>
            Kommunerna erhåller under två år schablonersättning av staten
            för att täcka kostnaderna för flyktingar innan dessa har blivit
            integrerade i samhället och i arbetslivet.
          </note>
          <note>
            Kommunerna kan disponera dessa pengar, göra prioriteringar av
            åtgärder i syfte att underlätta flyktingens integration. Dessa
            medel skall också täcka kostnaderna för socialbidrag till den
            enskilde.
          </note>
          <note>
            Utöver socialbidrag kan andra former av samhällsstöd utgå, t.ex.
            studiestöd och utbildningsbidrag.
          </note>
          <note>
            Individuella introduktionsplaner för den enskilde flyktingen
            skall upprättas i samråd med denne.
          </note>
          <note>
            Erfarenheterna visar att betydande effektivitetsvinster skulle
            kunna uppnås, om de olika former av samhällsstöd som nu utgår
            kunde samordnas.
          </note>
          <note>
            Systemet med socialbidrag är ofta passiviserande och kan ge fel
            signaler till de flyktingar som kommer till Sverige. Visserligen
            kan krav ställas på att flyktingen skall medverka i olika aktiviteter,
            och detta görs också på många håll. Men det är omvittnat att alltför
            många flyktingar hamnar i ett ensidigt beroende av socialbidrag
            utan att tillräckliga krav på motprestation föreligger.
          </note>
          <note>
            Den särskilda introduktionsersättning som nu föreslås kan ännu
            tydligare än vid utgivande av socialbidrag kopplas till krav på
            ett deltagande i ett introduktionsprogram och utbetalas på ett
            sådant sätt att den ökar motivationen hos den enskilde att medverka.
          </note>
          <note>
            Syftet är givetvis att påskynda en integration genom att ersättning
            är kopplad till motprestation. Vidare är syftet att kompensera
            flyktingar för baskunskaper, främst i det svenska språket -- detta
            som en första grundförutsättning för att kunna konkurrera i det
            svenska samhället och i samhällslivet. Det är därför mycket viktigt
            att den enskilde flyktingen aktivt deltar i en introduktion.
          </note>
          <note>
            En förutsättning för att en utbetalning skall ske är enligt förslaget
            att flyktingen följer introduktionsplanen och svarar upp mot de
            krav som ställs. Om flyktingen avbryter sitt deltagande i en introduktionsutbildning,
            skall socialbidrag inte automatiskt utgå som en sorts alternativ,
            annat än möjligen tillfälligtvis.
          </note>
          <note>
            Kommunerna skall själva besluta i frågorna, och nivån på ersättningen
            bör inte vara lägre än socialbidragsnormen -- som ju annars är
            alternativet för den enskilde flyktingen.
          </note>
          <note>
            Dessutom skall det sägas att socialbidragsnormen varierar ute
            i landet. Det är alltså inte samma norm i hela landet.
          </note>
          <note>
            Introduktionsersättningen bekostas inom ramen för den schablonersättning
            som kommunerna erhåller och medför därför inte högre kostnader
            för samhället.
          </note>
          <note>
            Sammanfattningsvis är förslaget bra från flera synpunkter. Signalerna
            till flyktingarna är klara.
          </note>
          <note>
            Ersättningar kopplas till prestationer, och den enskildes motivation
            att prestera något torde därmed öka. Vidare ser omgivningen att
            kraven på ersättning är kopplade till just en motprestation.
          </note>
          <note>
            Troligen leder också förslaget till att förenklingar och administrativa
            vinster på sikt kan uppstå.
          </note>
          <note>
            En bred majoritet i utskottet har ställt sig bakom utskottets
            skrivning. Som vanligt mäler sig, tyvärr,
          </note>
          <note>
            Ny demokrati ur gemenskapen. Nydemokraternas motion, till vilken
            Lars Moquist har yrkat bifall, innebär en särlagstiftning för
            flyktingar och invandrare och är oacceptabel. Nydemokraterna tycks
            tona ner vikten av att just en motprestation föreligger och begärs
            av den enskilde flyktingen. I
          </note>
          <note>
            stället spelar man på något slags fördom att flyktingar får en
            priviligerad tillvaro på samhällets bekostnad. De skall hänvisas
            till att leva på en lägre levnadsnivå än vad andra svenska gör,
            tycks man mena. Tala om diskriminering i det här fallet!
          </note>
          <note>
            Risken är ju då påtaglig att många flyktingar passiviseras och
            aldrig får en chans att integreras i det svenska samhället. Det
            tycker vi är mycket beklagligt.
          </note>
          <note>
            Situationen för flyktingar i Sverige, liksom för många svenskar,
            är svår för närvarande. Det finns en hel del att säga om flyktingpolitiken
            i stort.
          </note>
          <note>
            Därför är det särskilt viktigt att vi nu ökar effektiviteten
            i introduktionsskedet, till båtnad för de enskilda flyktingarna
            och för samhället i stort.
          </note>
          <note>
            Nydemokraternas förslag och tankegångar är inte konstruktiva
            utan präglas i någon mån av ett cyniskt spel med fördomar.
          </note>
          <note>
            Jag yrkar bifall till utskottets hemställan och avslag på Nydemokraternas
            reservation.
          </note>
          <note type="speaker">
            Anf. 105 LARS MOQUIST (nyd):
          </note>
          <note>
            Herr talman! Gustaf von Essen tar upp frågor kring den motion
            som vi i Ny demokrati har väckt i det här ärendet.
          </note>
          <note>
            Till att börja med vill jag höra om Gustaf von Essen tycker att
            det är rimligt att flyktingar kan få högre bidrag än vad socialbidragsnormen
            medger. Det framgår nämligen av den gjorda utredningen och av
            propositionen att det på kort sikt mycket väl kan bli så. Men
            man förväntas vinna fördelar på lång sikt.
          </note>
          <note>
            Gustaf von Essen säger också här att vi har tonat ner detta med
            motprestation. Men då lyssnade han nog inte på vad jag sade i
            mitt anförande. Alldeles i början sade jag att idén om att introduktionsersättningen
            skall vara kopplad till en motprestation är bra. Men eftersom
            man inte lär kunna neka den som avbryter introduktionsprogrammet
            sedvanlig socialhjälp, byggs ett dubbelsystem upp med åtföljande
            byråkrati. Det är just det här med dubbelsystem och åtföljande
            byråkrati som bl.a. Länsstyrelsen i
          </note>
          <note>
            Stockholm i flera olika att-satser i sitt remissyttrande som
            är infogat i föreliggande propositione vänder sig mot.
          </note>
          <note>
            Det är alltså inte bara vi i Ny demokrati som ser bekymmer med
            att den här introduktionsersättningen införs. Den lär ju bli införd.
            Men vi får hoppas att Gustaf von Essen har rätt när han förmodar
            att det blir samordningsvinster när det gäller bl.a. utbildning
            och socialbidrag och att flyktingen på ett bättre sätt skall inlemmas
            i det svenska samhället. Det återstår alltså att hoppas att Gustaf
            von Essen får rätt.
          </note>
          <note type="speaker">
            Anf.106 GUSTAF VON ESSEN (m):
          </note>
          <note>
            Herr talman! Bidragsnivån kan givetvis vara något högre än socialbidragen.
            Men det beror på att resurserna sammanläggs. I dag får ju människor
            socialbidrag. Vidare får de vissa andra stöd. Tanken är att man
            skall lägga ihop dessa just för att kunna få till stånd en sorts
            kontrakt med den enskilde.
          </note>
          <note>
            Bryts det kontraktet från den enskilde flyktingens sida och han
            inte vill genomföra sin del av det hela, innebär det att introduktionsersättningen
            inte längre betalas ut. Man hänvisas till socialbidrag.
          </note>
          <note>
            Där kommer i fortsättningen, och så är det redan nu, socialsekreterarna
            att vara relativt hårda. Det är de redan gentemot svenskar. Detta
            om motprestation gäller ju inte bara flyktingar, utan även många
            svenskar har numera så att säga en sådan relation till de sociala
            myndigheterna.
          </note>
          <note>
            Jag tycker att det här förslaget borde gå i den riktning som
            Nydemokraterna önskar. Det ställs i förslaget ett klart krav på
            motprestation när det gäller det som man gör och det som man får.
            Det är väl något som Nydemokraterna länge har efterlyst.
          </note>
          <note>
            Därför framstår er attityd som att ni tonar ned motprestationen.
          </note>
          <note>
            En person som lever på 80 % av socialbidragsnormen, vilken dessutom
            varierar över landet, kanske inte är så särskilt motiverad att
            så att säga ge järnet och att på olika sätt ställa upp på program
            för att utveckla sig. Detta förslag borde alltså gå i er riktning.
          </note>
          <note type="speaker">
            Anf. 107 LARS MOQUIST (nyd):
          </note>
          <note>
            Herr talman! Den här frågan har ju litet olika dimensioner. Det
            som jag först och främst vänder mig mot är att man inför en dubbel
            möjlighet för flyktingar att få socialbidrag eller introduktionsersättning.
            Jag tycker att det är riktigt att det krävs en motprestation.
            Gustaf von Essen har alldeles rätt i att vi anser att det skall
            vara på det sättet i detta fall.
          </note>
          <note>
            Vårt andra förslag gäller att vi vill att det skall göras en
            utredning om andra former för detta. Det har inte någon exakt
            koppling till introduktionsersättningen. Att man skall ha en annan
            nivå på socialbidraget för flyktingar handlar ju om en förändring
            i socialtjänstlagen. Detta finns med i denna uppläggning. Därför
            har vi tagit med detta i den motion som rör introduktionsersättningen.
          </note>
          <note type="speaker">
            Anf. 108 GUSTAF VON ESSEN (m):
          </note>
          <note>
            Herr talman! Vad jag tycker är litet betänkligt hos er nydemokrater
            är att ni här i riksdagen står och säger att svenskar skall få
            socialbidrag, men flyktingar skall inte få mer än 80 % av socialbidragsnormen.
            Dessutom skall de, som Lars
          </note>
          <note>
            Moquist själv antydde, jobba för detta. Detta doftar litet grand
            av diskriminering. Man gör från början dessa flyktingar till andra
            klassens medborgare. Jag ställer inte upp på detta. Det skall
            vara ett effektivt system som fungerar och som innebär att en
            ersättning inte betalas ut utan att det görs något så att säga
            tillbaka, en motprestation.
          </note>
          <note>
            Det är ju detta som är hela kvintessensen med det här förslaget.
            Men ni är ute och spelar på andra strängar, och det tycker jag
            är litet oroande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            14 § Vissa socialförsäkringsfrågor
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU2 Vissa socialförsäkringsfrågor.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 18 §.)
          </note>
          <note>
            Meddelande om kulturutskottets betänkanden
          </note>
          <note>
            KrU1, KrU2 och KrU3
          </note>
          <note type="speaker">
            Anf. 109 TREDJE VICE TALMANNEN:
          </note>
          <note>
            I kulturutskottets på föredragningslistan upptagna betänkanden
            KrU1, KrU2 och KrU3 har av förbiseende Monica Widnemarks namn
            fallit bort, dels på närvarolistan på de tre betänkandena, dels
            i den till betänkandet KrU2 fogade reservationen.
          </note>
          <note>
            Rättelse kommer att ske i det bundna trycket.
          </note>
          <note>
            15 § Arkeologiska kostnader
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU1 Arkeologiska kostnader.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 18 §.)
          </note>
          <note>
            16 § Museifrågor
          </note>
          <note>
            Föredrags
          </note>
          <note>
            kulturutskottets betänkande
          </note>
          <note>
            1992/93:KrU2 Museifrågor.
          </note>
          <note type="speaker">
            Anf. 110 GÖRAN ÅSTRAND (m):
          </note>
          <note>
            Herr talman! Jag tänker i detta anförande yrka bifall till utskottets
            hemställan men främst uppehålla mig vid den del i utskottsbetänkandet
            som berör relationen mellan Statens historiska museum och Nordiska
            museet.
          </note>
          <note>
            Jag skall först som en bakgrund, vilken finns redovisad i betänkandet,
            markera att vi i riksdagen vid flera tillfällen har fattat principbeslut
            om samhällets inställning till museerna och främst till ansvarsmuseerna.
            Dessa principiella ställningstaganden skall bilda grund för våra
            framtida ställningstaganden. De handlar om överblick, om tillgänglighet
            och tillhandahållande, om expertmedverkan och om utvecklingsarbete.
          </note>
          <note>
            Statens historiska museum och Nordiska museet är funktionsuppdelade
            årtalsmässigt. Det är egentligen detta som berörs i den motion
            som
          </note>
          <note>
            Socialdemokraterna har väckt och som utskottet har avstyrkt.
            Det årtal som har valts för denna uppdelning är 1520-talet.
          </note>
          <note>
            Utskottet har menat att det är en mycket rimlig uppdelning. Den
            är självfallet historiskt betingad.
          </note>
          <note>
            Det svenska samhället och det svenska kulturlivet förändrades
            radikalt på 1520-talet, då vi från att ha haft en katolsk tro
            under den kanoniska rätten fick en evangelisk-luthersk tro formulerad
            av statsmakterna i Sverige. Den här funktionsuppdelningen före
            och efter reformationstiden är, herr talman, den uppdelning som
            gäller för dessa bägge museer.
          </note>
          <note>
            Historiska museet redovisar svensk forntid och historien fram
            till 1520-talet -- man samlar in, bearbetar och visar den delen
            av historien -- och
          </note>
          <note>
            Nordiska museet redovisar allt därefter. Det är självklart att
            det skall vara ett samarbete mellan dessa bägge museer.
          </note>
          <note>
            Jag vill med en litet hälsning till Björn Kaaling, som skall
            tala efter mig, säga att jag egentligen anser att det är en mycket
            marginell skillnad mellan vad utskottsmajoriteten tycker och vad
            reservanterna tycker.
          </note>
          <note>
            Utskottsmajoriteten har sagt att en samverkan mellan de bägge
            museerna är önskvärd. Låt den fortsätta.
          </note>
          <note>
            I reservationen sägs det däremot att denna samverkan skall utredas
            särskilt, så att den kan resultera i ett gemensamt ansvar.
          </note>
          <note>
            När vi läser motionen och reservationen tolkas detta som att
            Socialdemokraterna anser att det framöver skall skapas en gemensam
            presentation och ett gemensamt museum. Man skall tolka utskottsmajoritetens
            mening på ett sådant sätt att vi menar att den nuvarande funktionsuppdelningen
            är mycket rationell och riktig, historiskt och kulturellt betingad.
          </note>
          <note>
            Med det anförda, herr talman, yrkar jag bifall till utskottets
            hemställan.
          </note>
          <note type="speaker">
            Anf. 111 BJÖRN KAALING (s):
          </note>
          <note>
            Herr talman! I kulturutskottets betänkande KrU2
          </note>
          <note>
            om museifrågor behandlas just den motion från oss socialdemokrater
            som Göran Åstrand har nämnt med ett yrkande om att riksdagen bör
            besluta att ge regeringen till känna att det under de närmaste
            åren bör utredas vilka möjligheter som finns för
          </note>
          <note>
            Nordiska museet och Historiska museet att också i framtiden ta
            ett ansvar för att gemensamt spegla den svenska historien.
          </note>
          <note>
            Vi socialdemokrater menar att det utomordentligt fina historieprojekt
            som nu håller på att tas fram i samarbete mellan de berörda museerna
            inte bör bli en engångsföreteelse.
          </note>
          <note>
            Man kan naturligtvis ägna tid åt att diskutera varför vi till
            skillnad mot många andra länder har en uppdelning av vår historia
            på två större museer. I
          </note>
          <note>
            vårt fall handlar de om tiden före och efter 1521.
          </note>
          <note>
            Men i stället för att koncentrera oss på hur det har varit menar
            vi att vi bör se till hur det är och hur vi vill att det skall
            vara i framtiden.
          </note>
          <note>
            Från socialdemokratisk sida menar vi att det samarbete som nu
            pågår mellan Nordiska museet och Historiska museet gör det möjligt
            för besökarna att äntligen få en samlad bild av historien, som
            i historieprojektet framställs på ett lärorikt och roande sätt.
          </note>
          <note>
            Dessutom är det enligt vår uppfattning helt naturligt att följa
            upp det samarbete som nu pågår genom att i en utredning se vilka
            förutsättningar som finns för att man också i framtiden skall
            skapa ett fastare samarbete mellan, låt mig kalla dem, de historiska
            museerna.
          </note>
          <note>
            I ett allt kärvare samhällsekonomiskt läge finns det väl all
            anledning att undersöka om det finns samarbetsvinster och organisatoriska
            vinster att göra också inom kulturområdet. Det förvånar mig uppriktigt
            sagt att man från borgerligt håll och även från Ny demokratis
            sida inte delar vår uppfattning om behovet av den utredning som
            vi föreslår.
          </note>
          <note>
            Syftet med förslaget från socialdemokratisk sida om en utredning
            är ju inte att försämra möjligheterna för de berörda museerna
            att bedriva verksamhet, utan målet är att i framtiden öka deras
            möjligheter att på ett ännu bättre sätt beskriva och skildra den
            svenska historien för svenska och internationella besökare.
          </note>
          <note>
            Herr talman! Jag yrkar bifall till den socialdemokratiska reservationen
            som är fogad till kulturutskottets betänkande KrU2.
          </note>
          <note type="speaker">
            Anf. 112 GÖRAN ÅSTRAND (m):
          </note>
          <note>
            Herr talman! Som framgick av Björn Kaalings anförande är skillnaderna
            inte så stora. Men jag har anledning att ställa en fråga.
          </note>
          <note>
            Det är alldeles uppenbart att två museer som sysslar med svensk
            historia skall samarbeta. Det behöver vi egentligen inte tala
            om, Björn Kaaling och jag.
          </note>
          <note>
            Det är alldeles självklart att det är så. Frågan är bara om detta
            samarbete skall resultera i någon form av gemensamt historiskt
            museum. Skall jag tolka Björn Kaaling så att Historiska museet
            och
          </note>
          <note>
            Nordiska museet skall upphöra och att det skall skapas ett nytt
            svenskt historiskt museum?
          </note>
          <note>
            I diskussionen har vi gjort tolkningen att samarbetet bör finnas
            på alla sätt, men att någon sådan omstrukturering inte bör ske.
            Nu är min fråga: Vill socialdemokraterna göra en sådan?
          </note>
          <note type="speaker">
            Anf. 113 BJÖRN KAALING (s):
          </note>
          <note>
            Herr talman! Som svar på den fråga som Göran
          </note>
          <note>
            Åstrand ställer vill jag säga, att om vi redan nu visste att
            en sammanslagning av de båda museerna vore det bästa, hade vi
            naturligtvis inte haft skäl att begära någon utredning i den här
            frågan.
          </note>
          <note>
            Men eftersom vi vill ta reda på om man kan göra samarbetsvinster
            eller organisatoriska vinster genom ett ökat samarbete mellan
            de två museerna, hemställer vi om att riksdagen ger regeringen
            till känna att en utredning behövs. Jag menar att vi, innan vi
            kan ta ställning till en sammanslagning, om det över huvud taget
            skall vara någon sammanslagning, måste ha utrett den frågan för
            att se vilka för- och nackdelarna i sammanhanget är.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            17 § Tornedalsfrågor
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1992/93:KrU3 Tornedalsfrågor
          </note>
          <note type="speaker">
            Anf. 114 BRUNO POROMAA (s):
          </note>
          <note>
            Herr talman! Ända fram till freden i Fredrikshamn
          </note>
          <note>
            1809, som kan betecknas som den nesligaste i svensk krigshistoria,
            utgjorde Tornedalen på båda sidor om Torneälven en språklig och
            kulturell enhet. På båda sidor om Torneälven talades finska.
          </note>
          <note>
            Älven utgjorde en förbindelselänk och en kommunikationsled för
            transport av människor och varor.
          </note>
          <note>
            Efter 1809 förändrades svenska Tornedalens status plötsligt.
            Dess finskspråkiga befolkning kom med ens att utgöra en gränsminoritet,
            vars finskspråkighet så småningom kom att betraktas som en säkerhetspolitisk
            riskfaktor. Sverige gränsade nu mot det mäktiga ryska tsarväldet,
            av vilket det finska storfurstendömet på andra sidan
          </note>
          <note>
            Torneälven utgjorde en del. Tornedalingarna talade samma språk
            som befolkningen på andra sidan älven, ett språk som så småningom
            kom att betraktas som ett främmande språk för Sverige.
          </note>
          <note>
            Det var ett språk som sedan kom att på olika sätt förtryckas
            av majoritetskulturen genom den s.k.
          </note>
          <note>
            försvenskningen. Detta har lett till att många tornedalingar
            ända fram till våra dagar haft problem med sin identitet.
          </note>
          <note>
            Försvenskningen skedde framför allt genom skolans försorg. Staten
            uppmuntrade kommunerna att starta svenskspråkiga skolor genom
            att erbjuda kommunerna generösa statsbidrag. Först på 50-
          </note>
          <note>
            talet kom ett uttryckligt förbud från skolmyndigheterna mot att
            bestraffa barn som talade sitt eget modersmål, finska, med varandra
            på rasterna.
          </note>
          <note>
            Modersmålet för de flesta tornedalingarna är fortfarande tornedalsfinskan
            eller ''Meän kieli'', vårt språk, som det populärt kallas. Meän
            kieli är även mitt modersmål, och jag har liksom så många andra
            tornedalingar bittert fått erfara olika former av bestraffningar
            under min skolgång för att jag under rasterna använt mitt eget
            modersmål.
          </note>
          <note>
            Den negativa självuppfattningen hos tornedalingarna har nu på
            en mycket kort tid helt förändrats. Vi känner i dag en stor stolthet
            över vår kultur, och nu håller en tornedalsk identitet på att
            formas. Tillkomsten av Svenska Tornedalingarnas
          </note>
          <note>
            Riksförbund-Torniolaksolaiset är ett av många bevis på detta.
            Organisationen arbetar nu med utgångspunkten att tornedalingarna
            är en inhemsk minoritetsgrupp. En aktiv verksamhet med ytterst
            begränsade resurser pågår inom många olika kulturområden.
          </note>
          <note>
            Herr talman! I dagarna för ett år sedan behandlade riksdagen
            ett innehållsmässigt sett nästan likalydande betänkande som i
            dag från kulturutskottet. Det betänkandet var föranlett av den
            motion som jag då liksom i år under den allmänna motionstiden
            lade fram om ett erkännande av STR-T, Svenska Tornedalingarnas
          </note>
          <note>
            Riksförbund-Torniolaksolaiset, och ett ekonomiskt stöd för den
            organisationen.
          </note>
          <note>
            År efter år har jag under den tid jag haft förtroendet att representera
            min landsdel i den här församlingen under den allmänna motionstiden
            aktualiserat dessa frågor. Varje gång har kulturutskottet i sitt
            betänkande sagt samma sak.
          </note>
          <note>
            Utan närmare motivering säger man att man inte är beredd att
            erkänna STR-T som en organisation för en inhemsk kulturminoritet,
            och följaktligen vill man inte heller att riksdagen skall medverka
            till att statligt stöd skall utgå för organisationens verksamhet.
          </note>
          <note>
            Av detta kan jag dra en enda slutsats:
          </note>
          <note>
            Kulturutskottet är inte berett att göra något för den tornedalska
            kulturens fortlevnad. Kulturutskottet är inte berett att medverka
            till bl.a. att tvåspråkigheten skall fortleva i Tornedalen.
          </note>
          <note>
            Försvenskningen av Tornedalen skall tydligen enligt utskottets
            uppfattning fortgå. Den dag vi får använda oss av ett tredje språk,
            nämligen engelskan, för att kunna tala med varandra över
          </note>
          <note>
            Torneälven, den dagen har Sverige blivit kulturellt fattigare.
            Jag anser att det vore renhårigare från utskottets sida att en
            gång för alla säga sin mening i klartext och inte gömma sig bland
            svävande skrivningar.
          </note>
          <note>
            Herr talman! Vi har i vårt land två inhemska minoritetsgrupper,
            båda med varsitt eget språk.
          </note>
          <note>
            Det är samerna och tornedalingarna. Samerna har sedan länge accepterats
            som en inhemsk minoritet.
          </note>
          <note>
            Helt nyligen fick samerna sig serverat en proposition med ett
            brett register av åtgärder för att stärka den samiska kulturen.
            Dessa demonstrerade dock sin besvikelse över propositionens innehåll
            med att elda upp den. Jag har inte för avsikt att här och nu på
            ett sådant sätt visa min besvikelse över kulturutskottets betänkande.
            Därtill befarar jag att det inte är möjligt att elda upp det,
            då det till sitt innehåll, i motsats till samepropositionen, saknar
            förslag till konkreta åtgärder.
          </note>
          <note>
            I vårt grannland Norge finns ett likartat förhållande, med två
            minoritetsgrupper, nämligen samerna och de s.k. kvenerna. Kvenerna
            är benämningen på den befolkning i Nordnorge som är finsktalande
            och har sina rötter i 1700- och 1800-
          </note>
          <note>
            talets Tornedalen. Norge har i september 1989
          </note>
          <note>
            erkänt Norske Kveners Forbund som en minoritetsorganisation och
            tar också i statsbudgeten upp medel till denna organisation.
          </note>
          <note>
            Norge har i andra avseenden också varit föregångare vad avser
            minoritetsgrupperna i landet. Det som är möjligt i Norge verkar
            vara i stort sett omöjligt i Sverige.
          </note>
          <note>
            Herr talman! Jag har inte för avsikt att yrka något, men jag
            vill ändock deklarera att jag kommer tillbaka. Jag vill även nu,
            liksom tidigare, uttala en varm förhoppning om ett annat ställningstagande
            från utskottets sida.
          </note>
          <note type="speaker">
            Anf. 115 INGEGERD SAHLSTRÖM (s):
          </note>
          <note>
            Herr talman! Bruno Poromaa har vid flera tillfällen här i riksdagen
            tagit upp frågan om tornedalingarnas situation. Jag vill verkligen
            understryka att jag hyser stor respekt för Bruno
          </note>
          <note>
            Poromaas engagemang i den här frågan.
          </note>
          <note>
            Kulturarvet är viktigt för oss alla, från vilket land eller från
            vilken landsända vi än kommer.
          </note>
          <note>
            Människans rättigheter till sitt kulturarv och till möjligheterna
            att utöva sin kultur och att tala sitt språk har varit och är
            viktigt för oss alla, inte minst för oss socialdemokrater. Därför
            vill jag understryka att det är angeläget att samhället stöder
            och engagerar sig för det tornedalska kulturarvet och för att
            det skall kunna utvecklas.
          </note>
          <note>
            Utskottet förutsätter att stöd som tidigare givits från olika
            myndigheter skall fortsätta att lämnas. I
          </note>
          <note>
            betänkandet finns redovisningar av bidrag från olika myndigheter.
            Jag kan nämna att t.ex. Statens kulturråd har lämnat tidskriftsstöd,
            utgivningsstöd för utgivning av tornedalska boktitlar och bidrag
            till
          </note>
          <note>
            Tornedalens bibliotek.
          </note>
          <note>
            Ett annat projekt är stödet till det lexikon som har utgivits
            med bl.a. tornedalsfinska ord som är översatta till rikssvenska
            och riksfinska.
          </note>
          <note>
            Andra projekt som syftar till att bevara och slå vakt om det
            tornedalska kulturarvet är insamlingen av visor, ramsor och sagor.
          </note>
          <note>
            Jag tycker också att man skall tala om de rättigheter som de
            tornedalska barnen har när det gäller hemspråksundervisning. Den
            rättigheten skiljer sig från andra elevers här i Sverige. Man
            har rätt till sitt hemspråk även om det inte är ett umgängesspråk
            i hemmet.
          </note>
          <note>
            Herr talman! Jag förstår att det egna språket och den egna kulturen
            måste värnas i Tornedalen. Vi i kulturutskottet vill slå vakt
            om ursprungsbefolkningarnas rättigheter. Jag kan försäkra Bruno
            Poromaa att vi följer denna fråga mycket noggrant. Det är inte
            oengagemang. Det är hela utskottets uppfattning att det är en
            angelägenhet att ekonomiskt stöd lämnas och att insatser görs
            för att bevara den tornedalska kulturen och det tornedalska språket
            även i fortsättningen. Om stora negativa ändringar skulle ske
            i förhållande till dagens situation lovar jag att vi kommer att
            agera.
          </note>
          <note>
            Herr talman! Med detta vill jag i dag yrka bifall till hemställan
            i kulturutskottets betänkande.
          </note>
          <note type="speaker">
            Anf. 116 BRUNO POROMAA (s):
          </note>
          <note>
            Herr talman! Ingegerd Sahlström följer samma spår som tidigare
            talesmän från utskottet har följt när man har behandlat den här
            frågan. Hon säger att det är angeläget att samhället stöder genom
            olika myndigheter. Men det stödet är mycket begränsat i det hårt
            ansträngda ekonomiska läge som vi har i dag. Det är också mycket
            osäkert.
          </note>
          <note>
            Tornedalingarna har t.o.m. vid en
          </note>
          <note>
            Europarådskonferens förra året fått ett internationellt stöd
            för hävdandet av sin minoritetsstatus. Anser inte utskottet att
            detta är tillräckligt för att vi skall kunna ställa krav på det
            officiella Sverige om stöd för vår verksamhet? Vi för ju ett resonemang
            om EG-anpassning på skilda områden. Såvitt jag vet finns det endast
            två länder i Europa som är helt enspråkiga. De flesta EG-
          </note>
          <note>
            länderna är säkerligen flerspråkiga. Förmodligen har EG också
            en uppfattning om minoritetsfolken i resp. länder. Har inte utskottet
            studerat vad EG
          </note>
          <note>
            säger i dessa frågor?
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            18 § Protokoll om flyktiga organiska ämnen
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU2 Protokoll om flyktiga organiska ämnen (prop. 1991/92:171)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Konstitutionsutskottets betänkande KU1
          </note>
          <note>
            Mom. 5 (systemet med normgivningsbemyndiganden och ett svenskt
            närmande till EG)
          </note>
          <note>
            Utskottets hemställan bifölls med 267 röster mot 12
          </note>
          <note>
            för meningsyttringen av Johan Lönnroth. 1
          </note>
          <note>
            ledamot avstod från att rösta.
          </note>
          <note>
            Mom. 8 (översyn av lagstiftning som begränsar den personliga
            friheten m.m.)
          </note>
          <note>
            Utskottets hemställan bifölls med 264 röster mot 20
          </note>
          <note>
            för reservationen av Harriet Colliander.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU2
          </note>
          <note>
            Mom. 10 (fackliga stridsåtgärder)
          </note>
          <note>
            Utskottets hemställan bifölls med 274 röster mot 13
          </note>
          <note>
            för meningsyttringen av Johan Lönnroth i motsvarande del.
          </note>
          <note>
            Mom. 12 (regeringsformens diskrimineringsförbud)
          </note>
          <note>
            Först biträddes meningsyttringen av Johan
          </note>
          <note>
            Lönnroth i motsvarande del -- som ställdes mot utskottets hemställan
            med den ändring däri som föranleddes av bifall till motion K228
            av Margareta
          </note>
          <note>
            Winberg och Hans Göran Franck i motsvarande del -- med acklamation.
          </note>
          <note>
            Härefter bifölls utskottets hemställan med 263
          </note>
          <note>
            röster mot 19 för meningsyttringen av Johan
          </note>
          <note>
            Lönnroth i motsvarande del. 1 ledamot avstod från att rösta.
          </note>
          <note>
            Mom. 13 (rasism och hets mot folkgrupp m.m.)
          </note>
          <note>
            Motion K228 och yrkande 1 i motion K424 såvitt avser homosexuella
            och hets mot folkgrupp
          </note>
          <note>
            Utskottets hemställan -- som ställdes mot dels motion K228 av
            Margareta Winberg och Hans
          </note>
          <note>
            Göran Franck i motsvarande del, dels motion K424
          </note>
          <note>
            av Christina Linderholm i motsvarande del -- bifölls med acklamation.
          </note>
          <note>
            Motion K410 avseende översyn av lagen om hets mot folkgrupp
          </note>
          <note>
            Utskottets hemställan -- som ställdes mot motion
          </note>
          <note>
            K410 av Håkan Holmberg m.fl. -- bifölls med acklamation.
          </note>
          <note>
            Mom. 13 i övrigt
          </note>
          <note>
            Utskottets hemställan bifölls.
          </note>
          <note>
            Mom. 14 (Europakonventionen)
          </note>
          <note>
            Utskottets hemställan bifölls med 248 röster mot 34
          </note>
          <note>
            för meningsyttringen av Johan Lönnroth i motsvarande del.
          </note>
          <note>
            Mom. 19 (offentlighet och insyn i övrigt)
          </note>
          <note>
            Utskottets hemställan bifölls med 265 röster mot 20
          </note>
          <note>
            för reservationen av Harriet Colliander. 1 ledamot avstod från
            att rösta.
          </note>
          <note>
            Mom. 20 (kontaktannonser)
          </note>
          <note>
            Utskottets hemställan -- som ställdes mot motion
          </note>
          <note>
            K433 av Margareta Viklund i motsvarande del --
          </note>
          <note>
            bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU1
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU2
          </note>
          <note>
            Utskottets hemställan bifölls.
          </note>
          <note>
            Socialförsäkringsutskottets betänkande SfU1
          </note>
          <note>
            Utskottets hemställan bifölls med 265 röster mot 18
          </note>
          <note>
            för reservationen av Leif Bergdahl.
          </note>
          <note>
            Socialförsäkringsutskottets betänkande SfU2
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU1
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU2
          </note>
          <note>
            Mom. 3 (samarbete mellan Statens historiska museum och Nordiska
            museet)
          </note>
          <note>
            Utskottets hemställan bifölls med 158 röster mot
          </note>
          <note>
            128 för reservationen av Åke Gustavsson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU3
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU2
          </note>
          <note>
            Utskottets hemställan bifölls.
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:82 Kapital för nya företag, m.m.
          </note>
          <note>
            1992/93:119 Ändringar i livsmedelslagen
          </note>
          <note>
            (1971:511) m.fl. lagar i anledning av EES-avtalet
          </note>
          <note>
            20 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 3 november
          </note>
          <note type="speaker">
            1992/93:134 av Maud Ekendahl (m) till utbildningsministern om
            studiestödet:
          </note>
          <note>
            För att erhålla studiebidrag måste elev under höstterminen ha
            en studielängd på 3 1/2 månad enligt studiestödslagen kap. 3.
          </note>
          <note>
            Vårdgymnasiet i Hässleholm fick i uppdrag att starta det s.k.
            tredje året för ungdomar som ej kom in på högskolan eller var
            arbetslösa, alltså ungdomar under 20 år. Eftersom kommunen och
            arbetsförmedlingen ville se hur många ungdomar som kunde erhålla
            annan sysselsättning fördröjdes skolstarten. Detta innebar i praktiken
            att dessa ungdomar ej blev berättigade till fullt studiebidrag
            under höstterminen. För att fullgöra utbildningen utan inskränkningar
            har eleverna undervisning v 44, v 8 och v 15. Vidare är kurstiden
            utsträckt t.o.m. v 25.
          </note>
          <note>
            Vilka ändringar i studiestödslagen är statsrådet beredd att överväga
            så att berörda elever kan erhålla fullt studiebidrag?
          </note>
          <note type="speaker">
            1992/93:135 av Alwa Wennerlund (kds) till statsrådet Beatrice
            Ask om mobbning i skolan:
          </note>
          <note>
            Varje dag mobbas i Sverige mellan 100 000 och
          </note>
          <note>
            150 000 barn i och utanför skolan. Det är ca 1 av 10
          </note>
          <note>
            elever eller ca 10 %. Dessa barns/elevers skolgång är ofta ett
            enda stort lidande, ibland från den första till den sista klassen.
            Många barn får alltså utstå trakasserier så gott som dagligen,
            i värsta fall i nio års tid.
          </note>
          <note>
            Ofta slutar inte mobbningen efter skoldagens slut.
          </note>
          <note>
            Många barn utsätts på vägen till och från skolan och även på
            fritid.
          </note>
          <note>
            Mobbning sätter i regel mycket djupa sår hos ett barn och detta
            kan följa människan hela livet med rädsla, dåligt självförtroende,
            otillräcklighet osv.
          </note>
          <note>
            Mobbning kan inte få fortsätta obehindrat i skolorna som det
            gör på många ställen. Min fråga är vad statsrådet har för avsikt
            att göra åt det stora problemet med mobbning.
          </note>
          <note type="speaker">
            1992/93:136 av Kent Carlsson (s) till justitieministern om reglerna
            om kroppsvisitation och kroppsbesiktning:
          </note>
          <note>
            I rättegångsbalkens 28 kap. 13 § finns regler rörande kroppsvisitation
            respektive kroppsbesiktning.
          </note>
          <note>
            I dessa anges att kvinnor endast får kroppsvisiteras av annan
            kvinna, läkare eller legitimerad sjuksköterska. Eventuellt vittne
            måste också uppfylla dessa krav. I princip gäller dessa regler
            även vid s.k. kroppsbesiktning.
          </note>
          <note>
            För män finns inte motsvarande regler, vilket är märkligt. En
            man kan i dag tvingas till kroppsvisitation eller kroppsbesiktning
            av kvinnlig personal.
          </note>
          <note>
            Jag vill därför fråga justitieministern:
          </note>
          <note>
            Är regeringen beredd att lägga fram förslag om ändring i rättegångsbalken
            som jämställer män och kvinnor, dvs. att kroppsvisitation eller
            kroppsbesiktning av män inte får verkställas eller bevittnas av
            annan än man, läkare eller legitimerad sjuksköterska?
          </note>
          <note type="speaker">
            1992/93:137 av Patrik Norinder (m) till miljöministern om PET-lagen
            om miljövinsterna:
          </note>
          <note>
            Enligt en artikel i ICA-nyheter den 29 oktober hävdar en departementssekreterare
            i Miljö- och naturresursdepartementet att man i den kommande kretsloppspropositionen
            skall skriva in att några dispenser inte kommer att ges från PET-lagen.
          </note>
          <note>
            Enligt andra tidningsuppgifter, bl.a. Expressens ledare den 30
            oktober, ifrågasätts det om PET-
          </note>
          <note>
            lagen leder till större miljövinster än något annat system. Bl.a.
            går det åt mycket energikrävande transporter.
          </note>
          <note>
            Vilka belägg har miljöministern för att PET-lagen ger miljövinster
            jämfört med alla andra alternativ?
          </note>
          <note>
            21 § Kammaren åtskildes kl. 15.27.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 7 §
            anf. 34 (delvis),
          </note>
          <note>
            av andre vice talmannen därefter t.o.m. anf. 76 och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
