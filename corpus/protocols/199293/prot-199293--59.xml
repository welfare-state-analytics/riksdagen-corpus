<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--59</head>
          <docDate when="1993-02-10">1993-02-10</docDate>
        </div>
      </front>
      <body>
        <div>
          <note>
            1 § Utökning av antalet suppleanter i konstitutionsutskottet
            och finansutskottet
          </note>
          <note>
            Valberedningen hade enligt till kammaren inkomna protokollsutdrag
          </note>
          <note>
            dels på begäran av socialdemokratiska riksdagsgruppen tillstyrkt
            att antalet suppleanter i konstitutionsutskottet utökades från
            18 till 19,
          </note>
          <note>
            dels på begäran av kristdemokraternas riksdagsgrupp tillstyrkt
            att antalet suppleanter i finansutskottet utökades från 22 till
            23.
          </note>
          <note>
            Kammaren biföll dessa framställningar.
          </note>
          <note>
            2 § Val av suppleanter i konstitutionsutskottet och finansutskottet
          </note>
          <note>
            Företogs val av ny suppleant i konstitutionsutskottet och finansutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i konstitutionsutskottet
          </note>
          <note>
            Sören Lekberg (s)
          </note>
          <note>
            suppleant i finansutskottet
          </note>
          <note>
            Dan Ericsson i Kolmården (kds)
          </note>
          <note>
            3 § Avsägelse
          </note>
          <note>
            Talmannen meddelade att Johan Brohult (-) avsagt sig uppdraget
            att vara ledamot i socialutskottet.
          </note>
          <note>
            Kammaren biföll denna avsägelse.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:25 till justitieutskottet
          </note>
          <note>
            1992/93:163 till konstitutionsutskottet
          </note>
          <note>
            5 § Hänvisning till utskott av under allmänna motionstiden avlämnade
            motioner
          </note>
          <note>
            Föredrogs och hänvisades de under allmänna motionstiden avlämnade
            motionerna enligt följande.
          </note>
          <note>
            Motionerna hänvisades till de utskott som utskottsbeteckningen
            i motionsnumret anger utom i de fall där motioner har fördelats
            mellan flera utskott.
          </note>
          <note>
            I sistnämnda fall remitterades motionerna i enlighet med de noteringar
            som gjorts i den till snabbprotokollet för tisdagen den 9 februari
            fogade motionsförteckningen.
          </note>
          <note>
            6 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1992/93:Sf22 till socialförsäkringsutskottet
          </note>
          <note>
            7 § Allmänpolitisk debatt
          </note>
          <note>
            Partiledardebatt
          </note>
          <note type="speaker">
            Anf. 1 INGVAR CARLSSON (s):
          </note>
          <note>
            Fru talman! Hösten 1991 var 140 000 människor arbetslösa. Den
            borgerliga regeringen rivstartade, men inte med åtgärder mot arbetslösheten
            utan med att sänka skatten för förmögenhets- och kapitalägare
            och med utförsäljningar av statliga företag.
          </note>
          <note>
            I januari 1992 hade antalet arbetslösa ökat till
          </note>
          <note>
            180 000. Regeringen förblev passiv.
          </note>
          <note>
            I maj 1992 var 200 000 utan arbete. Vi socialdemokrater lade
            fram ett omfattande investerings- och utbildningsprogram. Det
            avvisades.
          </note>
          <note>
            I september 1992 hade antalet arbetslösa stigit till
          </note>
          <note>
            220 000. Vi återkom med förslag, men intresset från regeringen
            var svalt.
          </note>
          <note>
            Nu står 330 000 människor helt utan arbete.
          </note>
          <note>
            Regeringen har givit upp. Den är beredd att låta arbetslösheten
            fortsätta att stiga, hela detta år och hela nästa år.
          </note>
          <note>
            Sverige är ute på farliga vägar. Inget land som tillåtit arbetslösheten
            stiga uppemot 7 % har hittills lyckats bryta utvecklingen och
            återvända till rimliga nivåer.
          </note>
          <note>
            ''Arbetslösheten dödar, undergräver hälsan och förstör familjen''
            skrev British Medical Journal, en av världens ledande medicinska
            tidskrifter nyligen.
          </note>
          <note>
            Jag får dagligen högar med brev från människor som förtvivlat
            berättar om sin situation, om utförsäkringen som närmar sig, om
            obetalda räkningar som hopar sig.
          </note>
          <note>
            De hoppas att vi som står i den här talarstolen i dag skall ge
            besked om vad vi politiker tänker göra.
          </note>
          <note>
            Det här är mitt besked:
          </note>
          <note>
            Vi socialdemokrater föreslår ett program för arbete och tillväxt,
            som kan pressa ned arbetslösheten och ge 190 000 människor jobb
            eller utbildning.
          </note>
          <note>
            Vi vill investera i vägar, broar och järnvägar, över hela landet.
            Det ger jobb, det ger tillväxt.
          </note>
          <note>
            Vi vill reparera bostäder, rusta upp skolor, bygga om så att
            äldre kan bo bättre, renovera kulturbyggnader m.m.
          </note>
          <note>
            Varför skall byggnadsarbetare gå arbetslösa samtidigt som tusentals
            fastigheter runt om i kommunerna behöver repareras och rustas
            upp?
          </note>
          <note>
            När landets rektorer nyligen fick frågan om vilka problem de
            har i sin skola, var det vanligaste svaret:
          </note>
          <note>
            bristen på underhåll, att skolan är sliten och fungerar dåligt.
          </note>
          <note>
            Jag är ganska övertygad om att en majoritet bland elever, lärare
            och föräldrar hellre vill ha upprustade skolor än kostsamma experiment
            med skolpeng, som drar bort ännu mer pengar från de kommunala
            skolorna.
          </note>
          <note>
            Vi vill också ta fram 85 000 fler utbildningsplatser redan nu
            i höst.
          </note>
          <note>
            Över 80 000 ungdomar är öppet arbetslösa. Under våren kommer
            lika många till att lämna sina ungdomspraktikplatser och stå utan
            jobb. Om fyra månader går ca 100 000 ungdomar ut gymnasieskolan.
            En stor del av dem kommer att gå direkt ut i arbetslöshet.
          </note>
          <note>
            Jag vet att många hellre skulle studera. De köar till högskolan,
            till gymnasieskolan, till Komvux och folkhögskolor, men de kommer
            inte in. Platserna är för få.
          </note>
          <note>
            Vi kan fatta beslut i den här kammaren som ändrar på det.
          </note>
          <note>
            Jag tycker att statsministern redan i dag skall ge följande besked:
          </note>
          <note>
            Regeringen tänker gå med på de socialdemokratiska förslagen.
            I höst kommer
          </note>
          <note>
            50 000 fler ungdomar in på gymnasieskolan, 10 000
          </note>
          <note>
            fler får studera vid högskolan, 20 000 fler får chans att läsa
            på Komvux och ytterligare 5 000 kan välja att läsa hos studieförbund
            eller på folkhögskola.
          </note>
          <note>
            Arbetslösheten kommer att kosta 100 miljarder kronor i år. Enbart
            kontantstödet kostar 3
          </note>
          <note>
            miljarder i månaden. De pengarna kan användas bättre!
          </note>
          <note>
            Vi socialdemokrater har föreslagit att berörda utskott här i
            riksdagen, omedelbart och med förtur, skall behandla alla förslag
            som kan hejda den pågående ökningen av arbetslösheten.
          </note>
          <note>
            Carl Bildt har redan blankt avvisat detta initiativ, utan att
            ens lyssna på de borgerliga representanterna i berörda utskott.
          </note>
          <note>
            Nu verkar det emellertid som om de borgerliga utskottsledamöterna
            är något mer lyhörda, och det inger ändå visst hopp.
          </note>
          <note>
            Jag finner det upprörande att landets statsminister säger nej
            till varje förslag som skulle kunna hejda den galopperande arbetslösheten.
            Själv står Carl
          </note>
          <note>
            Bildt helt utan alternativ. Det enda besked landets regeringschef
            har till alla arbetslösa är: jag tänker inte lyfta ett finger
            för att förhindra att arbetslösheten stiger ytterligare.
          </note>
          <note>
            Här har vi chansen att visa att riksdagen kan arbeta effektivt.
            Får till exempel politiker och skolchefer i kommunerna besked
            i mars -- i stället för i början av juni -- om att de kan inrätta
            fler gymnasieplatser, slipper tiotusentals ungdomar gå arbetslösa
            i höst.
          </note>
          <note>
            Sverige var det enda landet i Europa som klarade full sysselsättning
            på 80-talet.
          </note>
          <note>
            Nu vill vi socialdemokrater göra en ny kraftansträngning så att
            Sverige på 90-talet, som första land, kan undvika att fastna i
            massarbetslöshet, och i stället få fart på tillväxten och återskapa
            framtidstron och optimism.
          </note>
          <note>
            Förra gången Sverige styrdes av borgerliga regeringar steg budgetunderskottet,
            på sex år, till
          </note>
          <note>
            90 miljarder kronor.
          </note>
          <note>
            Nu har regeringen Bildt under knappt ett och ett halvt år lyckats
            åtadkomma ett nytt budgetunderskott; denna gång på 200 miljarder
            kronor.
          </note>
          <note>
            Det är en gigantisk uppgift att ta ned ett underskott av den
            storleken. Det kommer att ta resten av 90-
          </note>
          <note>
            talet i anspråk. Det kommer att kräva många svåra beslut. Och
            det kommer att behövas en regering som har en stabil majoritet
            här i riksdagen.
          </note>
          <note>
            Vi socialdemokrater är beredda att medverka till att utgifterna
            minskar med 12 miljarder kronor nästa budgetår, dvs. i samma omfattning
            som regeringen föreslagit.
          </note>
          <note>
            Socialdemokraterna föreslår bara skattehöjningar, säger Carl
            Bildt. Men Carl Bildt är knappast den statsminister som har rätt
            att kritisera andra för att höja skatter -- inte så länge hans
            regering sitter med ett underskott i statens finanser på nära
            200
          </note>
          <note>
            miljarder kronor.
          </note>
          <note>
            Det är ju för att minska detta underskott som vi föreslår:
          </note>
          <note>
            * att också de bäst ställda skall ge sitt bidrag,
          </note>
          <note>
            * att förmögenhetsskatten skall läggas om,
          </note>
          <note>
            * att bara den mest energikrävande industrin bör få sänkt energiskatt
            och
          </note>
          <note>
            * att en del av den sänkning av arbetsgivaravgiften som ingår
            i uppgörelsen med regeringen tas tillbaka.
          </note>
          <note>
            De förändringar vi föreslår av energiskatten och arbetsgivaravgiften
            skulle öka kostnaderna för företagen med mindre än 2 %.
          </note>
          <note>
            Det skall jämföras med att företagen får sina kostnader sänkta
            med hela 30 % i år och nästa år, som en följd av devalveringen,
            sänkningen av arbetsgivaravgiften, produktivitetsökningen och
            de låga löneökningarna de senaste åren.
          </note>
          <note>
            Socialdemokraterna river upp skattereformen, skriver borgerliga
            tidningar upprört. Den borgerliga regeringen har sänkt skatterna
            på produktion och kapital med 40 miljarder kronor och höjt skatterna
            för hushållen med 30 miljarder kronor utan att skattereformen
            har ansetts vara i fara.
          </note>
          <note>
            Det konstiga med skattereformen är: Det anses inte att reformen
            rivs upp när höginkomsttagarna får sänkta skatter -- bara när
            deras skatter höjs. Det anses inte heller att skattereformen rivs
            upp när vanligt folk får höjd skatt.
          </note>
          <note>
            Det behövs, fru talman, både minskade utgifter och ökade inkomster
            för att vi skall få ned budgetunderskottet. Men det helt avgörande,
            enligt vår mening, är att vi får fart på tillväxten.
          </note>
          <note>
            För det krävs det en offensiv politik med satsningar på investeringar
            och utbildning. Men regeringen ägnar varken tid eller intresse
            åt detta, och då klarar man inte heller Sveriges ekonomi.
          </note>
          <note>
            I de brev jag får är det, vid sidan av arbetslösheten, de höjda
            boendekostnaderna som oroar människor mest. Aldrig tidigare har
            så många tvingats gå från hus och hem.
          </note>
          <note>
            I valrörelsen utlovade Carl Bildt sänkta hyror. I
          </note>
          <note>
            stället har de flesta drabbats av chockhöjningar. Jag tror att
            många med mig vill ha svar från Carl Bildt på frågan:
          </note>
          <note>
            Hur kunde Carl Bildt utlova sänkta hyror när
          </note>
          <note>
            Moderaternas bostadspolitik så uppenbart skulle leda till kraftiga
            kostnadsökningar, och vad har landets statsminister att säga till
            de förtvivlade villaägare, bostadsrättsinnehavare och hyresgäster
            som inte vet hur de skall klara sitt boende?
          </note>
          <note>
            Jag vill sedan gärna passa på att gratulera Bengt
          </note>
          <note>
            Westerberg till utnämningen till jämställdhetsminister. De goda
            kunskaper och det förtroende som Bengt Westerberg har på detta
            område skapar naturligtvis också stora förväntningar.
          </note>
          <note>
            För mig är rätten till arbete och en välfärd lika för alla grunden
            för att vi skall kunna leva ett bra liv.
          </note>
          <note>
            Ingen, vare sig man eller kvinna, skall behöva välja bort yrkesarbete
            för att kunna skaffa barn och vara en bra förälder.
          </note>
          <note>
            Ingen skall heller få hela tillvaron sönderslagen om vederbörande
            blir sjuk, arbetslös eller handikappad.
          </note>
          <note>
            Moderaterna använder nu budgetunderskottet som ursäkt för att
            rusta ned den generella välfärden.
          </note>
          <note>
            Även om tiderna var goda, skulle Moderaternas krav på nedskärningar
            vara i stort sett desamma.
          </note>
          <note>
            Ny Demokrati resonerar likadant.
          </note>
          <note>
            Självklart skulle de högavlönade klara sig alldeles utmärkt utan
            t.ex. barnbidrag. De skulle också ha råd att betala dyr privat
            barnomsorg och skolavgifter för sina barn.
          </note>
          <note>
            Med privata försäkringar skulle de kunna betala vad det kostar
            att bli långvarigt sjuk, få ett för tidigt fött barn eller vara
            hemma när barnen är små.
          </note>
          <note>
            De med små inkomster skulle däremot få svårt att klara sig, om
            den standardtrygghet som vi nu har ersattes med ett slags grundtrygghet.
          </note>
          <note>
            Människor skulle delas upp i två grupper: de välbeställda som
            reder sig själva och de understödda.
          </note>
          <note>
            Försämringen av arbetslöshetsförsäkringen är ett bra exempel.
          </note>
          <note>
            Försäkringsbolaget Trygg Hansa har redan uppfattat regeringens
            signaler och är först ute med erbjudanden om privata arbetslöshetsförsäkringar
            för dem som har råd.
          </note>
          <note>
            De med goda inkomster sluter sig i sin egen privata värld --
            ''den lilla världen'', som Moderaterna kallar den. Låginkomsttagare,
            arbetslösa, ensamma föräldrar och många gamla hamnar utanför.
          </note>
          <note>
            Jag läste nyligen en rapport om ett nybyggt bostadsområde i USA,
            där det finns trevliga lägenheter, trivsamma småhus, stora grönområden,
            lekplatser, daghem, skolor, läkarmottagning, samlingslokaler,
            restaurang och affärer -- ja, allt som människor behöver för att
            ha det bra. Det är bara ett krux: Det är mycket dyrt att bo där.
            Hyrorna är höga, liksom avgifterna för daghem, skola, läkarbesök
            etc.
          </note>
          <note>
            När de välbeställda familjer som har flyttat in i detta område
            har betalat alla sina avgifter har de inte lust att därutöver
            betala skolor, sjukvård och annat för dem som bor i slumområdet
            alldeles intill.
          </note>
          <note>
            I stället sätter de in säkerhetsdörrar, går aldrig till fots
            utanför området och passar noga sina barn när dessa leker ute.
          </note>
          <note>
            Ökade skillnader skapar spänningar och motsättningar. Samhället
            blir hårt och otryggt --
          </note>
          <note>
            också för dem som har det väl förspänt.
          </note>
          <note>
            Styrkan med den generella välfärden är att alla känner sig delaktiga.
            Den bygger på insikten att det är bra för mina barns framtid att
            även grannens barn får en god start i livet.
          </note>
          <note>
            Våra socialförsäkringssystem behöver ses över och förändras.
            Kostnaderna måste bringas ned. Men själva grunderna i den svenska
            välfärdsmodellen skall vi vara rädda om och stolta över!
          </note>
          <note>
            Nedskärningar i kommuner och landsting sker nu i så snabb takt
            att ingen riktigt kan överblicka vad de får för konsekvenser.
          </note>
          <note>
            Ingen vet heller om regeringens indragningar från kommunerna
            verkligen ger några besparingar.
          </note>
          <note>
            När kommunerna massavskedar folk -- under de närmaste åren skall
            ca 50 000 bort -- blir det staten som får ta kostnaderna och betala
            ut arbetslöshetsunderstöd och förtidspensioner.
          </note>
          <note>
            Och sedan, när de arbetslösa utförsäkras, hamnar många på kommunens
            utgiftskonto igen, men inte som anställda utan som socialbidragstagare.
          </note>
          <note>
            Denna finansiella rundgång drabbar dessutom medborgarna.
          </note>
          <note>
            Föräldrar oroar sig för att det är deras dagis som står på tur
            att läggas ner. De som har handikappade barn protesterar mot att
            särskoleelever diskrimineras, när skolpengen införs. Gamla känner
            sig otrygga, när de inte vet vilka förändringar som väntar.
          </note>
          <note>
            Den ideologiska nit -- och den okänslighet för vad medborgarna
            vill -- som moderata makthavare nu visar ute i kommunerna hämmar
            förnyelse i stället för stimulerar. Jag fruktar att den nyliberala
          </note>
          <note>
            ''valfrihetsrevolutionen'' blir en mycket sorglig och mycket
            dyrbar historia.
          </note>
          <note>
            Det börjar bli tradition att jag läser högt ur Svenska
          </note>
          <note>
            Dagbladet i debatterna i denna riksdag. Jag skall inte frångå
            den vanan i dag heller.
          </note>
          <note>
            Så här stod det i torsdags:
          </note>
          <note>
            ''Vår näringslivsvänliga regering har i sin outgrundliga vishet
            gjort det möjligt för
          </note>
          <note>
            Proventus'' -- det är ett av de företag som gjorde stora vinster
            på 80-talsspekulationerna -- ''att köpa drygt 600 miljoner kronor
            i kontanter, med 30
          </note>
          <note>
            procent rabatt.''
          </note>
          <note>
            Vad är det för pengar, som tidningen skriver om?
          </note>
          <note>
            Jo, det är löntagarfondspengarna. De pengar som ursprungligen
            hörde till pensionssystemet, och som regeringen i stället använt
            för att bilda s.k.
          </note>
          <note>
            riskbolag.
          </note>
          <note>
            Svenska Dagbladet fortsätter:
          </note>
          <note>
            ''De som trodde att löntagarfondspengarna skulle användas för
            att förse näringslivet med riskkapital, riskerar uppenbarligen
            att bli blåsta. --- Proventus agerar helt inom de spelregler som
            skapades genom ett politiskt spektakel signerat av ny demokrati
            och därefter fulländades av marknadsekonomins banerförare, de
            ''Blå Khmererna' i näringsdepartementet.
          </note>
          <note>
            Ja, det är inte jag som säger det. Det är Svenska
          </note>
          <note>
            Dagbladets ord om de ''Blå Khmererna''. Per
          </note>
          <note>
            Westerberg är inte närvarande den här gången heller -- jag förstår.
          </note>
          <note>
            ''Det är skamligt'', skriver tidningen, och det håller jag fullständigt
            med om.
          </note>
          <note>
            Regeringen och Ny demokrati har gjort det möjligt för hugade
            spekulanter att lägga beslag på löntagarfondspengarna till reapris.
            Det låter fullständigt otroligt. Men allt verkar vara möjligt
            när marknaden och moderaterna har makten.
          </note>
          <note>
            Så går det, Alf Svensson, med etiken och moralen när man inlåter
            sig med Ian Wachtmeister.
          </note>
          <note>
            Så blev det, Olof Johansson, med de pensionspengar som skulle
            förse seriösa småföretagare med riskkapital.
          </note>
          <note>
            Hur känns det, Bengt Westerberg, att tvingas till politiska spektakel,
            tillsammans med Ny demokrati?
          </note>
          <note>
            Hur många fler sådana här ''politiska spektakel''
          </note>
          <note>
            tänker Carl Bildt göra upp om med Ny demokrati under våren?
          </note>
          <note>
            Och tänker i så fall Alf Svensson, Olof Johansson och Bengt Westerberg
            verkligen vara med om det?
          </note>
          <note>
            Applåder)
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Fru talman! Vi har lyssnat till Ingvar Carlsson och fick lära
            oss en hel del saker.
          </note>
          <note>
            Ingvar Carlsson var bl.a. mycket oroad över arbetslösheten. Det
            är vi alla. I går hade han ett utomordentligt tillfälle att göra
            upp om ett utskottsinitiativ som hade betytt arbete inom ROT-
          </note>
          <note>
            sektorn i Sverige. Det ville han inte. Han var också mycket upphetsad
            över att höginkomsttagare i detta läge skulle gynnas, medan andra
            skulle drabbas.
          </note>
          <note>
            Om han studerar våra förslag kommer han finna att de går i rakt
            motsatt riktning.
          </note>
          <note>
            Varför har Socialdemokraterna exempelvis alltid gått emot behovsprövade
            barnbidrag?
          </note>
          <note>
            Fru talman! Låt oss tänka oss en svensk familj, med en samlad
            årsinkomst av 264 000 kr och med samlade utgifter till ett belopp
            av 462 000 kr.
          </note>
          <note>
            Familjen går alltså ''back'' med 198 000 kr varje år.
          </note>
          <note>
            Familjen har dessutom en skuld på 900 000 och inte en krona på
            banken. Det ser illa ut, eller hur --
          </note>
          <note>
            hopplöst. Familjen måste varje dag låna 548 kr.
          </note>
          <note>
            Familjen hotas av konkurs. Bankerna skulle avvisa den här familjen
            blixtsnabbt. De skulle kasta ut familjen på gatan. Men den här
            familjen är helnöjd och anser sig ha läget fullständigt under
            kontroll.
          </note>
          <note>
            Vad är det för familj? Jo, det är familjen Anne och
          </note>
          <note>
            Carl Wibbelberg på Rosenbad -- Sveriges mest kompetenta familj,
            om man får tro den själv. Om man byter ut de här tusenlapparna
            mot miljarder får vi fram läget när det gäller Sveriges ekonomi.
          </note>
          <note>
            Och det är ingen som kan glädja sig åt det läget, utom möjligen
            Ingvar Carlsson.
          </note>
          <note>
            Det är kris i Sverige, och den är både politisk och ekonomisk.
            Ingvar Carlsson informerade om arbetslöshetsstatistiken, så den
            behöver jag inte upprepa.
          </note>
          <note>
            De usla statsfinanserna framgår av det beräknade underskottet
            av 198 miljarder kronor. De stora posterna är då ändå inte medtagna,
            nämligen för arbetslösheten och för bankkraschen. Kanske blir
            det 300 miljarder kronor, 20 % av BNP, som vi talar om. Platsen
            i Guinness rekordbok är då given.
          </note>
          <note>
            Men här i riksdagen och på Rosenbad tycks man i alla fall vara
            ganska nöjd och hoppas att konjunktursvängningen i Amerika, som
            har börjat, och den svaga kronan kanske hjälper oss.
          </note>
          <note>
            Det värsta är att man är så övertygad om att det som vi gör här
            är tillräckligt. Det är det givetvis inte. Jag tycker att de förslag
            som har framkommit dess värre är både otidsenliga och otillräckliga.
          </note>
          <note>
            Vi i Ny demokrati har lämnat en serie förslag, ett paket -- just
            ett paket är det, där vi både bromsar och gasar. Och vi försöker
            att göra det så rättvist som möjligt. Det handlar om ett socialförsäkringssystem
            med enhetliga villkor och ersättningar, som gäller vård av sjukt
            barn, sjukfrånvaro, arbetsskada, arbetslöshet, garantilön, osv.
            -- med golv och tak och med en trappa, som gör att det lönar sig
            för dem som hela tiden anstränger sig. Förslaget är ganska klokt.
          </note>
          <note>
            Ny demokrati har lagt fram ett förslag när det gäller familjepolitiken.
            Jag har förstått av Ingvar Carlsson att han i varje fall kommer
            att stödja förslaget. Vår familjepolitik är enkel, den är behovsprövad,
            och den ger familjerna valfrihet. Det är faktiskt bara de som
            har höga inkomster som drabbas, därför att de inkomsttagarna inte
            får någonting. En vanlig barnfamilj får däremot 8 000 kr i månaden,
            skattefritt. Bidraget trappas av om man har ungefär samma levnadsstandard
            som riksdagsmän har -- då är det kört.
          </note>
          <note>
            Hela familjepolitiken kostar i dag, mina damer och herrar, 72
            miljarder kronor. Med Ny demokratis politik skulle kostnaden sänkas
            till 48 miljarder kronor.
          </note>
          <note>
            Att lägga om trafikförsäkringen, så att trafikskadorna tas om
            hand, är ganska naturligt.
          </note>
          <note>
            Det handlar emellertid om stora belopp -- 6
          </note>
          <note>
            miljarder kronor.
          </note>
          <note>
            Att finansiera arbetslöshetsförsäkringen genom att de som arbetar
            betalar sina premier för sin arbetslöshetsförsäkring är det ju
            inget konstigt med. Det borde i stället vara så. Om staten skall
            betala allting åt oss skulle staten betala hemförsäkringen också.
            Eller hur? Nej, så kan det inte gå till. De som arbetar betalar
            naturligtvis premierna, åtminstone en del av premierna -- till
            att börja med. De arbetslösa får ut pengarna. På det viset fungerar
            ett försäkringssystem. Man behöver då inte hålla på och tala om
            värnskatt och annat, som man hittar på för att skapa en förvirrad
            bild.
          </note>
          <note>
            Vi i Ny demokrati tycker också att man bör införa lönestopp.
            Vänta nu! Tag det lugnt ett tag, hämta andan och lyssna till vad
            vi vill göra.
          </note>
          <note>
            Givetvis vill Ny demokrati också ha en helt annan bistånds- och
            flyktingpolitik -- vi kommer väl in på den debatten senare.
          </note>
          <note>
            Lägg därtill det här med indexering av statens utgifter. Eftersom
            utgifterna är indexerade, ökar de hela tiden av sig själva. Vi
            kan inte ha det på det sättet. Den här riksdagen skall väl vara
            till för någonting. Man kan exempelvis varje år fatta beslut om
            hur vi skall göra med indexeringar.
          </note>
          <note>
            Alltnog: Hela detta paket leder till att vi kan förbättra budgetunderskottet,
            inte med 8 eller 18
          </note>
          <note>
            miljarder, utan med 100 miljarder. Det är besparingar på 130
            miljarder. Om man bromsar med 130 och gasar med 30 får man ett
            netto på ungefär 100. Det är klart att det går att ifrågasätta
            någon siffra och att effekten inte kommer direkt på ett år, men
            bortemot hälften tror jag att man kan få direkt.
          </note>
          <note>
            Det viktiga i ett sådant här läge är att man bestämmer sig för
            vad som är allra viktigast. Jag har förstått av Ingvar Carlsson
            att det allra viktigaste för honom är att hälla pengar över AMS
            och fortsätta på det gamla spåret, som inte har lett någonstans
            förut.
          </note>
          <note>
            Vi menar att det viktigaste är två saker, nämligen att satsa
            på att få ned räntorna och att satsa på jobben, de riktiga jobben.
            Vi behöver jobb, inte konstgjord andning.
          </note>
          <note>
            Arbetslösheten ökar -- det har vi hört, och det vet alla vid
            det här laget. Vi har själva bäddat för det, genom att sedan slutet
            av 60-talet vräka in folk i den offentliga sektorn, som vi sedan
            inte har råd med.
          </note>
          <note>
            Sedan har det inte gått att rekvirera folk från det hållet till
            industrin de få gånger vi har haft högkonjunktur i Sverige.
          </note>
          <note>
            Med en s.k. solidarisk lönepolitik har vi drivit företagen ur
            landet och ökat arbetslösheten samt givetvis försvårat för de
            ungdomar som vi nu är så ängsliga för -- med all rätt -- att de
            inte får något arbete. Facket har varit lika bra för de arbetslösa
            som LRF för bönderna eller PRO för pensionärerna, dvs. inte bra
            alls.
          </note>
          <note>
            Nu behövs det hundratusentals nya jobb; inte ett par stycken,
            inte konstgjord andning, utan riktiga, produktiva arbeten. Därför
            måste vi satsa allt vi kan på små och medelstora företag, eftersom
            det är där de nya jobben dyker upp. Då behövs det riskkapital
            -- var lugn för det, Ingvar Carlsson! Det finns kvar i de här
            bolagen.
          </note>
          <note>
            För övrigt kan man i dag tyvärr köpa vilket bolag som helst i
            Sverige, där man får 100 kr för 70 kr --
          </note>
          <note>
            det finns ännu lägre priser. Det har att göra med den politik
            som ni har drivit. Ju fler riktiga jobb det blir, desto bättre
            blir det i alla avseenden för
          </note>
          <note>
            Sverige.
          </note>
          <note>
            Därför skall en ny företagsbeskattning införas som gör det enklare
            för företag och företagare.
          </note>
          <note>
            Vi måste modernisera arbetsrätten. Det går inte att låtsas längre,
            Ingvar Carlsson och andra, att det är som i Ådalen. Det är inte
            riktigt så, utan det är år
          </note>
          <note>
            1993. Då kan vi inte ha ett system som förhindrar företag att
            anställa folk.
          </note>
          <note>
            Lärlingssystem är ett sätt för ungdomar att komma in i arbetslivet
            och bli skickliga yrkesmän. Är inte det bra?
          </note>
          <note>
            Sedan har vi ROT-sektorn, som alla talar om och som det är så
            svårt att komma överens om. Men vi är bereda att komma överens
            med vem som helst --
          </note>
          <note>
            t.o.m. Socialdemokraterna -- för att få i gång den.
          </note>
          <note>
            Det är 40 000 eller 30 000 jobb. Men observera! Det är jobb,
            inte konstgjord sysselsättning. Det är de billigaste jobben i
            Sverige. Jämfört med arbetslösheten, kostar de jobben kanske 10--15
            %.
          </note>
          <note>
            Snabba på infrainvesteringarna! Det är nästan pinsamt att säga
            det, därför att alla talar om det.
          </note>
          <note>
            Regeringen går upp och säger att man har snabbat på dem. Jag
            hoppas att det snart är färdigpratat och att de kommer i gång.
          </note>
          <note>
            Anpassa konkurslagarna! I dag går -- det är viktigare än mycket
            annat -- friska företag i konkurs därför att bankerna är sjuka.
            Är inte det konstigt?
          </note>
          <note>
            Turistmomsen har vi tjatat om. Ni tror att det har att göra med
            att Bert Karlsson är verksam i turistnäringen. Nej, det har att
            göra med att det finns 200 000 människor i en bransch som blomstrar
            runt hela jordklotet men inte här i Sverige. Nu har vi en jättechans:
            Ta bort momsen! NUTEK har fastställt att själva momsen är idiotisk.
            Den infördes av Folkpartiet och Socialdemokraterna en gång i tiden,
            men det går väl att ta bort den ändå.
          </note>
          <note>
            Varför skall vi offra tiotusentals jobb bara av prestige eller
            därför att Ny demokrati har föreslagit någonting?
          </note>
          <note>
            Det finns en serie sådana här saker, som visar att det finns
            möjligheter och inte bara svårigheter.
          </note>
          <note>
            Fyrdubbla de tänkta exportkreditgarantierna i
          </note>
          <note>
            Östersjöområdet! Det kan ge många fina jobb i
          </note>
          <note>
            Sverige. Kom ihåg det! Vi måste komma i gång där.
          </note>
          <note>
            På det sättet kan vi få fart på arbetet med att förbättra miljön
            där borta. Det är vårt ansvar. Det är vår framtid. Det är också
            vår möjlighet. Det är mycket enkelt. Jag förstår inte vad vi väntar
            på.
          </note>
          <note>
            Det som är så viktigt näst efter jobben är räntorna.
          </note>
          <note>
            Sverige har ett banksystem som i stort sett är bankrutt. Kreugerkraschen
            är rena Sörgården i jämförelse med vad som pågår nu. Bankernas
            egen kreditvärdighet baseras, med ett enda undantag, på de garantier
            som vi ger, dvs. svenska folket, de svenska skattebetalarna. Nu
            skall man förhandla, och herrar Stefan Ingves och Odd Engström
            kommer att få ta sig an icke helt oförberedda och icke okunniga
            förhandlare från storbankerna.
          </note>
          <note>
            De stora förlorarna kan givetvis bli skattebetalarna, dvs. våra
            uppdragsgivare. Därför bör man lägga om förhandlingstekniken.
            Man skall inte tala om en massa garantier och avtal, utan man
            skall säga: Har ni problem? Okej, vi kan köpa era aktier! Då kan
            Ingvar Carlsson också vara med och betala 70 öre för 1 krona,
            t.o.m. mindre, och köpa upp bankerna. Finessen med aktier är att
            man är med både när det går ned och när det går upp.
          </note>
          <note>
            Dessutom gör den här enorma räntekrisen att folk bokstavligen
            kommer att få lämna sina hem -- detta har hänt i Norge och kommer
            att hända i Sverige.
          </note>
          <note>
            Vi kommer att stå här i höst, och då är det ännu värre än nu.
          </note>
          <note>
            Detta förorsakas inte bara av högräntedyrkarna i
          </note>
          <note>
            Riksbanken, utan det förorsakas av räntemarginalerna i bankerna.
            Det är en skillnad på 8,5 % mellan in- och utlåningsräntorna.
            Det borde vara 2 eller 3,5 %. De har blivit ineffektivare för
            varje år. Förr var skillnaden 2 %, och nu är den
          </note>
          <note>
            8,5 %. Det är horribelt, fruktansvärt, omöjligt --
          </note>
          <note>
            kalla det vad ni vill, men kalla det inte för ett banksystem
            som fungerar!
          </note>
          <note>
            Då säger man: Vi kan inte socialisera bankerna -- är det vad
            du föreslår? Men det har ni ju redan gjort!
          </note>
          <note>
            Bankerna är socialiserade. De är uppbyggda, finansierade och
            stödda av hela svenska folket, som skall ta smällen.
          </note>
          <note>
            Jag tycker att det som är direkt frånstötande i hela arrangemanget
            är när bankerna tackar för hjälpen genom att sätta samma skattebetalare
            i konkurs eller att peppra räkningarna. Det är förfärligt.
          </note>
          <note>
            Man bör släppa in utländska banker också.
          </note>
          <note>
            Hur som helst: det går att halvera räntekostnaderna. Det går
            att i Sverige halvera räntekostnaderna för folk och för företag.
            Då skulle vi kunna åstadkomma det som så många här vill.
          </note>
          <note>
            Blir det rättvist om vi gör sådana här saker? Ja, vi måste se
            till att det blir det. Det kommer att bli kärvt för alla. I den
            familj som jag berättade om som har 198 000 kr i underskott, där
            utgifterna är
          </note>
          <note>
            198 000 kr större än utgifterna, kan det inte bli särskilt bra.
            Men det gäller att släta ut det, så att de som har det sämst drabbast
            minst. I ett anständigt politiskt system hjälper man givetvis
            i första hand dem som inte kan hjälpa sig själva. Därför måste
            man i ett sådant här läge, vilken filosofi man än har, när det
            är kris, se till att grundtryggheten i samhället garanteras. Inga
            gamla skall leva under existensminimum -- det finns ingen anledning.
          </note>
          <note>
            När man måste dra ned bidragen görs det givetvis uppifrån. I
            vårt förslag om familjepolitiken gör vi precis det, Ingvar Carlsson
            m.fl.! Det går inte att få några bidrag alls, vare sig barnbidrag,
            vårdnadsbidrag eller annat om man har höga inkomster, däremot
            om man har låga inkomster.
          </note>
          <note>
            Systemen måste vara enkla och överskådliga. Där kan man spela
            med några faktorer, nämligen ett golv som garanterar grundtryggheten,
            ett tak som gör att de som redan har det bra inte får någon hjälp
            och en trappa däremellan som motiverar folk att arbeta, att studera,
            vidareutveckla sig, osv.
          </note>
          <note>
            Jag har talat mycket om att gasa och bromsa, men vad är det då
            som man kan gasa med direkt, som denna kammare, denna regering
            m.fl. så lätt kan spela med och måste utnyttja? Jo, det är momsen.
          </note>
          <note>
            Man kan alltså dra på den stora momskranen. Sänk momsen, t.ex.
            på mat! Det har ingenting att göra med dogmer, utan bara med att
            det är kris, att man skall hjälpa dem som har det värst. Då finns
            det inget effektivare än att sänka matmomsen, hela vägen ned till
            9 % eller 0 %, eller vad ni vill, bara det är en mycket kraftig
            sänkning. Även den allmänna momsen kan man rå på. Det är en krisåtgärd,
            mer än en politik av den typ som regeringen så gärna kommer in
            på, när man rent principiellt inte kan göra detta.
          </note>
          <note>
            Det finns, fru talman, en serie sådana här åtgärder, och jag
            vill betona att Ny demokrati ser utomordentligt allvarligt på
            situationen. Jag återkommer till det sedan. Jag tror på fullt
            allvar --
          </note>
          <note>
            jag är inte yrkespolitiker på det viset -- att det svenska politiska
            systemet kommer att behöva hjälp av andra, och då skall man ta
            den hjälpen.
          </note>
          <note>
            (Applåder)
          </note>
          <note type="speaker">
            Anf. 3 GUDRUN SCHYMAN (v):
          </note>
          <note>
            Fru talman! Jag hade tänkt att i det här anförandet framför allt
            diskutera de probelm som vi brottas med här hemma, i vårt land,
            men jag vill ändå börja med att kort säga något om situationen
            i f.d.
          </note>
          <note>
            Jugoslavien.
          </note>
          <note>
            Kriget i Bosnien är fasansfullt, som alla krig. Som i alla krig
            är det inte främst soldaterna utan kvinnorna, barnen och de gamla
            som utsätts för terrorn. När tiotusentals kvinnor våldtas -- man
            talar om 20 000, kanske 40 000 -- inte en gång utan
          </note>
          <note>
            30-40 gånger, då är det inte längre krig; då är det tortyr.
          </note>
          <note>
            Kriget måste få ett slut -- det är alla överens om.
          </note>
          <note>
            Offren måste få omvärldens medkänsla och solidaritet. Det behövs
            omfattande hjälpprogram för att återupprätta de kränkta kvinnornas
            människovärde. De som arbetar med detta måste få ökade materiella
            resurser för att kunna skapa en någorlunda människovärdig tillvaro
            i flyktinglägren.
          </note>
          <note>
            Världssamfundet, och då särskilt vi i Västeuropa, har en del
            i den tragedi som nu utspelas i det forna
          </note>
          <note>
            Jugoslavien. Det fanns inga politiker som i tid lyssnade till
            de varnande rösterna, och nu ökar tron på militära lösningar i
            den rika världen i och med att risken för ett förintande världskrig
            har minskat.
          </note>
          <note>
            Krigstrummorna börjar dunka också i Sverige, och röster höjs
            för att det borde interveneras, massivt och militärt. Men resultatet
            av vedergällning är likartat vare sig det utförs av serbiska,
            kroatiska, muslimska patruller eller av US Air Force.
          </note>
          <note>
            Resultatet blir massakrer och folkfördrivning, ny näring åt fruktan
            och hat mellan folkgrupper, som grund för framtida våld. Några
            politiska ledare med vilja och förmåga att med kraft föra den
            fredliga konfliktlösningens och den solidariska utvecklingens
            talan tycks världen inte ha för närvarande. Så gott som överallt
            råder en utrikespolitikens ugglenatt. Desto större blir ansvaret
            för den medborgerliga kritiken av hatet, hyckleriet, klyschorna
            och våldet.
          </note>
          <note>
            I dag är det angelägnare än någonsin att utveckla
          </note>
          <note>
            FN och den europeiska säkerhetskonferensen till ickevåldsliga
            konfliktlösare och krigsförebyggare.
          </note>
          <note>
            Arbetet för militär nedrustning måste intensifieras, och Sverige
            kan medverka till att minska den internationella vapenhandeln
            genom att upphöra med sin egen vapenexport. När kriget är ett
            faktum är det för sent.
          </note>
          <note>
            Fru talman! Svensk ekonomi befinner sig i dag i kris. Vad betyder
            det egentligen? Vad är det som döljer sig under det förment objektiva
            eller neutrala begreppet ''svensk ekonomi''? Det är väl människor
            vi pratar om när vi pratar politik? Alltså, vem eller vilka människor,
            av kött och blod, är det som lever i kris? Jo, framför allt de
            333 000
          </note>
          <note>
            människor som i dag är öppet arbetslösa - och ytterligare ett
            par hundra tusen människor, som i dag omfattas av olika arbetsmarknadsåtgärder
            men vars framtid är ytterst oviss. Kris är det också för alla
            ungdomar som utestängs från arbetsmarknaden, och kris blir det
            för alla kvinnor som i dag får se sina vård- och omsorgsyrken
            nedvärderade och ifrågasatta, av män förstås, för att i morgon
            tvingas ut i arbetslöshet, som följd av ekonomisk makt och traditionellt
            manligt ekonomiskt tänkande i de av män dominerade politiska församlingarna.
            Här är det inte bristande orderingång som är anledningen till
            arbetslösheten, utan här är det politiska beslut och ideologisk
            maktutövning som gäller, nödtorftigt dold bakom ekonomiska resonemang
            om ''närande'' och
          </note>
          <note>
            ''tärande'' verksamheter.
          </note>
          <note>
            Vi ser kväll efter kväll i TV hur den ena manliga ekonomen efter
            den andra om och om igen upprepar tesen att vården och omsorgen
            är för dyr och måste bantas. Men varför just den?
          </note>
          <note>
            Varför är det inte lika sant att budgetunderskottet kan minskas
            genom att man låter bli att köpa en massa nya stridsvagnar till
            det svenska försvaret?
          </note>
          <note>
            Varför föreslår inte ekonomerna att tvivelaktiga motorvägsbyggen
            skall stoppas av ekonomiska skäl? Eller varför kräver inte ekonomerna
            att andra kostnadskrävande satsningar stoppas? Hur vet ekonomerna
            att just motorvägsbyggen leder till den tillväxt de önskar? Varför
            ständigt detta påpekande att det är just den offentliga sektorn,
            som har hand om vård och omsorg, som måste offras?
          </note>
          <note>
            Jo, därför att man gjort ett politiskt val! Och valet man gjort
            är att man inte tycker att vi kvinnor skall arbeta och få lön,
            utan vi skall arbeta gratis i våra hem och där utföra det nödvändiga
            hushålls- och vårdarbete. 50 000 inom kommuner och landsting skall
            förlora jobben de närmaste två åren, enligt
          </note>
          <note>
            Kommunförbundets bedömning. En överväldigande majoritet av dem
            är kvinnor.
          </note>
          <note>
            I dag tvingas många, både män och kvinnor, gå sysslolösa, människor
            som skulle kunna göra en produktiv insats i samhället eller passa
            på att få en önskad och ökad utbildning. Vi i Vänsterpartiet vill
            satsa 8 miljarder mer än regeringen i investeringar för nya jobb
            och 7 miljarder mer i utbildning och arbetsmarknadsåtgärder. Vi
            tycker att det är rimligt att höginkomsttagare och företag solidariskt
            får stå för de här kostnaderna, och vi föreslog därför nyligen
            i riksdagen just detta: höjd skatt för höginkomsttagare med 7
            miljarder och höjda arbetsgivaravgifter med 3 %, som inbringar
            9
          </note>
          <note>
            miljarder.
          </note>
          <note>
            Vi tycker dessutom att det är ett utmärkt tillfälle att nu börja
            införa sex timmars arbetsdag. Även om det inte är hela lösningen
            på problemet med arbetslösheten säger det sig självt att det måste
            vara bättre att fler arbetar sex timmar om dagen än att färre
            arbetar åtta timmar om dagen och fler är arbetslösa, med bidragsberoende
            och psykisk och fysisk ohälsa som följd. Låt fler dela på de jobb
            som finns, så blir antalet arbetslösa färre och antalet friska
            och självförsörjande fler!
          </note>
          <note>
            Men regeringen tycker uppenbarligen inte att arbetslösheten är
            det viktigaste att ta itu med. Man har gjort ett politiskt val
            när man har minskat kommunernas ekonomiska utrymme, både genom
            minskade statsbidrag och genom att konsekvent vägra ta bort det
            kommunala skattestoppet.
          </note>
          <note>
            Man har också gjort ett politiskt val när man säger att låg inflation
            och stabila priser är viktigare än att bekämpa arbetslösheten.
            Bakom det valet döljer sig ett för regeringen ''högre'' och ''ädlare''
            politiskt mål, nämligen medlemskapet i Europeiska
          </note>
          <note>
            Unionen och därmed i det ekonomiska och monetära samarbetet.
            Inträdesbiljetten heter prisstabilitet. För att få vara med måste
            medlemsländernas ekonomier uppfylla vissa krav;
          </note>
          <note>
            bl.a. gäller det att budgetunderskotten måste vara relativt små
            och inflationen låg.
          </note>
          <note>
            Framför allt kravet på låga budgetunderskott leder nu i land
            efter land till att regeringarna mitt i den djupaste lågkonjunkturen
            genomför åtstramningar som kraftigt fördjupar och förlänger lågkonjunkturen
            och allvarligt riskerar att dra ner
          </note>
          <note>
            Västeuropa i ren depression. Allt fler, också ekonomer, kritiserar
            i dag de ekonomiska krav som medlemsländerna förbinder sig att
            uppfylla och menar att de är godtyckligt satta.
          </note>
          <note>
            TCO:s chefsekonom Roland Spånt går så långt att han menar att
            målen är satta enligt pilkastningsmodellen och egentligen är att
            betrakta som kvalificerat nonsens. Han fortsätter så här i en
            artikel i LO-tidningen den 29 januari i år:
          </note>
          <note>
            ''De s.k. konvergensreglerna är egentligen rent bondfångeri och
            i sin genre en enorm succe. Enkla tumregler är ju vad marknaden
            älskar och kanske det enda den klarar av. Men även de som borde
            veta bättre, t.ex. Finansdepartementets dyra långtidsutredningar,
            sväljer medvetet eller omedvetet betet. Här sitter nu regeringar,
            ekonomer, journalister och facket, för att inte tala om den s.k.
            marknaden, och mäter på tiondels decimaler när, om länderna uppfyller
            helt godtyckliga villkor. Situationen är egentligen rent komisk
            om det inte vore för att priset för dessa kejsarens nya kläder
            är så högt -- den massarbetslöshet som följer i åtstramningens
            spår.''
          </note>
          <note>
            Detta är alltså målet för den svenska regeringens ekonomiska
            politik. Det är inte att få ner arbetslösheten och försvara välfärden,
            utan det är medlemskap i den europeiska unionen och en plats i
            dess s.k. ekonomiska A-lag. I stället för att vara ett välfärdsland
            skall Sverige bli ett hårdvalutaland.
          </note>
          <note>
            Man kan naturligtvis tycka så och ha den politiska uppfattningen,
            men det vore befriande och hederligt om det också sades öppet,
            i den offentliga debatten. Fler människor skulle då kunna förstå
            vad som pågår och slippa bli förvirrade inför alla försäkringar
            och löften som kommer på skam.
          </note>
          <note>
            För oss i Vänsterpartiet är arbetslösheten och den generella
            välfärden en huvudfråga, men den måste kombineras med en långsiktig
            minskning av det strukturella budgetunderskottet. Vi måste också
            ta itu med vår stora miljöskuld, som enligt beräkningar i dag
            uppgår till minst 200 miljarder kronor och årligen ökar med 7
            miljarder om ingenting görs. Vi måste ändra våra konsumtionsmönster
            och lägga om produktionstekniken på många områden.
          </note>
          <note>
            Vi måste kraftigt minska utsläppen av föroreningar som leder
            till miljöförstöring av delvis obotligt slag.
          </note>
          <note>
            Visst kan man kalka sjöar som drabbats av surt regn, men hur
            lagar man ett trasigt ozonskikt?
          </note>
          <note>
            Vi måste alltså få en ekonomisk politik för en hållbar utveckling.
            Det har tagit naturen årmiljoner att bygga upp de fyndigheter
            av olja, naturgas och kol som några få generationer nu förbrukar
            i en svindlande takt. Det måste på sikt ske en omställning av
            produktionen. Naturen och miljön måste sätta gränsen.
          </note>
          <note>
            Vi måste våga ifrågasätta traditionell tillväxt i form av en
            ständig ökning av den materiella konsumtionen. Alla grupper i
            Sverige behöver inte öka sin konsumtion. Vad vi behöver är tillväxt
            i form av miljövänlig teknik, ökad kunskap, ökad sjukvård, ökat
            inflytande där vi bor och på våra arbeten. Vi måste få en ökad
            tillväxt av gemenskap och kultur i vårt samhälle. Vi måste få
            en ökad tillväxt av kollektivtrafiken. Detta är bara några exempel.
          </note>
          <note>
            Vår tid kräver att ekonomisk tillväxt av gammal typ ersätts med
            en ny typ av ekonomisk tillväxt där livskvalitet och miljö står
            i centrum. Det kommer att ta tid, men vi måste starta nu. Ekonomisk
            politik skall vara ett medel för att tillfredsställa våra mänskliga
            behov -- inte ett mål i sig.
          </note>
          <note>
            Följden av regeringens politik är ett gigantiskt budgetunderskott,
            en skyhög arbetslöshet, en försämrad miljö men också att klyftorna
            rent allmänt ökar mellan människor. Detta är slöseri med resurser!
            Att få ner arbetslösheten måste bli riksdagens huvuduppgift år
            1993!
          </note>
          <note>
            Fru talman! Vi har fått ett nytt privilegiesamhälle, där ett
            fåtal har kunnat kapa åt sig egna privilegier och stora fördelar.
            Ju värre klyftor ett samhälle har, desto sämre fungerar marknadsekonomin.
          </note>
          <note>
            Vänsterpartiets uppgift är att verka för att detta privilegiesamhälle
            och detta pampvälde avskaffas, där fallskärmsavtal bara är ett
            exempel av flera på privilegier som vuxit fram de senaste åren.
          </note>
          <note>
            Nu är det hög tid att börja ta itu med framtiden och inte bara
            prata om den. Utvecklingen går att påverka. Vi kan vända trenden
            från ökande arbetslöshet till att fler får arbete och utbildning.
            Vi kan vända en ohållbar utveckling till en hållbar utveckling.
            Vi kan utveckla en välfärd som inte förutsätter exploatering av
            människor och miljö.
          </note>
          <note>
            Hoppet står till en ny majoritet i denna riksdag, som bygger
            på arbetarrörelsens värderingar, som rättvisa, solidaritet, arbete
            åt alla, försvar av arbetsrätten, ett konsekvent arbete för att
            stärka kvinnornas ställning i samhället -- detta i kombination
            med en kraftfull miljöpolitik.
          </note>
          <note>
            (Applåder)
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Fru talman! Även om det är naturligt att det är den ekonomiska
            politiken som står i centrum för dagens debatt, finns det anledning
            att notera de betydelsefulla steg som under den senaste tiden
            har tagits när det gäller Sveriges plats och roll i det europeiska
            samarbetet.
          </note>
          <note>
            Förra måndagen inleddes våra förhandlingar om medlemskap i EG,
            och i torsdags undertecknade vi en gemensam deklaration med det
            demokratiska
          </note>
          <note>
            Ryssland om ett på olika områden fördjupat samarbete.
          </note>
          <note>
            Var för sig var dessa händelser betydelsefulla.
          </note>
          <note>
            Tillsammans markerar de med stor tydlighet de nya möjligheter
            som finns för Sverige med en aktiv och framsynt politik i det
            nya Europa.
          </note>
          <note>
            Det var bra för Sverige att det gick att få en bred uppslutning
            bakom en stark politik inför medlemskapsförhandlingarna.
          </note>
          <note>
            Gemensamt har vi förklarat att vi vill vara med och bygga ut
            och förstärka samarbetet mellan medlemsstaterna på det sätt som
            anges i
          </note>
          <note>
            Romfördraget, i den europeiska enhetsakten, och som skisseras
            i de överenskommelser som träffats i
          </note>
          <note>
            Maastricht.
          </note>
          <note>
            Gemensamt har vi lagt fram våra krav och önskemål när det gäller
            de svenska intressen som måste tillgodoses under dessa förhandlingar.
          </note>
          <note>
            Det var en styrka att regering och opposition kunde gå fram på
            gemensam front. Det är min och regeringens avsikt att på samma
            sätt fortsätta att verka för en så bred samverkan som möjligt
            i dessa frågor här i riksdagen.
          </note>
          <note>
            På samma sätt är det min övertygelse att det finns ett brett
            stöd här i riksdagen för våra ansträngningar att inleda ett nytt
            och förtroendefullt samarbete med det Ryssland som utvecklas mot
            demokrati och marknadsekonomi, efter det socialistiska experimentets
            fasansfulla decennier.
          </note>
          <note>
            Vårt Europa befinner sig i mycket snabb omvandling. Vi ser dagligen
            på TV och i tidningar de problem som detta för med sig. Men i
            grunden är det ju en omvandling som öppnar för stora möjligheter
            för samarbete, ekonomisk utveckling och fred.
          </note>
          <note>
            Inte någonsin tidigare under detta århundrade har vi haft en
            sådan möjlighet att förverkliga en europeisk freds- och samarbetsordning
            som vi har i dag. Det är vår skyldighet, som liten aktivt engagerad
            nation, att stödja allt detta arbete och att ge de bidrag som
            vi kan.
          </note>
          <note>
            På det rent ekonomiska området innebär detta också stora möjligheter
            för oss.
          </note>
          <note>
            Just nu står vi mitt uppe i den sannolikt mörkaste fasen av den
            djupaste och den mest långdragna ekonomiska kris som någon av
            oss har varit med om. Men samtidigt öppnas nu möjligheterna för
            att
          </note>
          <note>
            Sverige, som Percy Barnevik konstaterade häromdagen, skall komma
            att tillhöra 1990-talets vinnare i den europeiska omvandlingen.
            Och det är viktigt att vi ser dessa möjligheter. Dagens problem,
            med sina rötter i gårdagens misstag, får inte innebära att vi
            missar morgondagens möjligheter.
          </note>
          <note>
            Att dagens problem har sina rötter i gårdagens misstag råder
            det knappast några delade meningar om. I Dagens Industri skrev
            Kjell-Olof Feldt i förra veckan om hur ''det glittrande 1980-talet''
            --
          </note>
          <note>
            spekulationens och konsumismens årtionde -- nu fört oss in i
            en svår och troligen också långvarig ekonomisk kris.
          </note>
          <note>
            Om arten av de ekonomiska problemen råder det inte heller några
            avgörande delade meningar:
          </note>
          <note>
            Att vi har förlorat kraftigt i konkurrenskraft och måste återställa
            denna, att åtskilligt gjorts och att konkurrenskraften nu börjar
            bli bra.
          </note>
          <note>
            Att den finansiella kris som har sina rötter i det sena
          </note>
          <note>
            1980-talets kasinoekonomi kräver en skuldsanering som tar sin
            tid. På denna punkt görs nu insatser för att säkra stabiliteten
            i det finansiella systemet samtidigt som politiken inriktas på
            att skapa förutsättningar för fallande räntor.
          </note>
          <note>
            Att politiker -- ingen nämnd, ingen glömd -- har ställt ut löften
            på offentliga insatser och offentliga utgifter som går utöver
            vad ekonomin faktiskt kan leverera. På den punkten har mycket
            omfattande sparprogram beslutats i denna riksdag förra året. Vi
            har nu lagt fram förslag till ytterligare omfattande besparingar
            för att skapa förutsättningar för att få bort det s.k. strukturella
            budgetunderskottet i statens affärer.
          </note>
          <note>
            Att ett perverst och ruttet skattesystem i förening med för höga
            skattesatser länge bromsade och förvred. Men även här har de senaste
            åren inneburit att vi börjat att vrida politiken betydelsefullt
            åt rätt håll.
          </note>
          <note>
            Vi har aldrig lovat några snabba klipp i den ekonomiska politiken.
            Under 1991 års valrörelse gjorde jag med all önskvärd tydlighet
            klart att vägen till varaktig tillväxt och till återställd full
            sysselsättning skulle bli både lång och svår mot bakgrund av det
            som hade inträffat. För detta fick jag som bekant en del kritik
            från de lättsinnets apologeter om förde socialdemokratins talan.
          </note>
          <note>
            I sanningens namn skall också sägas att det sedan dess tillstött
            svårigheter som då var svåra att förutse. Jag tänker först och
            främst på den förändring i det europeiska ekonomiska klimatet
            som inträffade i och med den stora valuta- och räntekrisens härjningar
            över hela kontinenten under senare delen av förra året. Den förutsåg
            vi inte, och inte någon annan heller. Inte ens sierskan
          </note>
          <note>
            Saida hade veterligen speciellt mycket att bidra med på den punkten.
          </note>
          <note>
            Den budget som regeringen lade på riksdagens bord den 11 januari
            är inget lättsinnets och löftespolitikens dokument. Det innebär
            förvisso en kärv politik i en kärv tid. Den är inte inriktad på
            att vinna kortsiktig popularitet, men mycket bestämt inriktad
            på att vinna långsiktiga resultat.
          </note>
          <note>
            Sedan dess har oppositionspartierna haft möjlighet att redovisa
            sina förslag. Och vi har haft möjlighet att se vad i dessa som
            det kan vara värt att ta fasta på i våra ansträngningar att finna
            så breda lösningar som möjligt för att föra Sverige ur krisen
            så bra som möjligt.
          </note>
          <note>
            Det är självklart att vi först och främst har tittat på vad Socialdemokraterna
            har haft att säga.
          </note>
          <note>
            Det vore att begå kraftfullt våld på sanningen att säga att vi
            blivit imponerade. Jag tror inte att det bara är vi som har blivit
            besvikna på det som
          </note>
          <note>
            Socialdemokraterna efter mycket tal och många trumpetstötar till
            slut lyckades att få ihop. Bristerna i Socialdemokraternas alternativ
            är vid det här laget väl kända.
          </note>
          <note>
            När det gäller det viktiga, och svåra, arbetet att spara i de
            statliga utgifterna finns det bara ett stort svart hål i den socialdemokratiska
            motionen. Man säger nej till den absoluta merparten av regeringens
            förslag till besparingar på ca 12 miljarder kronor, säger samtidigt
            att man tycker att det nog behöver sparas mycket men förmår inte
            att lägga fram en enda antydan till ett konkret förslag till hur
            detta skall gå till.
          </note>
          <note>
            Till denna mycket märkliga hantering av den enstaka politiskt
            svåraste delen i den ekonomiska politiken finns det bara två möjliga
            förklaringar:
          </note>
          <note>
            Antingen finns det en hemlig sparplan som man av något skäl --
            taktiskt eller annat -- inte vill redovisa.
          </note>
          <note>
            Eller är det så att den från rosornas utdragna krig kända motsättningen
            mellan fundamentalister och realister nu har lett till en total
            handlingsförlamning. Finns det ingen hemlig sparplan är det uppenbart
            att Socialdemokraterna står utan trovärdighet i den ekonomiska
            politiken.
          </note>
          <note>
            Men finns det en hemlig sparplan kunde det vara av intresse för
            oss och andra att få reda på den.
          </note>
          <note>
            Jag tror inte att det i mannaminne förekommit att ett stort oppositionsparti
            lagt fram ett så uppenbart ofullständigt förslag i den ekonomiska
            politiken som Socialdemokraterna nu gjort. Om man är ett otydligt
            svart hål på denna punkt, är man desto tydligare när det gäller
            att kräva olika höjda skatter på 15-20 miljarder kronor på helår.
          </note>
          <note>
            Mest anmärkningsvärt är självfallet förslaget att nu höja marginalskatterna
            över brytpunkten med vad som skulle bli ca 5 procentenheter. Här
            förefaller det som om Stig Malm nu äntligen vunnit en retroaktiv
            men icke desto mindre betydelsefull seger i den batalj i rosornas
            krig som utspelades i samband med skatteöverläggningarna hösten
            1989.
          </note>
          <note>
            Ty skulle vi i skattepolitiken nu återgå till att börja höja
            marginalskatter, är det inget tvivel om att vi snart skulle vara
            tillbaka i det som var både ''ruttet''
          </note>
          <note>
            och ''perverst''. Vi skulle förlora mycket av trovärdigheten
            i den långsiktiga saneringspolitiken.
          </note>
          <note>
            Bättre blir dessa förslag självfallet inte av att man lägger
            fram förslag till väsentliga höjningar av skatten på företagsamhet
            och att man vältrar över kostnaderna på kommunerna på ett sätt
            som gör att man driver fram stora ökningar av kommunalskatterna.
            Därmed blev ju fördelningsprofilen på dessa skattehöjningar, all
            retorik till trots, dessutom sådan att det sannolikt blir låginkomsttagarna
            som drabbas hårdast av de höjda skatterna.
          </note>
          <note>
            Jag vet att Socialdemokraterna inte tror att sänkta skatter ger
            fler jobb. Men att för den skull hoppa över till den motsatta
            slutsatsen att höjda skatter skulle ge fler jobb är att lämna
            allt vad erfarenhet och expertis heter bakom sig. Det är fel.
            Det är en politik som leder till färre jobb.
          </note>
          <note>
            En ekonomisk politik som direkt motarbetar näringslivets och
            industrins intressen har inga förutsättningar att klara arbetslösheten.
            Även för
          </note>
          <note>
            Socialdemokraterna måste den massiva kritik man har mött från
            företagsamhetens företrädare vara ett problem.
          </note>
          <note>
            På viktiga punkter borde det dock finnas en möjlighet att i riksdagens
            utskott diskutera om det, detta till trots, är möjligt att nå
            fram till en samsyn.
          </note>
          <note>
            Det kan gälla möjligheterna att snabbt få i gång vissa infrastruktursatsningar.
            Här har mycket varit eftersatt under en mycket lång tid. Här vill
            regeringen att det expanderar snabbt, och
          </note>
          <note>
            Socialdemokraterna vill ytterligare en expansion.
          </note>
          <note>
            Låt oss se på möjligheterna.
          </note>
          <note>
            Vad gäller utbildningsplatser finns det efter en mycket snabb
            utbyggnad med ca 45 000--50 000
          </note>
          <note>
            platser kanske ytterligare möjligheter. Det är dock tveksamt.
            Men låt oss titta på dessa möjligheter.
          </note>
          <note>
            Samtidigt skall sägas att det ligger ett betänkligt drag av hokuspokus
            över delar av den socialdemokratiska kalkylen. Man säger att man
            vill minska arbetslösheten med en fjärdedel till en extra kostnad
            av ca 2 miljarder kronor. Om det går, har jag svårt att se varför
            man inte skulle kunna halvera den för 4 miljarder kronor eller
            ta ner den till en fjärdedel med en insats på 6 miljarder kronor.
          </note>
          <note>
            Att man inte föreslår detta visar -- det är ett inslag av hederlighet
            -- att man har en viss skepsis inför denna typ av hokuspokus.
          </note>
          <note>
            Det säger sig självt att det skulle vara en fördel om det gick
            att här i riksdagen få en bred uppslutning bakom den kärva men
            realistiska saneringspolitik som kommer att krävas, främst vad
            gäller de offentliga utgifterna, under många år framöver.
          </note>
          <note>
            När stridssignalerna från socialdemokratin ljöd som allra ljudligast
            strax före jul sade jag från denna talarstol att regeringen trots
            allt vad som sades av Socialdemokraterna fortsatt var inriktad
            på att ständigt söka möjligheterna till en bredare samverkan.
            Det gäller fortfarande. Men samtidigt tvingas vi efter de senaste
            veckorna konstatera att den socialdemokratiska politiken har tagit
            en vändning bort från ekonomisk realism och bort från möjligheterna
            till gemensamt ansvarstagande.
          </note>
          <note>
            Jag beklagar detta. Det kan ha sina rötter i de interna motsättningar
            och svårigheter som alltid finns i ett oppositionsparti. Men jag
            hoppas att det skall visa sig vara en temporär snarare än en permanent
            förskjutning av inriktningen i den socialdemokratiska politiken.
          </note>
          <note>
            I en tid som denna är det nämligen kärvt ansvarstagande -- inte
            lättsinnig opportunism --
          </note>
          <note>
            som Sverige behöver.
          </note>
          <note>
            (Applåder)
          </note>
          <note type="speaker">
            Anf. 5 Socialminister BENGT WESTERBERG (fp):
          </note>
          <note>
            Fru talman! Vi kan kalla honom Josef. En liten grabb, i samma
            ålder som min egen Jacob. Han löpte amok, sparkade och slogs.
            Han vägrade att tala med någon. Alla vuxna i hans omgivning kände
            sig helt maktlösa.
          </note>
          <note>
            Josef kom till en psykolog. Han fick papper och penna i handen
            och började rita vad han såg inom sig. Hans teckningar talade
            ett mycket tydligt språk; barn och vuxna, hjälplösa, soldater,
            vapen, döda människor och blod, överallt blod. Hans handlande
            speglade hans fruktan, hans rädsla, hans inre kaos.
          </note>
          <note>
            Jag fick höra om Josef och se hans teckningar när jag häromdagen
            träffade några av dem som på
          </note>
          <note>
            Carlslunds flyktingsluss tar emot flyktingar från det forna Jugoslavien.
          </note>
          <note>
            Kriget har lett till den värsta flyktingsituationen i
          </note>
          <note>
            Europa sedan andra världskriget. Den etniska utrensningen innebär
            att människor bokstavligen drivs från sina hem. De torteras och
            avrättas.
          </note>
          <note>
            Som Gudrun Schyman påminde om våldtas kvinnor systematiskt. För
            att manifestera sin avsky inför denna ofattbara brutalitet bär
            i dag de kvinnliga medarbetarna i regeringskansliet, från statsråd
            till assistenter, svart klädsel. Kl. 12 kommer de att samlas utanför
            Rosenbad för att med en tyst minut uttrycka sin solidaritet. I
            våra hjärtan har vi alla anledning att delta i den manifestationen.
          </note>
          <note>
            Att begränsa flyktingbegreppet till vad
          </note>
          <note>
            Genèvekonventionen stadgar framstår i alla lägen som helt orimligt.
            Men i dagens läge, med hundratusentals flyktingar i Europa, är
            det dessutom cyniskt.
          </note>
          <note>
            Vi lever dess värre i en tid när det inte är möjligt att bedriva
            någon ordnad och välplanerad flyktingpolitik. Det kan vi göra
            när förhållandena är mer normala, när det kommer ett par tiotusental
            flyktingar varje år. Men nu är förhållandena inte normala, utan
            det råder kaos.
          </note>
          <note>
            Ofta under min uppväxttid frågade jag varför vi svenskar gjorde
            så litet för att hjälpa judarna på
          </note>
          <note>
            1930-talet. Och lika ofta fick jag svaret att vi ingenting visste.
            Jag vet inte om det stämmer eller om människor inte ville veta.
            Men ett är säkert: Det svaret är för oss omöjligt den dag Jacob
            eller Josef frågar. Vi ser varje dag vad som sker.
          </note>
          <note>
            Om det fortfarande finns utrymme för humanitet och medmänsklighet
            måste vår uppgift vara att, så långt vår förmåga över huvud taget
            räcker, hjälpa dem av våra medmänniskor som i dag är på flykt.
          </note>
          <note>
            Att hjälpa dem som finns kvar i närområdet, men naturligtvis
            också dem som kommer hit.
          </note>
          <note>
            Fru talman! I det här ''jugoslaviska'' perspektivet, om jag får
            kalla det så, framstår våra egna ekonomiska problem -- hur stora
            och svåra vi än kan tycka att de är -- som både begränsade och
            hanterliga. Men skall vi kunna lösa dem krävs naturligtvis både
            insikt och mod.
          </note>
          <note>
            Ett tema i den socialdemokratiska agitationen under de senaste
            månaderna har varit att de vill ta över regeringsmakten. Frågan
            är på vilka meriter och med vilket program de vill göra det.
          </note>
          <note>
            Meriterna är inte de bästa. Socialdemokraterna vill helst slippa
            höra talas om sin skuld till dagens ekonomiska problem, men de
            kommer naturligtvis inte ifrån den. Dagens problem är en konsekvens
            av misslyckanden i 1980-talets ekonomiska politik.
          </note>
          <note>
            När jag läste årets ekonomisk-politiska motion från
          </note>
          <note>
            Socialdemokraterna fick jag en stark känsla av att de nu är på
            väg tillbaka till det övertaktiska agerande som ofta styrde dem
            under 1980-talet.
          </note>
          <note>
            Det mer ansvarsfulla handlande som vi har sett prov på under
            senare år, senast i samband med höstens krisuppgörelser, är nu
            som bortblåst.
          </note>
          <note>
            Här redovisar regeringen i budgetpropositionen både ödmjukhet
            och öppenhet. Vi ger konkreta förslag till budgetförstärkningar
            för nästa budgetår.
          </note>
          <note>
            Vi skissar på ytterligare förstärkningar för kommande budgetår.
            Men vi visar samtidigt att vi är beredda att diskutera med Socialdemokraterna
            och att pröva deras och andra alternativ.
          </note>
          <note>
            Vad gör då Socialdemokraterna? Jo, de säger att de i princip
            delar regeringens bedömning av vilka krav som ställs på budgeten,
            men de avvisar praktiskt taget alla konkreta förslag. Deras egna
            förslag lyser, som Carl Bildt påvisade, med sin frånvaro.
          </note>
          <note>
            Deras principiella resonemang är ytterst oklara.
          </note>
          <note>
            Låt mig konkretisera på denna punkt.
          </note>
          <note>
            Socialdemokraterna avvisar våra besparingsförslag för arbetslöshetsförsäkringen,
            arbetsskadesjukpenningen och delpensionen.
          </note>
          <note>
            Åtminstone när det gäller arbetslöshetsförsäkringen var Ingvar
            Carlsson mycket konkret. Men sedan säger han att man ändå inser
            att man måste se över socialförsäkringen och att man skall bringa
            ned kostnaderna. I den socialdemokratiska motionen sägs att man
            vill aktualisera sänkta ersättningsnivåer i socialförsäkringen.
            Vad som återstår -- om man nu avvisar de här regeringsförslagen
            -- är tre socialförsäkringar, nämligen sjukförsäkringen, föräldraförsäkringen
            och pensionerna. Möjligen räknas också barnbidrag och bostadsbidrag
            in.
          </note>
          <note>
            Detta leder mig till en mycket konkret fråga till
          </note>
          <note>
            Ingvar Carlsson: Vilka av dessa försäkringsförmåner eller bidrag
            är det som ni socialdemokrater vill spara på? Skall ersättningsnivån
            i sjukförsäkringen sänkas under
          </note>
          <note>
            80 %? Skall ersättningsnivån i föräldraförsäkringen sänkas eller
            skall folkpension och ATP sänkas?
          </note>
          <note>
            Skall barnbidragen eller bostadsbidragen minskas?
          </note>
          <note>
            Vad betyder exakt formuleringen i er motion? Vad menar Ingvar
            Carlsson när han från talarstolen säger att man är beredd att
            se över socialförsäkringarna och bringa ned kostnaderna?
          </note>
          <note>
            Fru talman! Samtidigt tycks Socialdemokraterna nu vara beredda
            att överge en verklig grundbult i århundradets skattereform, nämligen
            principen om att alla skall kunna få minst hälften kvar vid en
            löneökning eller ett extraknäck.
          </note>
          <note>
            Ingvar Carlsson vet mycket väl att just denna fråga höll på att
            stjälpa hela skattereformen när vi förhandlade 1989--1990. I dessa
            förhandlingar drev
          </note>
          <note>
            Socialdemokraterna, efter propåer från LO, kravet på ett högre
            marginalskattetak. Det var först när
          </note>
          <note>
            Socialdemokraterna accepterade 50-procentstaket, och vi från
            Folkpartiets sida accepterade vissa socialdemokratiska förslag
            om bl.a. förhöjt grundavdrag för vissa inkomstskikt, som man kunde
            nå fram till en uppgörelse.
          </note>
          <note>
            När nu Socialdemokraterna sviktar i denna centrala del av skattereformen
            är det mycket illavarslande.
          </note>
          <note>
            Det är lätt att förstå de starka reaktionerna från
          </note>
          <note>
            TCO och SACO. Att nu överge denna viktiga princip vore verkligen
            att skjuta ett mycket rejält grundskott mot hela reformen.
          </note>
          <note>
            Fru talman! Jag tror att Sverige behöver mer av samarbete över
            blockgränsen under hela 1990-
          </note>
          <note>
            talet. Jag har i regeringen varit en varm förespråkare för ett
            sådant samarbete och jag har också fått stöd för det i regeringen.
            Jag är övertygad om att ett sådant samarbete behövs också i en
            framtid då Sverige till äventyrs skulle få en annan regering.
            Jag tror aldrig att spektakel är bra när man skall fatta viktiga
            politiska beslut, oavsett vem man fattar besluten med. Men om
            detta skall fungera är det nödvändigt att alla parter håller fast
            vid grundläggande principer i de långsiktiga överenskommelser
            som träffas och att vi spelar med öppna kort.
          </note>
          <note>
            Jag tillhör dem som uppskattar Ingvar Carlsson.
          </note>
          <note>
            Jag tycker att vi under årens lopp har träffat flera överenskommelser
            av stor betydelse för svensk ekonomi och för Sveriges framtid.
            De senaste var höstens krisuppgörelser där också flera av våra
            kolleger fanns med.
          </note>
          <note>
            Att vi ofta har olika uppfattningar är en sak. Det ligger i sakens
            natur när man företräder olika partier och olika ideologier. Men
            jag vill gärna tro att man skall kunna lita på vad Ingvar Carlsson
            och
          </note>
          <note>
            Socialdemokraterna säger. Men jag måste erkänna att det finns
            stunder när jag inte riktigt vet vad jag skall tro. Det vore utmärkt
            om denna debatt kunde skingra min oro på den punkten.
          </note>
          <note>
            En viktig förutsättning är att Socialdemokraterna håller fast
            vid den skatteuppgörelse som vi träffade för tre år sedan. Syftet
            med den var, som Carl Bildt påminde om, att komma bort från det
            som även av socialdemokratiska företrädare har kallats för ett
            perverst skattesystem och att få ett nytt och robust skattesystem
            som medborgarna kunde lita på. Det skulle ligga fast över lång
            tid. Därför måste jag rikta denna raka fråga till Ingvar Carlsson:
            Är ni beredda att stå fast vid skattereformen och vid att marginalskatten
            skall begränsas till högst ca 50 %?
          </note>
          <note>
            Det här talet om att en rad skatteförändringar har genomförts
            är bara en undanflykt. Två tredjedelar av både skattehöjningar
            och skattesänkningar som regeringen har genomfört har Socialdemokraterna
            medverkat till.
          </note>
          <note>
            En annan förutsättning, fru talman, för ett gott samarbete i
            framtiden är att Socialdemokraterna nu visar sina kort vad gäller
            de nödvändiga budgetförstärkningarna, dvs. snabbt redovisar vilka
            besparingar som de vill göra i stället för dem som regeringen
            har föreslagit. Även i detta sammanhang vill jag rikta en rak
            fråga till Ingvar
          </note>
          <note>
            Carlsson: Är ni beredda att redovisa dem?
          </note>
          <note>
            Anf. 6 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Mänsklig förnedring, krig och kaos är dagens verklighet
            i det forna Jugoslavien. Fler människor än någonsin sedan andra
            världskriget våldtas, lemlästas och förvägras rätten till mänskligt
            liv. Etniska konflikter är ofta bakgrunden.
          </note>
          <note>
            Sverige måste efter sin förmåga göra insatser för att hjälpa
            de människor som drabbas. Det kan tyckas att det inte är mycket
            som vi kan göra, men det är viktigt både att uttrycka sin avsky
            över brotten mot människovärdet och att hjälpa till med att ta
            hand om de flyktingströmmar som skapas. Mot denna bakgrund är
            naturligtvis våra problem av en helt annan karaktär och av betydligt
            lägre dignitet, hur allvarliga de än må vara.
          </note>
          <note>
            Vi har nu kunnat lyssna till en genomgång av vad oppositionen
            står för. Det är svårt att få intrycket att oppositionen är samlad.
          </note>
          <note>
            Den ärvda ekonomiska verkligheten har varit regeringens största
            problem mer än oppositionen.
          </note>
          <note>
            Dessutom har vi en djup lågkonjunktur att bemästra. Att påstå
            att det krävs draghjälp från den internationella ekonomin för
            att få fart på hjulen är inte särskilt djärvt. Så djup blev svackan
            efter spekulerandet på 1980-talet och efter nio års socialdemokratiskt
            styre.
          </note>
          <note>
            Ändå fortsätter Socialdemokraterna glatt att sprida dubbla budskap.
            Våren 1991 -- jag vill påminna om det -- alltså före valet, motionerade
            vi i
          </note>
          <note>
            Centerpartiet om kraftigt förstärkta anslag till investeringar
            i vägar och järnvägar. Fortfarande då blev vi ensamma såsom parti
            att kräva dessa ökade satsningar. Den socialdemokratiska utskottsmajoriteten
            i riksdagen gömde elegant huvudet i sanden, slog sig för bröstet
            och prisade den dåvarande regeringens lägre ambitionsnivå.
          </note>
          <note>
            När nu fyrklöverregeringen kraftfullt satsar mångdubbelt mer
            på att skapa bra kommunikationer med regional balans, för att
            ge tiotusentals ungdomar utbildning och praktikjobb och skapa
            arbete, då tjuter socialdemokratin. Inte är det särskilt logiskt
            men tydligen socialdemokratiskt.
          </note>
          <note>
            Socialdemokraterna talar ofta om en rättvis fördelning. Men tal
            är en sak och resultaten något annat. I går publicerades en rapport
            om inkomstfördelningens utveckling under 1980-talet i
          </note>
          <note>
            Sverige -- till långtidsutredningen. Där konstaterar författarna:
            ''Efter en period med kraftig utjämning har utvecklingen tenderat
            att gå i motsatt riktning.''
          </note>
          <note>
            1980-talet med socialdemokratisk regering nästan hela tiden kännetecknades
            av ett trendbrott i inkomstfördelningen. Omfördelningen av förmögenheter
            till de mer bemedlades förmån blev övertydlig under socialdemokratiska
            regeringsår, låt vara i uppblåsta aktie- och fastighetsvärden.
          </note>
          <note>
            Rapporten citerar vidare två amerikanska ekonomer vid namn Danziger
            och Smolensky:
          </note>
          <note>
            ''Regeringar tycks ha omfattat slutsatsen att långsam tillväxt
            och stora underskott orsakas av omfördelningsprogram. Hur detta
            påstående -- vars sanning inte bevisats -- blev konventionell
            visdom kvarstår som ett mysterium.''
          </note>
          <note>
            Ja, i varje fall bevisas det inte av den svenska 1980-
          </note>
          <note>
            talsutvecklingen och tiden därefter. Ökade klyftor följdes här
            av allt långsammare tillväxt och allt större underskott som bekant.
          </note>
          <note>
            Klyftorna har ökat också i andra jämförda länder under 1980-talet,
            t.ex. i de republikanska administrationernas USA. Möjligen uppfattas
            inte denna likvärdiga och identiska utveckling som en fjäder i
            hatten av svenska socialdemokrater.
          </note>
          <note>
            I en tid när vi har dessa problem, är det naturligtvis också
            viktigt att lyfta blicken mot omvärlden och det ökade samarbetet.
          </note>
          <note>
            Medlemskapsförhandlingarna med EG har börjat.
          </note>
          <note>
            Förberedelserna har skett med öppenhet och lyhördhet. Bred enighet
            har etablerats. Det stärker våra möjligheter i förhandlingarna.
          </note>
          <note>
            För Centerpartiets räkning vill jag understryka att den svenska
            alliansfriheten består. Militärt samarbete ingår inte i våra EG-planer.
          </note>
          <note>
            Verkligheten -- mer än det skrivna ordet -- kommer att avgöra
            hur den monetära unionen formas.
          </note>
          <note>
            Slutligt ställningstagande har inte skett.
          </note>
          <note>
            Det är ingen tillfällighet att huvudkraven i förhandlingarna,
            med Centerpartiet såsom deltagande i regeringen, rör sig kring
            områden som miljö, regionalpolitik och jordbruk. Högsta tillämpade
            ambitionsnivå skall gälla på miljöområdet. God regional utveckling
            måste säkras. Sveriges jordbruk måste med stärkt livskraft möta
            ett medlemskap i EG, när och om svenska folket så bestämmer. Det
            är viktiga mål för förhandlingsarbetet men också före förhandlingarna.
            Jag är också personligen övertygad om att resultatet på dessa
            områden i stor utsträckning kommer att påverka folkomröstningens
            utfall. Det vore bra om alla insåg detta.
          </note>
          <note>
            Centern redovisade före valet ett miljömanifest för en ny regering:
            Grön start. Många av dess krav förverkligas nu:
          </note>
          <note>
            Miljösituationen och miljövården redovisas nu av regeringen till
            riksdagen varje år.
          </note>
          <note>
            Planfrågorna är en integrerad del av miljöpolitiken.
          </note>
          <note>
            De fyra outbyggda älvarna föreslås få ett förstärkt skydd. Ett
            dussintal värdefulla älvsträckor skyddas från utbyggnad.
          </note>
          <note>
            Miljöskadlig energi har belastats med tio miljarder kronor från
            årsskiftet, medan miljövänlig energi främjas.
          </note>
          <note>
            Ekonomiska styrmedel används mer aktivt enligt principen att
            förorenaren skall betala före skattebetalande allmänhet.
          </note>
          <note>
            Miljöklassning av bensin förbereds.
          </note>
          <note>
            Gröna nationalräkenskaper är på gång.
          </note>
          <note>
            Stora infrastrukturprojekt granskas ur miljösynpunkt före slutligt
            beslut, men arvet från tidigare regering är tungt.
          </note>
          <note>
            Miljöbalksarbetet är i slutfasen.
          </note>
          <note>
            Uppföljningen av Riokonferensen är i full gång, lokalt och internationellt.
          </note>
          <note>
            Miljöbiståndet till Baltikum har inletts.
          </note>
          <note>
            Återvinning, återanvändning och producentansvar blir hörnstenar
            i kretsloppsanpassad samhällsutveckling.
          </note>
          <note>
            I finansplanen slår regeringen fast att miljöskulden inte får
            öka.
          </note>
          <note>
            Låt mig därför till sist anknyta till vad Lester R.
          </note>
          <note>
            Brown skriver i State of the World 93 -- Tillståndet i världen,
            även den publicerad i går här i Sverige:
          </note>
          <note>
            ''Miljöförstöringen påverkar nu direkt ekonomin såväl i enskilda
            länder som globalt och kan inte längre betraktas som ett perifert
            problem. Om ekonomins försörjningsunderlag i naturen fortsätter
            att förstöras, kan produktionen inte öka i samma takt som befolkningen.
            Då kommer medelinkomsten i världen att minska.
          </note>
          <note>
            Den slutsats som måste dras av detta är att världen nu går in
            i en ny era, där fortsatt ekonomiskt framåtskridande kräver att
            utarmningen av miljön vänds i sin motsats.''
          </note>
          <note>
            Brown avslutar: ''Vår generation måste vända utvecklingen, för
            våra barn kommer det inte längre att vara möjligt.''
          </note>
          <note>
            Det har funnits alltför mycket betong i den svenska politiken,
            en betongblandad miljöpolitik. Den situationen måste vi komma
            bort från. Detta är en situation som vi har ärvt. Detta är utmaningen
            som vi har att svara upp mot.
          </note>
          <note>
            (Applåder)
          </note>
          <note type="speaker">
            Anf. 7 Statsrådet ALF SVENSSON (kds):
          </note>
          <note>
            Fru talman! Vi kan inte finna ord för att ge uttryck för den
            avsky som vi känner inför det vanvett som sker i det forna Jugoslavien.
            Jag är övertygad om att vi alla ansluter oss till vad som i det
            sammanhanget har sagts här av tidigare talare.
          </note>
          <note>
            På sista tiden har vi också blivit upprörda över vuxnas övergrepp
            mot barn här i vårt land.
          </note>
          <note>
            Konstnären Claes Bäckström, nu 65 år, har berättat om den förnedring
            som drabbade honom, när han såsom 8-åring blev våldtagen av en
            man. Den upplevelsen har legat som en skugga över hela hans liv.
          </note>
          <note>
            Jag tror att många av oss har blivit mest upprörda över hur vuxna
            verkar leva i sin egen paragrafvärld.
          </note>
          <note>
            Men barnens skräck, deras utsatthet, är fjärran från de ombonade
            rummen där paragraferna skärskådas. Jag tror att vi hela tiden
            måste granska gapet mellan den juridiska bedömningen av ett brott
            och den allmänna rättsuppfattningen. Vi måste förstås värja oss
            mot att rättsskipningen blir något slags folkdomstolar. Men barn
            och andra utsatta brottsoffer kan öppna våra ögon så att vi ser
            inte bara brottet och brottslingen utan också de nakna, vidriga
            följderna av ett brott.
          </note>
          <note>
            Säkerligen har vi kompetenta jurister i Sverige. Jag betvivlar
            inte detta. De gör sitt bästa för att döma sakligt och oväldigt.
            Men det som har väckt uppmärksamhet den sista tiden borde få oss
            att fundera över om vi inte litet till mans, kanske alla, lever
            i vår egen lilla vrå eller håla, som vi tror är världen. Hålans
            fördom, har någon av de stora filosoferna kallat det.
          </note>
          <note>
            Det vi alla här i maktens kvarter i centrala
          </note>
          <note>
            Stockholm borde fråga oss är om inte vi som sysslar med politik
            också lever i en avgränsad värld. Vi talar självklart nu mycket
            om arbetslöshet, men vi förstår inte alltid djupet eller den hopplöshet
            och depression som arbetslösheten kan leda till för en människa.
            Samma avstånd till den enskilda människans liv blir det lätt,
            när vi talar om äldreomsorg, vård, utbildning, ekonomi och inte
            minst bistånd.
          </note>
          <note>
            När vi nu diskuterar politikens inriktning utifrån regeringens
            budgetproposition och alla de motioner och förslag som har framlagts
            i riksdagen, hamnar vi lätt i vår egen begränsade vrå eller håla,
            politikens föreställningsvärld. Mycket måste självklart handla
            om ekonomi. Men vi får ändå inte glömma målet för det vi sysslar
            med här i kammaren och över huvud taget i dessa kvarter, nämligen
            att skapa ett samhälle som blir bättre för våra barn och barnbarn.
          </note>
          <note>
            För oppositionen ligger det nära till hands att ha ett kortsiktigt
            perspektiv. Man fortsätter att berätta om ''slakten på välfärden''.
            Tyvärr är vi många i den generation som är barn av det moderna
            välfärdsoch tekniksamhället som vill så att säga ha belöningen
            genast. Vi lever i nuet. Vi vill gärna skjuta upp det mödosamma
            arbetet till senare.
          </note>
          <note>
            Resultaten skall synas direkt och kunna mätas i kronor och materiella
            fördelar.
          </note>
          <note>
            Fru talman! I debatten har det citerats ur olika tidningar. Jag
            skall be att få citera ur en artikel i
          </note>
          <note>
            Dagens Nyheter av Odd Engström, ordförande i den nya bankakuten
            och socialdemokratins egen filosof. Han säger så här:
          </note>
          <note>
            ''Ingen generation har tidigare fått så mycket och det gjorde
            oss till hedonister. Vi vill ha roligt med detsamma, här och nu.''
          </note>
          <note>
            Han fortsätter:
          </note>
          <note>
            ''En generations mest sunda instinkt är att fundera över hur
            det ska gå för barnen. Hur kan jag ge mina barn ett anständigt
            liv?''
          </note>
          <note>
            Detta borde denna debatt också handla om. Se det från barnens,
            framtidens horisont! Vi har en ekonomisk kris, och det är klart
            att det är ganska enkelt att göra dessa divisioner och tala om
            hur mycket en familj har i skuld.
          </note>
          <note>
            Jag såg ett TV-program där man visade ett litet nyfött barn och
            talade om att ett barn som föds genast har 100 000 kr i skuld.
          </note>
          <note>
            Vi lever inte i den situationen att vi kan gå ut och lova några
            extravaganser. Men jag tror att det också är viktigt att vi talar
            om de resurser som finns och de möjligheter som står oss till
            buds och pläderar för att det nu handlar om långsiktighet -- att
            förvalta, vårda miljön och spara. Därmed inte alls sagt någonting
            annat än att vi måste bry oss om de grupper som har det särskilt
            bekymmersamt under denna tunga och dystra period som vi lever
            i och inte kan tala oss ur. Därför finns det också en del reformer
            för handikappade och förbättringar för de sämst ställda pensionärerna
            i regeringens förslag.
          </note>
          <note>
            När vi talar om krisen och utmålar de problem som vi lever i,
            kan det ändå vara klokt att någon gång se på när vi senast hade
            samma BNP-siffror som vi nu har, och det är inte många år sedan
            så var fallet.
          </note>
          <note>
            Jag vill faktiskt påstå, fru talman, att den verkligt stora krisen
            i Sverige och i världen är en etisk och en moralisk kris. Både
            under sus-och-dus-ekonomi och nu under den ekonomiska krisen,
            ser vi hur diverse tvivelaktiga späckhuggare och hajar försöker
            utnyttja den. Därför är det nödvändigt att öka insatserna mot
            t.ex. ekobrotten. Vi kristdemokrater skulle vilja ha en ännu kraftigare
            insats i detta sammanhang. Vi önskar verkligen
          </note>
          <note>
            Odd Engström och hans blivande medarbetare lycka till i deras
            röjningsarbete.
          </note>
          <note>
            Om vi ser ut över världen, ser vi väl också att det är en moralisk
            kris som vi lever i och är ansvariga för.
          </note>
          <note>
            En triljon dollar satsas varje år på vapen för att vi skall ta
            kål på varandra, kunna döda varandra, medan 40 000 barn dör varje
            dag av svält och umbäranden.
          </note>
          <note>
            Jag tror att den moraliska krisen delvis är en följd av att man
            i politik och debatt så hårt har betonat individens frihet och
            rättighet och ofta glömt bort ansvaret, förvaltarskapet. Då inskränker
            sig lätt solidariteten till att man skall betala skatt och gärna
            mycket skatt. När det blir tal om att värna sin medmänniska --
            det är ett mycket fint uttryck och i allra högsta grad mänskligt
            -- då blir det fråga om värnskatt, alltså mer skatt för att värna
            medmänniskan. Sedan tror man att man har löst problemet.
          </note>
          <note>
            Vi skall naturligtvis alltid diskutera om de ekonomiska bördorna
            drabbar olika människor och olika samhällsgrupper på ett rättfärdigt
            sätt. Det är inte tu tal om det. Men, fru talman, mitt i krisen
            kan vi skapa ett positivt budskap, därför att optimism verkligen
            behövs nu.
          </note>
          <note>
            Om vi kan ge mod och framtidstro åt varje småföretagare i landet
            att våga anställa ytterligare en person, skulle arbetslösheten
            snabbt försvinna.
          </note>
          <note>
            Så enkelt är det naturligtvis inte, men jag påstår att det är
            möjligt och att vi måste börja med den typen av insatser. Fru
            talman, i det avseendet är jag övertygad om att regeringens politik
            leder längre än oppositionens.
          </note>
          <note>
            Det är inget parti som kan väcka fullständiga partimotioner.
            Vi kommer alla till korta. Därför är det nödvändigt, vilket har
            sagts här tidigare, att vi lyssnar på varandra och lär av varandra.
            Det är vi faktiskt pliktiga att göra, tycker jag.
          </note>
          <note>
            Avslutningsvis, fru talman, vill jag understryka att vi skall
            bygga välfärden nedifrån. Det är det som med det svåra ordet kallas
            subsidiaritet.
          </note>
          <note>
            Några anställda vid ett socialdistrikt här i
          </note>
          <note>
            Stockholm har nyligen varit i Berlin och studerat det sociala
            arbetet i ett distrikt där. Där bedrivs det sociala arbetet, kampen
            mot arbetslöshet och droger, mot ungdomsvåld, omsorgen om de äldre,
            till stor del av intresseorganisationer och ideella föreningar.
            Enskilda och grupper tar initiativ, och samhället ger stöd. Stockholmarna
            var häpna. Allt fungerade inte. Men de tyckte att mycket fungerade
            utmärkt.
          </note>
          <note>
            Vi skall inte riva den svenska välfärden eller skrota hela den
            svenska modellen. Men vi måste våga tänka nytt, tänka nedifrån.
            Då bygger vi också upp ett samhälle där EG naturligt kommer in.
            EG ses ofta från fel perspektiv, tycker jag. Många problem skall
            vi och kan vi klara själva. Andra problem är så stora och fulla
            av internationellt beroende att vi måste skapa gemensamma beslut
            över nationsgränserna.
          </note>
          <note>
            (Applåder)
          </note>
          <note type="speaker">
            Anf. 8 INGVAR CARLSSON (s):
          </note>
          <note>
            Fru talman! Först ett ord till Ian Wachtmeister. Vi tycker att
            bland det allra viktigaste just nu är att minska våra utgifter
            för kontant arbetslöshetsunderstöd. I stället anser vi att det
            skall satsas på produktiva åtgärder, t.ex. ökning av utbildningen,
            satsning på infrastrukturen, ROT-
          </note>
          <note>
            programmet och stöd till de små och medelstora företagen när
            det gäller deras förutsättningar att klara konkurrensen ute i
            Europa. Det är produktiva och vettiga åtgärder.
          </note>
          <note>
            Vi har tagit initiativ i utskotten för att tidigarelägga dessa
            åtgärder. Nu blir det intressant att se om det i utskotten och
            i kammaren går att skapa majoritet för detta. Vår erfarenhet är
            tyvärr att när det kommer till kritan stöder Ny demokrati den
            borgerliga regeringen. Ny demokrati gör det därför att det är
            ett borgerligt högerparti. Det visar sig också på ett annat viktigt
            område. När det blir konflikter, t.ex. i fråga om arbetsrätten,
            mellan arbetsgivare och löntagare, då ställer sig Ny demokrati
            konsekvent på arbetsgivarnas sida. Ny demokrati är inte ett parti
            som företräder löntagarna.
          </note>
          <note>
            När jag lyssnar på regeringsledamöterna gör jag följande reflexion:
            Har regeringen gett upp?
          </note>
          <note>
            Regeringen talar nästan inte om sin egen politik.
          </note>
          <note>
            Den talar inte om det som människor är bekymrade över, nämligen
            arbetslösheten och boendekostnaderna, utan den ägnar huvuddelen
            åt socialdemokratins politik, mest i negativa ordalag.
          </note>
          <note>
            Det kanske säger mer än vad regeringsledamöterna själva riktigt
            förstår, nämligen att de har tappat greppet över situationen och
            utvecklingen i
          </note>
          <note>
            Sverige.
          </note>
          <note>
            Carl Bildt frångår inte sin vana att tala om att han begrep först
            och bäst av alla vad som skulle komma.
          </note>
          <note>
            Han sade att han, i motsats till socialdemokratin, i valrörelsen
            insåg vad som var problemen. Varför,
          </note>
          <note>
            Carl Bildt, då dessa löften om sänkta skatter, om lägre hyror
            och om högre sysselsättning? Det är ju där som regeringens förtroendekris
            nu finns.
          </note>
          <note>
            Mycket typiskt hade Carl Bildt inte ett enda ord till svar när
            det gäller hans löfte till Sveriges medborgare om sänkta boendekostnader,
            trots att han hade ganska lång tid att besvara det. Han sade däremot
            att han var besviken på socialdemokratin.
          </note>
          <note>
            Jag tror inte att medborgarna är det. Det verkar inte så just
            nu när vi visar hur vi kan få 190 000
          </note>
          <note>
            människor, som annars skulle drabbas av arbetslöshet, att få
            utbildning eller sysselsättning.
          </note>
          <note>
            Var vill socialdemokratin spara? Jag skall gärna svara på det.
            Det första och viktigaste är att minska utgifterna för det kontanta
            arbetslöshetsunderstödet. Om man inte börjar i den ändan, då blir
            det andra ganska så meningslöst.
          </note>
          <note>
            Vi har lagt fram konkreta förslag i detta sammanhang. Vi vill
            ha ett samarbete på den punkten. Om vi får det samarbetet, är
            vi också beredda att gå in på andra konkreta punkter.
          </note>
          <note>
            Carl Bildt säger att det inte går att tidigarelägga fler investeringar.
            I en TV-intervju för någon vecka sedan slingrade han sig genom
            att säga att det inte är pengabrist som bromsar, utan det är miljöprövningar
            och planprövningar som för närvarande bromsar. Han har desavouerats
            av sin egen kommunikationsminister som har sagt att det är pengar
            som saknas. Både Banverket och
          </note>
          <note>
            Vägverket har en rad väg- och järnvägsbyggen som är startklara
            och som skulle kunna ge omedelbara jobb. Jag har en lista på 22
            vägar och 33 järnvägar som behöver rustas upp eller byggas ut.
            Det är bl.a.
          </note>
          <note>
            E4 förbi Värnamo, Lundbytunneln i Göteborg, E4
          </note>
          <note>
            norr och söder om Gävle, spårupprustning i Luleå och vägbroar
            i Östergötland. Det enda hindret för att dessa jobb skall sättas
            i gång är regeringen.
          </note>
          <note>
            Jag vill säga något till Bengt Westerberg. Den nya regeringen
            började omedelbart att tumma på för oss mycket viktiga delar av
            skattereformen. När det skedde kontaktade jag omedelbart Bengt
          </note>
          <note>
            Westerberg och begärde överläggningar. Jag såg det nämligen som
            mycket allvarligt att Folkpartiet skulle vara med och riva upp
            skattereformen. Då svarade Bengt Westerberg: Du förstår väl att
            jag inte kan resonera med er om skattereformen nu när vi sitter
            i en borgerlig regering.
          </note>
          <note>
            Jag blev mycket besviken. Men det är inte bara socialdemokrater
            som skall hålla ingångna avtal.
          </note>
          <note>
            Det är båda parter. Nu anser jag att det är orimligt när vi lägger
            ytterligare bördor, både skattemässigt och på annat sätt, på vanliga
            medborgare att inte de högre inkomsttagarna också skall vara med
            och betala detta.
          </note>
          <note>
            Jag anser emellertid fortfarande att skattereformen är viktig
            och att det är angeläget att de stora landvinningar som vi därigenom
            har gjort skall behållas, och jag kommer att fortsätta att arbeta
            för det. Jag har, som bekant, redan betalat ett visst politiskt
            pris för skattereformen.
          </note>
          <note>
            När jag är inne på skatteområdet försöker Carl
          </note>
          <note>
            Bildt som vanligt att skrämma folk med att socialdemokratin vill
            höja skatterna. Vi föreslår skattehöjningar och en utebliven minskning
            av arbetsgivaravgifterna på sammanlagt 5 miljarder kronor. Carl
            Bildt höjer skatten för hushållen
          </note>
          <note>
            1993--1994 med över 30 miljarder kronor. Vi har öppnat för att
            under 1993 skjuta på bensinskattehöjningen och erbjuda en lägre
            momsbeskattning. Det sade Carl Bildt också nej till.
          </note>
          <note>
            Olof Johansson har sagt att han kan tänka sig att temporärt höja
            skatten för dem som tjänar mest.
          </note>
          <note>
            Bengt Westerberg har tagit upp de högre inkomsttagarnas insatser,
            och Carl Bildt fortsätter att utlova allmänna skattesänkningar.
            Vem skall man egentligen tro på?
          </note>
          <note>
            (Applåder)
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Fru talman! Jag delar oron och engagemanget. Jag är upprörd över
            nöden i världen, våldet i världen och våldet i Sverige. Jag hatar
            krig.
          </note>
          <note>
            Men vi sitter här för att göra något. Svenska folket har valt
            oss till det. Om vi skall hjälpa andra, måste vi stå för den hjälpen
            själva, givetvis. Vi kan inte begära av andra att de skall finansiera
            vår hjälp.
          </note>
          <note>
            Det gör vi i dag. Vi lånar och hjälper andra.
          </note>
          <note>
            Det är därför Ny demokrati har föreslagit att vi skall göra allt
            för att få ned räntan och få fart på jobben. Då får vi ordning
            här. Då kan vi hjälpa oss själva och även andra.
          </note>
          <note>
            Här har diskuterats mycket om vad man kan göra.
          </note>
          <note>
            ROT-sektorn har nämnts. Alla människor vet inte vad det är. Det
            är reparationer och ombyggnader av fastigheter som finns i dag.
            Där finns massvis med jobb. Det gör det faktiskt.
          </note>
          <note>
            Socialdemokraterna hade chansen så sent som i går att komma överens
            om en mycket konkret åtgärd.
          </note>
          <note>
            Det ville man inte i går.
          </note>
          <note>
            Den 16 december sade den här kammaren nej till en satsning på
            s.k. VA-ROT -- det betyder vatten och avlopp --, som också behöver
            åtgärdas i
          </note>
          <note>
            Sverige. Detta är taktik. Det är taktiska finter från
          </note>
          <note>
            Socialdemokraterna. Nu när man har varit med ett tag i riksdagen
            börjar man faktiskt bli ännu mer upprörd än man var när man stod
            utanför.
          </note>
          <note>
            Sedan vill jag säga till statsministern och även till vice statsministern
            att vi faktiskt ställer krav på en del saker. Vi tänker inte vara
            med om att hoppa från tuva till tuva. Vi vet inte vart ni hoppar.
            Om vi inte tror att ni landar på fast mark, varför skall Ny demokrati
            ställa upp med en liten tuva här och en liten tuva där? Sedan
            har ni tio andra tuvor att hoppa på tillsammans med Socialdemokraterna.
            Vi måste vara övertygade om att landa på fast mark.
          </note>
          <note>
            Jag skulle därför vilja höra vad statsministern säger om Ny demokratis
            ekonomiska politik, såsom vi har föreslagit den.
          </note>
          <note>
            En annan sak. Vad är det som jag och ni tror att människor frågar
            sig? Krismedvetandet är mycket större bland allmänheten än här,
            vill jag påstå. De frågar sig varför det är arbetslöshet nu. Har
            de fått svar på den frågan? Varför talar man inte tydligt om att
            vi levde över våra tillgångar, att vi gav oss förmåner och löner
            som vi inte hade råd med och att vi nu måste få ned räntan före
            allting annat?
          </note>
          <note>
            Folk frågar sig säkert: Är Sveriges ledning bra?
          </note>
          <note>
            Politiker som vi, som skall lägga oss i allting, hushållar vi
            verkligen med människors pengar?
          </note>
          <note>
            Eller tycker vi bara att det är att rekvirera in pengar och dela
            ut dem till egendomliga ändamål som vi hittar på själva.
          </note>
          <note>
            Jag tror att människor, när de har läst om hur det går till i
            Invandrarverket, SIDA, och snart är det väl dags att börja titta
            på AMS, frågar sig: Sköter sig myndigheterna? Hur går det till?
            Måste vi ha 75 000
          </note>
          <note>
            människor i flyktingläger, frågar man sig. Då vill man inte ha
            svaret att det är eländigt i världen, för det vet man.
          </note>
          <note>
            Men det har börjat bli eländigt i Sverige också. Vi har social
            oro, vi har kostnader. Skall människor betala dessa? 20, 30, 40,
            50, 60 miljarder kronor, hur mycket skall man betala för en politik
            som är dålig?
          </note>
          <note>
            Det handlar inte om främlingsattityder. Det är politiken det
            handlar om. Politiken är dålig. Vad gör SIDA för nytta, Alf Svensson?
            Det är jättesvårt att försvara det som sker. Snart måste man nog
            lägga ned SIDA. Vi har sagt det hela tiden, för det är uppenbart.
          </note>
          <note>
            Jag tror att man borde ha en karta här på väggen i stället för
            den vemodiga bonaden. Man skulle kunna ha en världskarta, så att
            vi såg var vi lever.
          </note>
          <note>
            Det är en ganska kul idé, som jag just kom på.
          </note>
          <note>
            Vi har haft en föreställning om vem som är godast.
          </note>
          <note>
            Det är klart att jag inte är godast, jag är ondast här.
          </note>
          <note>
            I så fall skall ni vara hemskt glada, för jag är en mycket snäll
            person. Godheten talar de paralyserade personer om som har stått
            för vår uhjälp och vår flyktingpolitik. Men jag säger att det
            är dumhet. Vi har ställt till med stora och onödiga problem i
            Sverige. Vi talar om att det är kaos på andra håll. Men vi håller
            ju på att skapa kaos själva genom att inte göra någonting, genom
            att stå och titta på.
          </note>
          <note>
            Man kan fråga: Har vi rätt regering? Det är sådana saker som
            folk frågar sig. Då svimmar man nästan.
          </note>
          <note>
            Så får inte jag säga från talarstolen, eller hur? Det skall man
            mygla om i korridorerna. Men det är en ganska bra fråga.
          </note>
          <note>
            Det man kan säga om regeringen hittills är att den har gjort
            för litet, gjort det för sent och varit mycket kaxig. Man kan
            fråga sig om statsministern koncentrerar sig på rätt uppgifter.
            Är det han som skall sköta u-båtar och Europa, Westerberg och
          </note>
          <note>
            Svensson som skall sköta alla de sociala problemen och Wibble
            och Dennis ekonomin, eller skall han koncentrera sig på någonting
            som verkligen är centralt? Jag tror att han skall koncentrera
            sig på ett annat sätt.
          </note>
          <note>
            Då frågar man så här: Vore det bättre med
          </note>
          <note>
            Socialdemokraterna? Det är en bra fråga. Då vet vi i alla fall
            att vi får höjda skatter. Vi får mer politisk styrning. Vi får
            mer makt åt facket. Vi får höjda hyror, såvitt jag förstår. Det
            höjdes aldrig så många hyror som när de ''höll på och körde''.
          </note>
          <note>
            Fallskärmsavtal är man upprörd över. Men vilka satt i bankstyrelser,
            vilka skrev fallskärmsavtal? Jo, där satt de också. Vilka kom
            på idén med politiska utnämningar?
          </note>
          <note>
            Nu står jag här och berättar att det här är problem som jag ser
            för Ny demokrati. Gemensamt har hela det här gänget, i stort sett
            alla, 90 %, sagt att man inte är med på att attackera u-hjälp,
            flyktingpolitik, organisationsstöd, partistöd, politiska utnämningar,
            behovsprövade barnbidrag och politikernas egna egendomliga löneförmåner.
            Jag menar att hela det här etablissemanget faktiskt inte lyssnar
            på rörelsen. Om det är fråga om någon rörelse, så är det inte
            samma rörelse som 1968. Det kan jag tala om.
          </note>
          <note>
            Vi har en sjuk politisk modell. Vi måste ändra den.
          </note>
          <note>
            Det är nya tider. Den svenska modellen måste ändras. Vi måste
            ta hjälp. Vi måste faktiskt samarbeta. Tro mig eller inte, vi
            ställer upp på det samarbetet. Men då måste man tänka om. Ni som
            i olika faser har varit med och ställt till eländet får faktiskt
            också tänka om, från höger till vänster.
          </note>
          <note>
            (Applåder)
          </note>
          <note type="speaker">
            Anf. 10 GUDRUN SCHYMAN (v):
          </note>
          <note>
            Fru talman! Jag tror att om vi bytte ut bonaden mot en världskarta
            skulle vi på den kunna utmärka t.ex.
          </note>
          <note>
            var alla flyktingströmmar i världen går. Då skulle vi se att
            det endast är en liten, liten rännil som kommer till Sverige.
            Då skulle vi se att det är de fattigaste människorna i de fattigaste
            länderna som tar emot den största delen av flyktingströmmarna
            i dag. Då kanske vi skulle få slut på den konjunkturanpassade
            humanitet och medmänsklighet som Ian Wachtmeister och Ny demokrati
            förespråkar. Det är pinsamt att behöva lyssna till.
          </note>
          <note>
            Carl Bildt citerade Percy Barnevik i sitt anförande, och jag
            skall också göra det. Jag tycker att det är en mycket klok man
            i många avseenden. Jag skall citera honom för att han är en förespråkare
            för sextimmarsdagen, vilket jag också som bekant är.
          </note>
          <note>
            Jag fick inga reaktioner på det när jag tog upp det i min inledning.
          </note>
          <note>
            Han sade i en intervju i Svenska Dagbladet häromdagen att det
            är en illusion att tro att industrin kommer att kunna växa igen
            till gammal sysselsättningsnivå. ABB skall ta bort 5 % till av
            jobben, bilindustrin skall rationalisera bort 50 %.
          </note>
          <note>
            Han sade också att man måste titta på arbetstiderna och att ''kortare
            arbetsvecka, sextimmarsdag t.ex., kan vara en kompletterande åtgärd''.
          </note>
          <note>
            Jag håller med honom om det. Det är också därför vi i Vänsterpartiet
            har föreslagit att arbetstiden av många goda skäl, som det faktiskt
            finns, ses över och att nedtrappningen av arbetstiden börjar.
          </note>
          <note>
            Målet är ändå att vi skall kunna utnyttja den moderna teknikens
            landvinningar till att minska lönearbetet och på det sättet öka
            vår livskvalitet.
          </note>
          <note>
            Jag skulle också vilja citera en annan man. Då gäller det frågan
            om hyrorna, som Ingvar Carlsson tog upp i sitt anförande. Vi har
            heller inte fått några svar från regeringsföreträdarna om detta.
            Den här mannen är verkställande direktör i HSB:s
          </note>
          <note>
            Riksförbund. Han skriver så här i ett förord till en verksamhetsberättelse:
            ''Ingen ljusning är i sikte.
          </note>
          <note>
            Våra politiker tycks handlingsförlamade. Om den här utvecklingen
            tillåts fortsätta, blir även Sverige det tvåtredjedelssamhälle
            som innebär att två tredjedelar har jobb och resten tvingas leva
            på bidrag.
          </note>
          <note>
            Krisen slår nu särskilt hårt mot bygg- och bostadssektorn. Samtidigt
            som en utdragen lågkonjunktur drabbar oss alla, genomför nu den
            borgerliga regeringen det bostadspolitiska systemskifte som den
            förra regeringen inledde. Så litet som möjligt skall samhället
            lägga sig i bostadssektorn och dess finansiering.
          </note>
          <note>
            Jag undrar ibland om politikerna är medvetna om följderna av
            att de vänder upp och ner på den svenska bostadspolitiken. Hur
            skall vanligt folk ha råd att bo i framtiden?''
          </note>
          <note>
            Det är en mycket berättigad och bra fråga. I
          </note>
          <note>
            Vänsterpartiet har vi sagt nej till neddragningen av de bostadssubventioner
            som regeringen föreslår, och som tyvärr även Socialdemokraterna
            har gått med på. Att i nuvarande läge, med nuvarande ekonomiska
            kris och kris i byggsektorn, minska bostadssubventionerna med
            tre miljarder kronor säger vi nej till av det skälet att vi anser
            att det är en social rättighet att ha en bostad. Varje människa
            måste kunna ha tak över huvudet till en rimlig kostnad.
          </note>
          <note>
            Vi måste på sikt reformera systemet med bostadssubventioner.
            Det inser vi också. Det måste bli mer träffsäkert än det är i
            dag. Men vi kan inte nu omedelbart ta till den här åtgärden som
            vi vet förvärrar situationen för väldigt många människor.
          </note>
          <note>
            Jag tycker att det var intressant att höra Alf
          </note>
          <note>
            Svensson tala om ett anständigt liv. Jag tycker också att det
            är det vi borde tala om, inte minst vi politiker. Hur ser vi till
            att människor får ett anständigt liv, både vi som lever nu och
            de som kommer sedan?
          </note>
          <note>
            Jag tycker också att det var intressant att höra Olof
          </note>
          <note>
            Johansson tala om att vi nu är inne i en ny era -- han talade
            om miljön -- som kräver nya lösningar och en ny politik.
          </note>
          <note>
            Jag tror också att vi måste börja diskutera en ny politik, inte
            minst en ny ekonomisk politik, som sätter människor och miljö
            i centrum. Vi måste börja diskutera vad livskvalitet är. Det finns
            inte längre, som under tjugo-, trettio-, fyrtio- och femtiotalet,
            enkla samband mellan en ökad materiell tillväxt och ökad livskvalitet.
            Vi har i dag en ökad materiell tillväxt som i sina avarter innebär
            en minskad livskvalitet för många av oss i form av bl.a. ökad
            miljöförstöring.
          </note>
          <note>
            Alla talar om skatter och skattehöjningar. Det är inte så att
            ökad livskvalitet för de flesta människor innebär sänkta marginalskatter.
            Det sambandet finns inte. Vi är många som inte blir lyckliga över
            sänkta marginalskatter, men som är lyckliga över att slippa en
            samhällsutveckling där vi tvingas kliva över lik. Vi vill betala
            för det. Vi vill leva i ett jämlikt samhälle. Därför ser vi omfördelning,
            dvs.
          </note>
          <note>
            att ta pengarna där de finns och föra över dem dit där de inte
            finns, som lösningen. Det får innebära ökade skatter för människor
            som i dag har ett sparande som inte används i produktiva investeringar
            eller till inhemsk konsumtion. Det måste också innebära att vi
            skattevägen tar pengar från de stora exportföretag som i dag gör
            vinster på kronans fall och för över till de företag som behöver
            investera och utveckla ny teknik.
          </note>
          <note>
            Detta innebär att man använder skattemedel produktivt i en skapande
            process för att öka den gemensamma livskvaliteten. Då är det inte
            farligt att höja skatten.
          </note>
          <note type="speaker">
            Anf. 11 Statsminister CARL BILDT (m):
          </note>
          <note>
            Fru talman! Jag vill först i all korthet tala om bostadspolitiken.
          </note>
          <note>
            Vad har vi gjort? Vi har kraftigt dämpat utvecklingen av hyreskostnaderna
            i förhållande till hur den var under Ingvar Carlssons senaste
            mandatperiod. Det är inget dåligt resultat. Det byggs nu väsentligt
            mycket billigare än vad det gjordes tidigare. Det byggs mindre,
            men det byggs billigare och delvis bättre. Vi inriktar nu politiken
            också mot att sänka räntorna, vilket accentuerar den utveckligen.
            Det är svaret på de ställda frågorna.
          </note>
          <note>
            Så vill jag tala om något som är alldeles avgörande och som har
            stått i centrum för debatten -- ett faktum som Ingvar Carlsson
            klagar över --
          </note>
          <note>
            nämligen socialdemokratins fallissemang när det gäller att prestera
            en sammanhängande ekonomisk politik. Jag förstår hans klagomål.
          </note>
          <note>
            Det är de facto så, vilket också Bengt Westerberg sade, att Socialdemokraterna
            accepterar att det behöver sparas 12 miljarder kronor, men avvisar
            praktiskt taget alla regeringes besparingar och har inga egna
            förslag. Även med socialdemokratins mått mätt fallerar ni. Antingen
            tyder detta på att det är ett svart hål i den ekonomiska politiken,
            orskakat av att fundamentalisterna har tagit över, eller på att
            ni har hemliga sparplaner som ni i så fall har skyldighet att
            redovisa. Ni har försatt er själva i ett fundamentalt politiskt
            dilemma. Ni skall själva på ett eller annat sätt reda ut situationen.
          </note>
          <note>
            Ingvar Carlsson har ett sparförslag: man skall reducera ersättningar
            från A-kassa. Det är inget svar! Det är redan tillgodosett i andra
            delar av era kalkyler och påverkar inte alls de 12 miljarder kronorna.
            Efter veckor av öppna debatter och efter de kontakter vi haft
            kvarstår fortfarande detta fundamentala faktum: vi har inte fått
            ett enda konkret besked om vad Socialdemokraterna skall spara
            på.
          </note>
          <note>
            Ingvar Carlsson tror kanske att det bara är jag som upplever
            detta som besvärande. Låt mig citera en ledare ur den socialdemokratiska
            tidningen
          </note>
          <note>
            Arbetet. Ingvar Carlsson citerar enskilda skribenter i Svenska
            Dagbladet, men i ledaren i ett av de socialdemokratiska huvudorganen
            skriver man så här: ''Socialdemokraterna redovisar inte i dag
            i detalj vad som bör skäras bort. Det
          </note>
          <note>
            Socialdemokraterna vinner i taktisk effekt på den manövern kommer
            man dess värre att förlora i förtroende. Ett parti som gör anspråk
            på att vilja överta regeringsmakten omgående kan inte stå utan
            svar i så centrala frågor.''
          </note>
          <note>
            Som ett indirekt svar på detta hänvisar Ingvar
          </note>
          <note>
            Carlsson till Sifo-siffror och menar att folket tycker annorlunda.
            Jag tror uppriktigt sagt inte att Ingvar
          </note>
          <note>
            Carlsson är så lättsinnig att han tror att detta land i en kärv
            tid kan regeras med en politik som bara visar sig i Sifo-siffror.
            Om man inte kan spara i de statliga utgifterna, kan man i detta
            läge icke regera
          </note>
          <note>
            Sverige. Om man inte i opposition vågar redovisa vad man skall
            spara på, kommer man aldrig att klara det i regeringsställning.
            Har inte
          </note>
          <note>
            Socialdemokraterna lärt sig läxan från förra gången man var i
            opposition? Har man låtit lättsinnet ta över alldeles? På denna
            punkt är det inte bara jag som kräver svar.
          </note>
          <note>
            Ingvar Carlsson har rätt när han säger att vi har höjt skatter.
            Vi har sänkt fler, men vi har höjt åtskilliga.
          </note>
          <note>
            Detta har vi till stor del gjort påhejade av socialdemokratin.
            En uppgörelse är en uppgörelse, och jag skall inte klaga över
            den saken. Det
          </note>
          <note>
            Socialdemokraterna nu gör är att lägga fram förslag om 15-20
            miljarder kronor utöver detta i skattehöjningar. Det gäller inkomstskatt,
            skatt på företag, skatt på sparande och skatt på kapitalbildning
            av olika slag. Det är alldeles självklart att detta skulle ha
            en bromsande effekt på ekonomin och på våra möjligheter att skapa
            sysselsättning.
          </note>
          <note>
            Jan O Carlsson talade i Göteborg dagen innan jag kom dit. Jag
            läste i Göteborgsposten att han tröstat arbetarekommunen med att
            den socialdemokratiska politiken skulle innebära
          </note>
          <note>
            ''enorma'' skattehöjningar. Det tröstar möjligtvis de allra mest
            fundamentalistiska i arbetarekommunen där nere, men det tröstar
            sannerligen inte svensk ekonomi. Den vill inte ha några rejäla
            skattehöjningar.
          </note>
          <note>
            Till dess att annat bevisats finns det ett svart hål i
          </note>
          <note>
            Socialdemokraternas ekonomiska politik. Ni saknar möjlighet att
            styra landet så länge ni inte har rett ut denna fundamentala brist
            i ert alternativ.
          </note>
          <note>
            Jag hade tänkt att säga något till Gudrun Schyman, men tiden
            rinner i väg. Hon har gått från Brezjnev till Barnevik när det
            gäller ideal, om jag förstår det rätt. Hon attackerar de s.k.
            konvergenskriterierna inom EG och säger att de hotar välfärden.
            Det är inte alls så. De överensstämmer väl med vad vi själva har
            anledning att sträva efter: låg inflation, låga räntor, begränsade
            statliga underskott, begränsad statsskuld. Allt detta är bra.
          </note>
          <note>
            Om Gudrun Schymans alternativ är de motsatta, dvs. hög inflation,
            höga räntor, höga underskott och hög statsskuld -- det är svårt
            att tolka hennes anförande på annat sätt -- är det alldeles tydligt
            att det skulle hota välfärden. Om det är ett svart hål i den socialdemokratiska
            ekonomiska politiken, får man tyvärr konstatera att det i Vänsterpartiet
            fortfarande råder totalt mörker.
          </note>
          <note>
            (Applåder)
          </note>
          <note type="speaker">
            Anf. 12 Socialminister BENGT WESTERBERG (fp):
          </note>
          <note>
            Herr talman! Ingvar Carlsson säger att regeringen bara talar
            om Socialdemokraternas politik och inte om sin egen. Detta är
            naturligtvis inte korrekt. Vi har redovisat vår politik i budgetpropositionen,
            i finansplanen och i andra dokument, och vi har också inbjudit
            till samarbete med i första hand
          </note>
          <note>
            Socialdemokraterna.
          </note>
          <note>
            Det är naturligtvis intressant att se vilka dessa samarbetsmöjligheter
            är. Var kan vi mötas? Hur ser alternativen ut? Vilka saker skall
            vi väga mot varandra? Det är i dessa frågor vi inte får besked
            från Socialdemokraterna.
          </note>
          <note>
            Ingvar Carlsson säger att Socialdemokraterna vill skapa 190 000
            nya jobb. Det vill vi också gärna göra. Därför har vi med stort
            intresse granskat
          </note>
          <note>
            Socialdemokraternas förslag till arbetsmarknadspolitiska åtgärder.
            Vi finner vid vår granskning att det inte känns särskilt trovärdigt
            att förslagen skulle ge 190 000 jobb.
          </note>
          <note>
            Socialdemokraterna säger t.ex. att de vill göra långa rader av
            infrastruktursatsningar. Vi frågar våra experter på Kommunikationsdepartemenetet
            om det är nya möjligheter som vi inte har sett. De svarar att
            de flesta förslagen också finns på regeringens lista, och återkommer
            i en proposition inom kort. Men självfallet är vi från regeringens
            sida öppna för att diskutera, om ni har upptäckt några bra infrastrukturinvesteringar
            som vi eller vårt fackdepartement har missat.
          </note>
          <note>
            Socialdemokraterna vill att ytterligare 50 000
          </note>
          <note>
            gymnasieplatser skall inrättas. Problemet är att vi i dag har
            fler gymnasieplatser än vad som efterfrågas. Utbudet är större
            än efterfrågan.
          </note>
          <note>
            Riksdagen höjde antalet platser i ett förslag från regeringen
            till 13 000 för innevarande år, och det är
          </note>
          <note>
            9 000 som utnyttjas. Trots den stora arbetslösheten har vi alltså
            inte utnyttjat alla de platser som finns.
          </note>
          <note>
            Om man fastställer ett mycket högre tal, är det risk för att
            det blir ett slag i luften. Visst kan man i och för sig diskutera
            ett högre tal, men tro inte att det löser några stora problem.
            Ändå handlar en fjärdedel av Socialdemokraternas program just
            om gymnasieplatserna.
          </note>
          <note>
            Det finns en del andra förslag som jag tycker att det är värt
            att titta på. Det kan vara idé att se på insatser i form av ROT-program
            -- reparation, ombyggnad och tillbyggnad -- liksom också på satsningar
            på
          </note>
          <note>
            Komvux och folkhögskoleutbildning. Men jag tror inte att Ingvar
            Carlssons tal om 190 000 jobb håller.
          </note>
          <note>
            Låt oss ändå sätta oss ner och diskutera och analysera dessa
            förslag och se vad vi kan komma fram till.
          </note>
          <note>
            Så till skattereformen. Jag vill först bara korrigera
          </note>
          <note>
            Ingvar Carlssons historieskrivning något. Det är sant att Ingvar
            Carlsson tog kontakt med mig efter valet och undrade om vi kunde
            ha överläggningar, men mitt svar var inte att vi inte skulle ha
            överläggningar. Jag sade bara att det var naturligt att skatteministern
            och kanske också andra personer deltog i dessa överläggningar.
            Det måste rimligen vara med regeringen och inte med
          </note>
          <note>
            Folkpartiet som parti som Socialdemokraterna i ett sådant läge
            skall diskutera.
          </note>
          <note>
            Detta har jag skrivit i mitt svar till Ingvar Carlsson, som har
            publicerats som debattartikel i
          </note>
          <note>
            Aftonbladet. Det är alltså mycket lätt att kontrollera hur det
            faktiskt var.
          </note>
          <note>
            Vidare säger Ingvar Carlsson att vi har gjort jättestora avsteg
            från skattereformen. Detta är inte sant. Det är möjligt -- jag
            vill inte förneka det -- att
          </note>
          <note>
            Ingvar Carlsson kan uppleva en eller annan justering som har
            gjorts som ett avsteg. Låt mig acceptera att det kanske är på
            det sättet, även om jag inte riktigt delar den uppfattningen.
            Men det stora avsteget från skattereformen var när
          </note>
          <note>
            Socialdemokraterna våren 1991 frångick den enhetliga momsen,
            som var en av grundbultarna i skattereformen.
          </note>
          <note>
            Låt dock detta vara glömt. Säg att ni har gjort ett stort avsteg
            och att vi kanske har gjort några små.
          </note>
          <note>
            Låt oss acceptera att var och en av oss ser saken på det här
            sättet. Men för den skull kan man inte skjuta ett grundskott mot
            hela skattereformen på denna avgörande punkt, som var utslagsgivande
            för om det skulle bli en skattereform eller inte. Hade
          </note>
          <note>
            Socialdemokraterna hållit fast vid den linje som man nu vill
            gå tillbaka till, när vi förhandlade om detta på hösten 1989,
            hade det inte blivit någon skattereform.
          </note>
          <note>
            Detta är naturligtvis ett oerhört mycket större och principiellt
            viktigare avsteg än de andra som både ni och vi till äventyrs
            kan ha gjort hittills. Därför måste jag än en gång fråga Ingvar
            Carlsson om ni är beredda att dra tillbaka detta förslag och hålla
            fast vid denna grundläggande och avgörande princip i den skattereform
            som vi har genomfört och som jag tror är viktig för Sverige.
          </note>
          <note>
            Så till besparingarna. Ingvar Carlsson kommenterade inte den
            frågan. Ingvar Carlsson säger själv att det behövs omprövning
            och översyn och att man skall se på kostnadsutvecklingen. Ni skriver
            i er motion att ni skall se över ersättningsnivåer och avvisar
            våra konkreta förslag.
          </note>
          <note>
            Det återstår då, som jag sagt, egentligen bara tre försäkringar.
            Det gäller en ytterligare sänkning av sjukförsäkringen, en sänkning
            av ersättningsnivån i föräldraförsäkringen och en sänkning av
            pensioner.
          </note>
          <note>
            Jag upprepar min konkreta fråga till Ingvar
          </note>
          <note>
            Carlsson: I vilket eller vilka av dessa tre försäkringssystem
            vill ni sänka ersättningsnivåerna? Vad syftar ni på i er motion?
          </note>
          <note>
            Det är mycket oklart, och det måste gå att svara konkret på denna
            fråga.
          </note>
          <note>
            Efter dessa hårda ord får jag väl ändå tacka så mycket för gratulationerna
            med anledning av min utnämning till jämställdhetsminister. Jag
            tycker själv att det skall bli mycket spännande och intressant
            att jobba mer aktivt med de frågorna än vad jag har gjort. Jag
            delar i hög grad de utgångspunkter som Ingvar Carlsson gav uttryck
            för i sitt anförande.
          </note>
          <note>
            Det är intressant att följa debatten för närvarande.
          </note>
          <note>
            I USA är det mycket svårt att rekrytera en kvinnlig justitieminister,
            eftersom många framgångsrika amerikanska kvinnor inte har haft
            tillgång till den goda barnomsorg som vi har i Sverige och därför
            har tvingats att ordna den på illegal väg. De blir då omöjliga
            på posten som justitieminister.
          </note>
          <note>
            Jag såg en artikel i Svenska Dagbladet -- Ingvar
          </note>
          <note>
            Carlssons hus- och livorgan -- häromdagen japanska kvinnor berättar
            att de numera säger nej till män. De vill satsa på karriären och
            tycker att de har något att tillföra på arbetsmarknaden, och de
            avstår därför från man och familj. Jag beklagar de japanska kvinnor
            som tvingas att göra det valet. Låt oss gemensamt se till att
            svenska kvinnor aldrig skall hamna i den situationen igen.
          </note>
          <note>
            (Applåder)
          </note>
          <note>
            Anf. 13 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag tycker att det är viktigt att gå till rätta
            med en del av de myter som socialdemokratin sprider omkring sig
            i oppositionsställning. Det är därför som jag ägnar mig en del
            åt vad
          </note>
          <note>
            Socialdemokraterna säger i artiklar, i debatter och i sina oppositionsalternativ.
          </note>
          <note>
            Den 11 januari diskuterades faktiskt statsbudgeten här i riksdagen.
            Nu diskuterar vi helheten, men också oppositionens alternativ
            eller alternativlöshet. Ingen tidigare regering har någonsin i
            vårt land satsat så mycket resurser för att bekämpa arbetslösheten
            som den regering som vi har i dag. Det säger inte enbart att det
            är en regering som hatar arbetslösheten, utan naturligtvis också
            något om den situation som vi har tagit över och som landet befinner
            sig i.
          </note>
          <note>
            Men det är också intressant att göra ett annat konstaterande.
            När vi inriktar oss på strategiska skattesänkningar för att behålla
            kapital i Sverige, inarbetat i det här landet av svenska löntagare
            och företagare, anser Socialdemokraterna att det är fel, dvs.
            de menar att vi skulle fortsätta att sprida vårt kapital över
            Europa i byggen i Docklands, i Bryssel och vad det nu kan vara.
            Vi skulle alltså inte attrahera kapitalet här hemma. Om detta
            är den kritik man har mot våra strategiska skattesänkningar, är
            det bra om Ingvar Carlsson talar om det.
          </note>
          <note>
            När vi satsar på utbildning brukar vi för det mesta bli överens
            så småningom. Det är möjligt, som statsministern sade tidigare,
            att det går att göra mera, inte minst på de mindre och medelstora
            högskolorna. Från Centerns sida arbetar vi hårt för att maximalt
            utnyttja de resurser som finns i utbildningsväsendet.
          </note>
          <note>
            Mot ungdomspraktiken fanns det från början ett socialdemokratiskt
            motstånd. Numera har det motståndet i varje fall tonats ned. Det
            är viktigt att vi satsar på att ungdomar får en möjlighet till
            arbete framöver och även att de medan de inte har den möjligheten
            får den praktik och utbildning som behövs för att klara konkurrensen
            framöver.
          </note>
          <note>
            Vi har i vår regering ökat resurserna till regional utveckling
            av de områden som har den högsta arbetslösheten. Vi har fått in
            fler företag där och utökat det område i Norrlands inland som
            har sänkta sociala avgifter. Sådant var aldrig möjligt under tidigare
            regeringar. Dessutom har vi genomfört generella sänkningar av
            arbetsgivaravgifter, också för de mindre och medelstora hemmamarknadsföretagen,
            som är så viktiga för vårt land.
          </note>
          <note>
            Det är också intressant att notera att när
          </note>
          <note>
            Socialdemokraterna skall opponera mot och kritisera regeringen
            vill de skjuta upp skattesänkningar för egenföretagarna inom ramen
            för skattereformen. Det var en av märkligheterna i krisuppgörelserna
            från i höstas.
          </note>
          <note>
            När det gäller infrastrukturen vill jag bara meddela att 4 miljarder
            kronor har satsats på mindre vägar i vårt vägnät runt om i landet.
            Det är den typ av projekt som ligger färdiga och som kan startas
            omedelbart. Mera av den typen av insatser kommer.
          </note>
          <note>
            Vi har nu en tre gånger högre investeringsnivå än genomsnittet
            för 80-talet på infrastrukturområdet.
          </note>
          <note>
            Jag förstår inte vad Socialdemokraterna har att förhäva sig över
            vid en jämförelse. Jag kan dessutom meddela att i går kväll ytterligare
            förslag om tiotals miljarder till infrastrukturinvesteringar avlämnades
            i regeringskansliet. Proposition härom kommer.
          </note>
          <note>
            Självfallet är det i opposition frestande att tala för förslag
            utan att alltid tala om hur räkningen skall betalas -- man känner
            då inte de omedelbara ansvaret för budgeten.
          </note>
          <note>
            Jag tycker att Socialdemokraterna har drabbats av den sjukan,
            och jag beklagar det. Jag hoppas fortfarande, som regeringen tidigare
            har sagt, att den öppna dialog som vi har inbjudit till med finansministerns
            uttalande i finansplanen skall leda till konkreta resultat. Det
            finns både möjligheter och förutsättningar att föra dialogen från
            i höstas vidare.
          </note>
          <note>
            Jag vill samtidigt påminna om en artikel som Ingvar
          </note>
          <note>
            Carlsson skrev i DN den 12 mars 1991. Där heter det: ''Naturligtvis
            hade socialdemokratin kunnat föra en populistisk politik som på
            kort sikt gett opinionsmässig utdelning. -- -- -- Att ställa sig
            vid sidan om svåra och ansvarskrävande beslut är förvisso enkelt.
            Det har ju också gett utdelning i opinionen.'' Där syftar Ingvar
            Carlsson på den tidens opposition. Det kan vara dags att fundera
            på det i dagens läge.
          </note>
          <note>
            (Applåder)
          </note>
          <note type="speaker">
            Anf. 14 Statsrådet ALF SVENSSON (kds):
          </note>
          <note>
            Herr talman! I går berättade en god vän för mig att det finns
            någonting som heter mästerskap i luftgitarr. Jag måste tillstå
            att jag inte hade kunskap om det tidigare. Det går tydligen till
            så att man sätter på en gammal skiva, och sedan står man och spelar
            gitarr utan att ha någon.
          </note>
          <note>
            Jag tycker att det är en hel del av luftgitarrmästerskap när
            man här talar om besparingar utan att tala om vilka de är. Det
            är sällsamt. Det är 80-talsskivan som Ingvar Carlsson vill lägga
            på, trots att den skapade så mycket disharmoni. Vi skall tro på
            att besparingarna sker utan att vi får veta vilka de är och utan
            att vi ser dem. Det som gäller är höjda skatter för individer
            och företag.
          </note>
          <note>
            Herr talman! Jag blev mycket besviken när Ingvar
          </note>
          <note>
            Carlsson tog upp detta med skolpeng och utbildning. Kostsamma
            experiment med skolpeng, kallar Ingvar Carlsson det när vi nu
            äntligen fått möjlighet för föräldrar att fritt välja en skola
            som bl.a. står i överensstämmelse med föräldrarnas livsåskådning.
          </note>
          <note>
            Jag kan inte tänka mig annat än att vi alla minns den period
            då friskolor motarbetades och människor faktiskt fick gå till
            Europadomstolen för att få stöd för den rätt som finns inskriven
            i
          </note>
          <note>
            Europarådskonventionen om mänskliga rättigheter. Att de kommunala
            skolorna får mindre pengar hänger till dels samman med att elevantalet
            i de kommunala skolorna minskar på grund av dessa nya bestämmelser.
          </note>
          <note>
            Det har här tidigare talats om infrastruktursatsningarna, men
            jag vill ändå något upprepa det som sagts. Det är naturligtvis
            positivt att Socialdemokraterna i sin skuggbudget, eller vad vi
            skall kalla den, erkänner att deras satsningar på infrastruktur
            var för få. Sedan gjorde man en inventering och fick veta vilka
            satsningar som
          </note>
          <note>
            Vägverket och Banverket kunde tänka sig. Man tar med satsningar
            under alla dessa många år framöver och pläderar för att de skall
            göras nu.
          </note>
          <note>
            Av dessa många förslag faller åtskilliga inom den låneram och
            inom de ordinarie anslag som regeringen föreslår. Socialdemokraterna
            redovisar ett program där investeringarna även under 1995,
          </note>
          <note>
            1996 och 1997 finansieras genom lån på ytterligare
          </note>
          <note>
            10 miljarder kronor. Jag har inte kunnat utröna hur man skall
            få fram dessa 10 miljarder kronor.
          </note>
          <note>
            Det är lätt att ropa på nya investeringar. Det gör också Ian
            Wachtmeister. De två I:na sitter på tåget och visslar: Fler investeringar,
            fler investeringar. Ta åtminstone del av Eliassons rapport! Den
            torde kunna vara något hugnesam. Det finns en risk för att tåget
            i verkligheten överröstar alla som ropar på fler infrastrukturinvesteringar.
          </note>
          <note>
            Ian Wachtmeisters innovationer är egentligen av den art att man
            skulle förvänta sig att Ian
          </note>
          <note>
            Wachtmeister drog i gång en egen bank här i
          </note>
          <note>
            Sverige. Risken vore naturligtvis att också han snart stod inför
            bankakuten, när man hör hur han resonerar om låntagare och pengar.
            Det är mycket märkligt när Ian Wachtmeister talar om vad vi lånar
            till. Vi lånar till den hjälp som vi ger åt andra. Har ni lagt
            märke till det? Vi lånar till hjälp åt andra, säger Wachtmeister.
            Det är kanske till JAS vi lånar.
          </note>
          <note>
            Det är kanske till delpensionen vi lånar eller kanske till bankakuten.
          </note>
          <note>
            Herr talman! Jag funderar ganska ofta på om jag bör kalla mig
            för biståndsminister. Biståndsminister borde egentligen min gode
            vän Bo Lundgren kallas, som bistår bankerna med ofantligt mycket
            mer än vad vi har i biståndsbudgeten. Eller kanske borde de kallas
            biståndsministrar som hjälpte varven, eller kanske de som hjälpte
            Saab? Vad vet jag. Vi får börja mäta vår egen ombonade situation
            och se på våra egna projekt, misstag och missförhållande med samma
            ögon som vi använder när vi ger oss på biståndspolitiken.
          </note>
          <note>
            Jag vill slå fast att vi behöver en exekutiv biståndsorganisation.
            Jag vill också ha sagt offentligt att SIDA:s medarbetare i många
            och långa stycken gör en utomordentlig insats. Det är inte tu
            tal om det. jag behöver inte stå och betygsätta. Det gör OECD:s
            DAC. De kommer hit och betygsätter svenskt bistånd. Var i stället,
            värderade ledamöter, litet stolta över svenskt bistånd, och hacka
            inte på det jämt och ständigt!
          </note>
          <note>
            Det lyckas. Skall vi hitta misslyckanden behöver vi inte gå så
            förfärligt långt utanför vårt lands gränser.
          </note>
          <note>
            Vi kan i själva verket hålla oss inom dem.
          </note>
          <note>
            När vi talar om bistånd talar vi om länder som har administrationer
            och kunskaper som ligger på en helt annan nivå. Vi kommer att
            fortsätta att begå misstag med vårt bistånd, men vi skall likväl
            ge det.
          </note>
          <note>
            Solidariteten kräver det.
          </note>
          <note>
            (Applåder)
          </note>
          <note type="speaker">
            Anf. 15 INGVAR CARLSSON (s):
          </note>
          <note>
            Herr talman! Bengt Westerberg säger att
          </note>
          <note>
            Socialdemokraterna måste föra skatteförhandlingar med den regering
            som sitter och att det inte går att göra det med enbart
          </note>
          <note>
            Folkpartiet. Här måste jag svara Bengt
          </note>
          <note>
            Westerberg: Håll då reda på Olof Johansson! Han var ju den förste
            som talade om den här värnskatten. Skyll inte på Socialdemokraterna.
            Det får vara någon ordning i den här regeringen.
          </note>
          <note>
            Jag skulle mycket väl kunna vara beredd att diskutera en reformering
            av socialförsäkringssystemet med Folkpartiet. Jag tror att vi
            har ungefär likartade uppfattningar om standardsäkring. Jag ägnade
            en stor del av mitt huvudinlägg här i dag till att redovisa socialdemokratins
            syn på detta. Den debatten har jag inte fått mycket gensvar på
            här i dag. Vi kommer inte att ställa upp på något slags à la carte
            matsedel där regeringen tar punktvisa besparingar från oss socialdemokrater
            och punktvisa besparingar från Ny demokrati. Ha det alldeles klart
            för er. Vi kommer inte att ställa upp på de villkoren
          </note>
          <note>
            Jag har, Olof Johansson, ställt upp mer än någon annan oppositionsföreträdare
            när det gällt att hjälpa en regering i nöd. Men det finns gränser
            även för mig. Var alldeles klara på den punkten.
          </note>
          <note>
            Det finns konsekvenser som ni får vara beredda att ta.
          </note>
          <note>
            Det var ett eländigt svar om hyrorna, Carl Bildt.
          </note>
          <note>
            Carl Bildt har som företrädre för Moderata samlingspartiet lovat
            sänkta hyror. Han har inte den förmågan att i dag erkänna misslyckandet.
            Det finns inspelat av Dagens Eko. En statsminister skall vara
            mycket försiktig när det gäller att inte hålla sig till sanningen.
            Carl Bildt hade chansen att säga: Jag gjorde en felbedömning.
            Men det gör han inte. Han försöker att dribbla bort detta faktum.
            Jag undrar hur de villaägare, bostadsrättsinnehavare och hyresgäster
            som trodde på Carl Bildt känner sig i dag när de ser honom som
            statsminister argumentera som han gör.
          </note>
          <note>
            Sedan talar Carl Bildt om socialdemokratins fallisemang. Jag
            skall inte åberopa opinionssiffror.
          </note>
          <note>
            Jag förstår att Carl Bildt och ni övriga inte vill tala om dem
            i dag. Men jag skall erinra om att ni företräder en regering som
            har 198 miljarder i underskott i sin budget, en arbetslöshet på
            7 % och en negativ tillväxt. Jag tycker att ni skall vara litet
            försiktiga med att tala om socialdemokratins fallisemang.
          </note>
          <note>
            Carl Bildt talar om oss som skattehöjare samtidigt som han har
            tillåtit utgifterna att stiga till 72 % av bruttonationalprodukten.
            Det är inte skatterna och skattenivån som är det avgörande, utan
            vilka utgifter som man tillåter sig. Ni är i det läget att ni
            inte orkar skaffa de inkomster som behövs för att täcka era utgifter.
            Det klarar inte en familj med ansvar att leva med, och det klarar
            inte ni heller. Vi föreslår vissa inkomstförstärkningar. Det står
            vi för.
          </note>
          <note>
            Vi låtsas inte att vi har några andra medikament.
          </note>
          <note>
            Det avgörande är om vi orkar åstadkomma en tillväxt.
          </note>
          <note>
            Sedan klagade Carl Bildt över att jag citerade
          </note>
          <note>
            Svenska Dagbladet på nyhetsplats. Jag kan ta en ledarsida i Expressen
            i stället. Expressen, som ju är den största borgerliga tidningen,
            skrev häromveckan om den borgerliga regeringen: De stora orden
            om den enda vägen, det misslyckade försvaret av kronkursen, okänsligheten
            inför de mänskliga problem som följer i lågkonjunkturens spår
            och tendensen att låta de svagaste i samhället betala för den
            ekonomiska saneringen, tillsammans har dessa fenomen jagat väljarna
            i famnen på
          </note>
          <note>
            Socialdemokraterna.
          </note>
          <note>
            Väl bekomme, Carl Bildt!
          </note>
          <note>
            Det var bra att Alf Svensson sade ifrån när det gäller biståndet.
            Det hade varit ännu bättre om Alf
          </note>
          <note>
            Svensson hade sagt ifrån tidigare i klappjakten på biståndet
            och de människor som gör stora insatser på det området. De som
            nu hejdlöst kritiserar
          </note>
          <note>
            SIDA gör det inte med omsorg om biståndet, utan för att de helst
            skulle önska att vi inte hade något bistånd alls och att solidariteten
            skulle upphöra på det området.
          </note>
          <note>
            Till slut, herr talman, vill jag i det här sista inlägget egentligen
            vända mig direkt till de svenska medborgarna.
          </note>
          <note>
            Det är många av er som har fått höra att ni är överflödiga. Du
            som är arbetslös behövs inte på jobbet. Kvinnor som har barn behövs
            inte i yrkeslivet. Ungdomar som vill utbilda sig får inte plats.
            T.o.m. barnen har blivit en ekonomisk belastning för vårt land
            tycker en del debattörer.
          </note>
          <note>
            De föreslår t.o.m. att man skall få ha högst två barn. Men om
            vi människor inte är viktiga, vad är då viktigt?
          </note>
          <note>
            Barnen är ju vår framtid. Välutbildade ungdomar är vår största
            tillgång. Förvärvsarbetande kvinnor bidrar på samma sätt som män
            till framsteg och välstånd. Du som arbetar med barn, sjuka och
            gamla utför ett lika värdefullt arbete som de som tillverkar stål,
            säljer skor eller sitter framför en dataskärm och flyttar pengar.
          </note>
          <note>
            Vi har fortfarande stora behov som behöver tillgodoses. Industrin
            behöver byggas ut, energisystemen ställas om och miljön bli bättre.
          </note>
          <note>
            Med utgångspunkt i det kan vi återställa optimismen inom ekonomin.
            Dessutom kan vi skapa ett mänskligare samhälle och en större öppenhet
            mot varandra och mot omvärlden. Då måste vi ta till vara människors
            vilja till arbete.
          </note>
          <note>
            Mitt budskap är därför att alla behövs.
          </note>
          <note>
            (Applåder)
          </note>
          <note type="speaker">
            Anf. 16 IAN WACHTMEISTER (nyd):
          </note>
          <note>
            Herr talman! Låt mig först säga till Ingvar Carlsson att om man
            ville vara populist och sänka bensinskatten hade det gått mycket
            bra. Ni hade chansen tillsammans med oss, men det gick inte då.
          </note>
          <note>
            Det gick lika dåligt med det som med ROT-sektorn.
          </note>
          <note>
            Det går bra att tala om det, men man gör ingenting.
          </note>
          <note>
            Alf Svensson talade om infrastrukturinvesteringar.
          </note>
          <note>
            Vi säger inte något annat. Sätt fart på dem bara! Ni pratar om
            dem hela tiden, men dra i gång dem nu.
          </note>
          <note>
            Vi lånar en massa pengar, och eftersom vi gör det måste vi hushålla.
            Vi måste spara och prioritera.
          </note>
          <note>
            Det är vårt uppdrag här att göra det. Då, Alf
          </note>
          <note>
            Svensson, kommer SIDA att läggas ner. Så är det med den saken.
            Vi riskerar faktiskt nu att tvingas låna tvättade pengar från
            korrupta regimer som fått bistånd genom SIDA. Den rundgången kanske
            tilltalar församlingen här.
          </note>
          <note>
            Jag tror att det förs intelligentare diskussioner om flyktingpolitiken,
            och framför allt mer realistiska, i de svenska hemmen, än vad
            man har hört från regeringen och andra här i dag. Jag tror faktiskt
            det. Tänk nu efter ni som är så goda! 95 % av dem som tas hit
            därför att ni har ett så underbart fint samvete, skickar ni tillbaks
            med samma samvete.
          </note>
          <note>
            95 % av ansökningarna avslås nämligen. Under tiden skall folk
            sitta i läger. Sedan skall vi betala en massa pengar. Det vi sade
            för nio månader sedan böjar ni så smått att säga också. Men ni
            ligger ju efter med 60 000 människor och trettio miljarder.
          </note>
          <note>
            Ni måste hinna i kapp.
          </note>
          <note>
            Vi har besparingsförlag. Det är litet egendomligt att jag inte
            har fått något svar från Carl Bildt. Det är tydligen kris på något
            sätt. Vi har kommit med verkliga besparingsförslag. Vi har talat
            om hur man skulle kunna göra. Mot oss går det inte att rikta kritiken
            att vi inte har talat om hur man skulle kunna göra.
          </note>
          <note>
            Vi har tvärtom talat om det mycket tuffare och mer ingående än
            vad ni själva har gjort. Vi föreslår konkreta åtgärder och prioriterar.
            Vi manar till samling. Men ett sådant program vill tydligen det
            politiska etablissemanget över huvud taget inte diskutera. Det
            är dumt av er allihop. Det är farligt, och det är fel. Folk begriper
            det här den dag som media tillåter att det kommer fram till dem.
          </note>
          <note>
            Låt mig till sist säga att den här debattstolen också används
            till något slags flirt mellan talarna. Det är tredje gången som
            Ingvar Carlsson friar till Bengt
          </note>
          <note>
            Westerberg. Det går ju inte alltid så bra. Fråga i stället Carl
            Bildt hur det är! Jag tror faktiskt att det inte är särskilt lätt
            att föra den här konstruktiva politiken om man har Bengt Westerberg
            i regeringen. Tänk på det, Ingvar Carlsson!
          </note>
          <note>
            (Applåder)
          </note>
          <note type="speaker">
            Anf. 17 GUDRUN SCHYMAN (v):
          </note>
          <note>
            Herr talman! Carl Bildt frågade om jag hade gått från Bresjnev
            till Barnevik. Det har jag inte. Jag lyder inte några herrar blint,
            vare sig de heter
          </note>
          <note>
            Brezjnev, Barnevik eller Bildt. Däremot är jag som representant
            för Vänsterpartiet öppen för diskussioner om politiska sakfrågor.
            Jag tycker att
          </note>
          <note>
            Percy Barnevik hör till de personer som på ett mycket öppet och
            bra sätt diskuterar just politiska sakfrågor. Det var detta jag
            också gjorde. Det gällde sextimmarsdagen och nyttan av den.
          </note>
          <note>
            Låt mig sedan gå över till de konvergensregler som gäller i EG.
            Jag har förstått att Carl Bildt är mycket förtjust över dessa
            regler. Jag är inte det av den anledningen att det inte finns
            några mänskliga och miljömässiga hänsyn inbakade i dessa regler.
            De är ett uttryck för den ekonomism som breder ut sig när ekonomin
            blir ett mål i sig och människans behov kommer i andra hand.
          </note>
          <note>
            De är dessutom ett utmärkt uttryck för en gammaldags och förlegad
            ekonomisk politik som kanske var bra att ha i en högkonjunktur,
            men som absolut inte passar i en lågkonjunktur om man vill sätta
            människornas bästa i centrum. Det vill vi göra. Det finns många
            som instämmer i att detta inte är en ekonomi som passar i den
            konjunktur som vi har i dag. Många ifrågasätter dessutom hela
            konstruktionen, eftersom länderna i EG är så olika.
          </note>
          <note>
            Jag redogjorde faktiskt för vårt budgetförslag i mitt anförande.
            Men Carl Bildt hade då ett större intresse av att diskutera med
            sina regeringskolleger.
          </note>
          <note>
            Det är ett öde som drabbar många av oss kvinnor när vi tar till
            orda. Jag vill påstå att även jag har blivit drabbad av detta
            i denna debatt.
          </note>
          <note>
            I vår ekonomiska motion är den bärande tanken att pengar skall
            tas från individer och företag som inte använder dem till konsumtion
            eller investeringar och ges till dem som gör det. På så sätt blir
            det möjligt att minska både arbetslösheten och budgetunderskottet
            samtidigt. Det krävs en samtidighet i politiken i dag. Detta är
            viktigt.
          </note>
          <note>
            Vi tycker inte alls att det är bra med dessa budgetunderskott,
            men vi måste göra minskningen genom att också ha en stark fördelningspolitik.
            Det är nödvändigt inte bara av moraliska skäl, utan också för
            att det skall bli möjligt att genomföra de besparingar som långsiktigt
            är nödvändiga.
          </note>
          <note>
            Majoriteten av svenska folket kommer nämligen aldrig att acceptera
            att dra åt sina egna svångremmar om börsklippare och direktörer
            med fallskärmsavtal går fria. Det är ett faktum som även regeringen
            borde fundera över. Det går inte att göra en omställning av den
            ekonomi som behöver ställas om för att vi skall få ett mer anständigt
            liv både socialt och miljömässigt, om vi inte samtidigt arbetar
            för ett jämlikt samhälle.
          </note>
          <note>
            Vi kan inte ha ökade klyftor och ett privilegiesamhälle och samtidigt
            tro att människor skall ställa upp och spara, vilket ju är nödvändigt
            i dag. Jämställdheten måste gå före.
          </note>
          <note type="speaker">
            Anf. 18 Statsminister CARL BILDT (m):
          </note>
          <note>
            Herr talman! Det gläder mig att Gudrun Schyman och jag är överens
            om att Percy Barnevik är en bra man. Då kanske Gudrun Schyman
            också har uppmärksammat hans uttalande om att med nuvarande inriktning
            av politiken kommer Sverige att tillhöra vinnarna i Europa på
            1990-talet. Sedan kvarstår säkert delade meningar mellan Gudrun
          </note>
          <note>
            Schyman och mig om Brezjnev, men det kan vi ta vid något annat
            tillfälle.
          </note>
          <note>
            Låt mig sedan bara notera att Gudrun Schyman uppenbarligen fortfarande
            hävdar att det är bättre att driva en politik inriktad på hög
            inflation, höga räntor, stora underskott och stor statsskuld och
            att detta på något sätt skulle värna välfärden. Tvärtom, det skulle
            rasera både sysselsättning och välfärd, och mörkret skulle bestå.
          </note>
          <note>
            Ian Wachtmeister säger att Ny demokrati har besparingsbeslag.
            Det är rätt. Sedan kan man, och det bör man också göra, diskutera
            realismen i en del av dem. Det finns mycket påtagliga inslag av
            hokus pokus i den lista som jag har tagit del av.
          </note>
          <note>
            Den största enstaka besparing som Ny demokrati föreslår är en
            sänkning av räntan. Jag är helt för sänkning av räntan. Regeringens
            politik är inriktad på att åstadkomma det. Då utfaller denna besparing
            också i regeringens politik. Det är ungefär samma hokuspokustrick
            som Ingvar
          </note>
          <note>
            Carlsson försöker sig på med A-
          </note>
          <note>
            kasseersättningarna.
          </note>
          <note>
            I övrigt finns det förslag som vi självfallet skall diskutera
            i riksdagens utskott på det sätt som jag hade hoppats att vi skulle
            ha möjlighet att göra också med Socialdemokratins förslag. Det
            är bra.
          </note>
          <note>
            Man skall ha förmågan att lägga fram en konkret politik. Sedan
            kan det vara mycket delade meningar om den.
          </note>
          <note>
            Ingvar Carlsson verkade egentligen mera inriktad på att hålla
            någon typ av förberett TV-tal av allmänt innehåll som gick ut
            på att
          </note>
          <note>
            Socialdemokraterna värdesätter alla människor.
          </note>
          <note>
            Det gör vi alla. Det jag ibland tycker är litet stötande i Socialdemokraternas
            politik är att de tror att bara Socialdemokratin står för det
            goda i samhället.
          </note>
          <note>
            Vi kämpar faktiskt för att detta samhälle skall bli bättre för
            alla. Efter det att ni har kört oss in i betydande ekonomiska
            problem har vi fått överta denna tunga uppgift. Den kräver tuffa
            och kärva ekonomiska beslut och ansvarstagande. Man löser inte
            problemen vare sig genom att nöja sig med goda Sifo-siffror eller
            hålla allmänt formulerade
          </note>
          <note>
            TV-tal -- svenskt mästerskap i luftgitarr, som Alf
          </note>
          <note>
            Svensson så träffande påpekade.
          </note>
          <note>
            Ingvar Carlsson är irriterad över att jag talar om
          </note>
          <note>
            Socialdemokratins fallissemang. Han får leva med den irritationen,
            för fakta kvarstår så tydligt efter denna debatt. Socialdemokraterna
            har hållit med oss om att det behöver sparas 12 miljarder. De
            avvisar våra förslag, och de är mol knäpp tysta om vad de skall
            göra själva. Jag tror inte att det finns några hemliga sparplaner.
            Jag tror att det bara finns inre oförmåga att inse vad som faktiskt
            behöver göras.
          </note>
          <note>
            Man gömmer sig ibland bakom taktik. Det skulle vara någon fantastisk
            taktisk krumelur av
          </note>
          <note>
            Socialdemokratin att göra på det här sättet. Ingvar
          </note>
          <note>
            Carlsson var inne litet på det och sade: Vi skall inte à la carte
            tillåta regeringen att diskutera det och diskutera det.
          </note>
          <note>
            Två synpunkter på detta. Den parlamentariska demokratin bygger
            faktiskt på att vi i denna kammare tar ställning till det ena
            förslaget efter det andra förslaget. Varje förslag granskas i
            riksdagens utskott på sina egna meriter. Det kan Ingvar
          </note>
          <note>
            Carlsson kalla à la carte, men det är så Sveriges riksdag fungerar.
          </note>
          <note>
            Så säger man: Ta ställning till helheten! Men det finns ju ingen
            helhet att ta ställning till hos
          </note>
          <note>
            Socialdemokratin. Er politik saknar just nu det svåraste och
            viktigaste inslaget, nämligen hur vi skall spara på de statliga
            utgifterna. Jag vet att detta fallissemang upplevs som mycket
            besvärande av många socialdemokrater själva.
          </note>
          <note>
            Realisterna inom Socialdemokratin inser att även
          </note>
          <note>
            Socialdemokraterna, om de en dag återkommer till regeringsställning,
            kommer att tvingas spara och spara hårt. Har man inte haft modet
            att i opposition säga detta och redovisa vad man vill spara på,
            blir det bara en lång parad av svek -- igen. Det var ju så era
            problem grundlades under den förra mandatperioden. Ni vägrade
            att se sanningen, och sedan blev det svek på svek på svek.
          </note>
          <note>
            Så fallissemanget är stort, och det riskerar att bli större,
            om inte detta reds upp på ett eller annat sätt.
          </note>
          <note>
            Jag upprepar det igen: Kan man inte spara, så kan man inte regera
            Sverige. Och kan man inte redovisa besparingarna i opposition,
            kan man aldrig göra det i regeringsställning.
          </note>
          <note>
            Om skatterna skall jag inte säga så mycket. Ingvar
          </note>
          <note>
            Carlsson förnekar inte skattehöjningarna. De är ett faktum. Det
            återstår att reda ut att kraftiga skattehöjningar för företagen
            i nuvarande läge kan förmå dessa att anställa fler medarbetare.
          </note>
          <note>
            Det är företag som går bättre och som kan nyanställa som Sverige
            så innerligt väl behöver just nu. Företagen kan inte nyanställa
            därför att de går dåligt. Lägger man ytterligare bördor på dem,
            kommer de att gå sämre. De kommer att permittera fler och nyanställa
            färre. Därmed leder skattehöjningarna tyvärr till ökad arbetslöshet.
          </note>
          <note>
            Regeringens politik skall återupprätta arbete, sparande och företagande.
            Det kommer vi att göra.
          </note>
          <note>
            Vi kommer att göra Sverige till en av vinnarna i 90-
          </note>
          <note>
            talets Europa. Det kräver kärv politik i en kärv tid och också
            förmågan att vara ärlig och ge även de kärva beskeden.
          </note>
          <note>
            (Applåder)
          </note>
          <note type="speaker">
            Anf. 19 Socialminister BENGT WESTERBERG (fp):
          </note>
          <note>
            Herr talman! Låt mig säga att jag känner mig ganska smickrad
            när Ian Wachtmeister säger att jag är ett problem, lika smickrad
            som jag blev när jag läste Bert Karlssons bok ''Skandal'' och
            upptäckte att det viktigaste målet för Ny demokrati var att knäcka
            Westerberg.
          </note>
          <note>
            Ian Wachtmeister talar om att vi har det dåligt i
          </note>
          <note>
            Sverige och jämför med situationen i f.d.
          </note>
          <note>
            Jugoslavien. Man häpnar när man hör det! Han säger: Först skall
            vi lösa våra egna problem, och sedan skall vi hjälpa till att
            lösa andras. Men det är nu kriget pågår där nere. Det är nu människor
            behöver hjälp.
          </note>
          <note>
            Ian Wachtmeister är specialist på att från talarstolar och i
            andra sammanhang säga att andra försöker framstå som godare människor,
            att man inte får tycka vad man vill i Sverige, att det förekommer
            något slags förtryck av människor som tycker illa om främlingar.
          </note>
          <note>
            Det finns ingenting som jag tycker så illa om som detta försök
            till martyrskap från Ian Wachtmeisters sida. Kasta martyrglorian
            åt sidan och stå upp för de värderingar som ni i Ny demokrati
            företräder!
          </note>
          <note>
            Det har ni aldrig lyckats med, utan ni bara försöker spela martyrer,
            och det är som sagt någonting att förakta.
          </note>
          <note>
            Sedan till Ingvar Carlsson. Skyll inte på
          </note>
          <note>
            Socialdemokraterna, för det är Olof Johanssons fel, säger han,
            det som står i socialdemokratiska motioner! Det är riktigt att
            Olof Johansson framförde tanken på värnskatt, men jag sade till
            honom att detta kan vi aldrig vara med på, för vi har en uppgörelse
            med Socialdemokraterna. Precis på samma sätt har jag många gånger
            sagt till Bo
          </note>
          <note>
            Lundgren, när han har kommit dragande med en del gamla moderatförslag:
            Nej, tyvärr, det går inte för vi har gjort en uppgörelse med
          </note>
          <note>
            Socialdemokraterna, och den står vi fast vid.
          </note>
          <note>
            Jag hoppas att Ingvar Carlsson, när han tänkt efter och har smält
            intrycken från den här debatten och svalt sina egna argument ytterligare
            några gånger, kommer fram till att stå fast vid överenskommelsen
            är vad Socialdemokraterna också bör göra, om det skall bli den
            robusta skattereform som vi ville skapa när vi genomförde reformen
            för ett par år sedan.
          </note>
          <note>
            Till sist, herr talman, detta med socialförsäkringarna. Det är
            ju fullständigt remarkabelt att man talar om socialförsäkringar
            som om vi hade flera hundra sådana och man kunde välja och vraka
            var man skulle göra besparingar.
          </note>
          <note>
            Sanningen är ju att vi har ungefär sex socialförsäkringssystem
            av någon betydelse. För tre av dem har Socialdemokraterna sagt
            nej till att göra några som helst ingrepp.
          </note>
          <note>
            Då återstår faktiskt bara ytterligare sänkt ersättningsnivå i
            sjukförsäkringen -- vad anser
          </note>
          <note>
            Socialdemokraterna; är det 70 %, 60 % eller
          </note>
          <note>
            50 %? --, sänkt ersättningsnivå i föräldraförsäkringen -- skall
            vi ner till 80 eller
          </note>
          <note>
            70 %? -- eller sänkta pensioner. Är det folkpensionen eller ATP
            som skall sänkas?
          </note>
          <note>
            På denna punkt glider Ingvar Carlsson hela tiden omkring i debatten
            och talar om att han inte vill erbjuda regeringen möjligheter
            att ägna sig åt något slags à la carte-politik. Men vi har ju
            sagt att vi är beredda att gå in i realförhandlingar med
          </note>
          <note>
            Socialdemokraterna, om vi får veta vad de vill.
          </note>
          <note>
            Tyvärr måste jag konstatera att det beskedet har vi inte fått
            i den här debatten.
          </note>
          <note>
            (Applåder)
          </note>
          <note>
            Förste vice talmannen anmälde att Ian
          </note>
          <note>
            Wachtmeister anhållit att till protokollet få antecknat att överenskommelse
            träffats om att inga repliker fick förekomma i denna partiledardebatt.
          </note>
          <note>
            Anf. 20 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Vi fick just reda på att
          </note>
          <note>
            Socialdemokraterna bestämmer även över den nuvarande regeringens
            skattepolitik. Fullt så illa är det inte. Vi har också egna förslag.
            Å andra sidan vill jag gärna ge tidigare partiledare i
          </note>
          <note>
            Socialdemokraterna rätt. Det skall inte heller vara någon tystnadens
            kompromiss, även om det här är en koalitionsregering. Centerpartiet
            har framfört uppfattningar om hur fördelningen skall ske för att
            bli mer rättvis.
          </note>
          <note>
            Det här innebär inte att skattereformen skall rivas upp, även
            om Centerpartiet formellt inte var fördragsslutande part. Men
            det innebär att vi måste se på fördelningseffekterna av de beslut
            som vi måste fatta när det gäller nedskärningar och hur skatter
            och avgifter läggs ut. Klyftorna skall inte vidgas mer för de
            människor som befinner sig i en svår situation med smala ekonomiska
            marginaler.
          </note>
          <note>
            Därför finns det all anledning att tänka på tillfälliga skattehöjningar
            också för höginkomsttagare.
          </note>
          <note>
            Jag utgår från att Finansdepartementet klarar av att göra en
            fördelningspolitisk analys över de åtgärder som vi har vidtagit
            hittills och att resultatet av fördelningspolitiken skall bli
            bättre än under det socialdemokratiska 80-talet. Jag har noterat
            att
          </note>
          <note>
            Ingvar Carlsson på den punkten inte har tagit upp den kastade
            handsken. Det är numera vetenskapligt bevisat -- som det brukar
            heta -- att
          </note>
          <note>
            80-talet resulterade i vidgade klyftor när det gäller inkomster
            och förmögenheter.
          </note>
          <note>
            Låt mig återkomma till frågan om arbetslösheten.
          </note>
          <note>
            Arbetslinjen skall gälla. Det är självklart. Arbete skall alltid
            gå före arbetslöshetsunderstöd. Men om kostnaden ökar måste det
            ske en finansiering. Från vår sida finns det en öppenhet för att
            diskutera ökade satsningar för att komma till rätta med arbetslösheten.
            Självfallet gäller detta på byggområdet. Vi söker alla möjligheter
            att ge långsiktiga värdefulla arbetsuppgifter i stället för att
            ge människor arbetslöshetsunderstöd.
          </note>
          <note>
            Det är självklart att vi under den andra halvan av den här valperioden
            kommer att arbeta vidare för ekonomisk balans, arbete, rättvis
            fördelning, regional utveckling och för att minska miljöskulden.
            Det är våra uppdrag under återstående halvan av denna valperiod.
            Vi tänker fullfölja dem.
          </note>
          <note>
            (Applåder)
          </note>
          <note type="speaker">
            Anf. 21 Statsrådet ALF SVENSSON (kds):
          </note>
          <note>
            Herr talman! Jag vill ytterligare en gång understryka det som
            företrädare här har varit inne på, nämligen att ingenting skulle
            göra vårt land mer fattigt än om vi vände ryggen till dem som
            verkligen är fattiga -- de som saknar mat, vatten och husrum --
            och om vi vänder ryggen till den mänskliga förnedringen som finns
            utanför vårt lands gränser.
          </note>
          <note>
            Jag studsar inför uttryck som att ''vi tar hit flyktingar''.
            Inte behöver vi försöka locka hit människor från Husseins Irak.
            Inte behöver vi försöka locka eller ''ta hit'' människor från
            bombernas Sarajevo.
          </note>
          <note>
            Två kvällar i rad har vi på Aktuellt först fått se arma människor
            sittande i tågvagnar i Bosnien. I går var det stackars människor
            som ''lockats'' att ta sig till
          </note>
          <note>
            Sverige men hade hamnat i ett utslitet fängelse i
          </note>
          <note>
            Tallinn. Herr talman! Jag skulle bli väldigt förvånad om inte
            vi alla känner att vi skulle vilja göra mer.
          </note>
          <note>
            Det är just det faktum att vi inte klarar av att göra så mycket
            som gör oss frustrerade. Men jag begriper faktiskt inte hur man
            kan vilja göra mindre. Samtidigt talar man om demokrati, demokratisk
            människosyn och människovärde.
          </note>
          <note>
            Vi gör en del fel. Men jag kan uppmuntra alla här med att säga
            att det finns ingen felfri människa i den här kammaren, och det
            kommer aldrig att finnas någon heller. Men låt oss gemensamt försöka
            göra det bästa vi någonsin kan för dem som verkligen lever i kris.
            Det är inte vi svenskar.
          </note>
          <note>
            Det hör till sakens natur en sådan här dag att vi alla går i
            jämmerdalen. Vi vandrar nästan i dödsskuggans dal. Men så är det
            inte. Vi måste till slut enas om, att om det har gått dåligt för
            Sverige --
          </note>
          <note>
            vi behöver inte hänga upp det på något politiskt parti -- under
            första halvleken, skall vi inte ställa oss och enbart bråka och
            skälla på varandra. I stället skall vi ta oss samman och försöka
            peppa upp varandra så att andra halvleken går desto bättre.
          </note>
          <note>
            Det här är för alla människors skull, inte minst för de svaga
            gruppernas skull. Får vi inte balans på spelet -- om jag får använda
            den billiga klichén --
          </note>
          <note>
            under den andra halvleken, då kan vi inte hjälpa alla dem vi
            vill hjälpa.
          </note>
          <note>
            Herr talman! Jag tror att vi alla har inställningen --
          </note>
          <note>
            även om det kan låta annorlunda i en tuff debatt, och debatterna
            skall vara tuffa -- att vi skall gemensamt se till att Sverige
            klarar uppförsbacken och att Sverige skall vara en av de länder
            som kan hjälpa de många även i fortsättningen.
          </note>
          <note>
            (Applåder)
          </note>
          <note>
            Sysselsättningspolitik m.m.
          </note>
          <note type="speaker">
            pAnf. 22 INGELA THALÉN (s):
          </note>
          <note>
            Herr talman! I Gislaved träffade jag en av de över
          </note>
          <note>
            330 000 öppet arbetslösa. Hon arbetade i ett företag som var
            beroende av att vi bygger i det här landet.
          </note>
          <note>
            Hon har nu varit arbetslös i ett år. Kaffe och tidning tar allt
            längre tid på morgonen -- det blir ibland både för- och eftermiddag.
            Hon lever farligt.
          </note>
          <note>
            Det här gäller också kvinnan som förra året hade haft ett tillfälligt
            arbete under ett halvår --
          </note>
          <note>
            visserligen på deltid, men ändå. Hon hade fått besked om att
            i vinter kunde hon inte komma tillbaka för att avlasta topparna
            i företaget. De hade fått två stycken ungdomspraktikanter av
          </note>
          <note>
            Arbetsförmedlingen. Hon missunnar inte dessa ungdomar deras jobb.
            Men själv riskerar hon att utförsäkras i april!
          </note>
          <note>
            Herr Talman! Detta är ett resultat av väntan, väntan och åter
            väntan, parad med en släpphänthet i sysselsättningspolitiken av
            sällan skådat slag.
          </note>
          <note>
            Regeringen har övergivit den aktiva arbetsmarknadspolitiken.
            Arbetslinjen befinner sig för närvarande på avdelningen för ''borttappat''
            i regeringskansliet!
          </note>
          <note>
            Enligt AMS var i januari 12,5 % av arbetskraften utanför den
            vanliga arbetsmarknaden. Vi lever alla farligt.
          </note>
          <note>
            Arbetslöshetens kostnader är inte bara en fråga om statsbudgetutgifter
            och att förlora sin egen inkomst. Det är också en fråga om att
            förlora tron på framtiden. De är många nu som känner att livet
            rinner ifrån dem.
          </note>
          <note>
            Arbetsmarknadsminister Börje Hörnlund kommer att gå till historien
            för två saker. Han är ministern som väntat och därför alltid kom
            på efterkälken.
          </note>
          <note>
            Han är också den första arbetsmarknadsminister som tror att man
            kan prata fram en aktiv arbetsmarknadspolitik. Med sina handlingar
            har denna ministers regering drivit Sverige in i efterkrigstidens
            värsta arbetslöshetskris.
          </note>
          <note>
            År 1991 -- just när en internationell lågkonjunktur verkade som
            värst -- klippte den borgerliga regeringen till med ett rejält
            åtstramningspaket i den svenska ekonomin. Massor av jobb försvann,
            och prognosen för arbetslöshet steg till 3,7 %.
          </note>
          <note>
            Socialdemokraterna protesterade och varnade för följderna.
          </note>
          <note>
            Sedan i januari 1992 har socialdemokraterna gång på gång redovisat
            väl genomarbetade program för att bekämpa den ökande arbetslösheten.
            Vi har vädjat om nationell samling.
          </note>
          <note>
            Regeringen har sagt att man skall vänta och att det är för dyrt.
            Samtidigt har den redovisat nya och mera skrämmande prognoser
            för arbetslösheten, för var gång. Det har handlat om 4,5, 4,8
            och 5,0
          </note>
          <note>
            %.
          </note>
          <note>
            I höstas lyckades vi övertyga regeringen om att göra insatser,
            men bara till en del. I budgetpropositionen säger regeringen att
            arbetslösheten 1993 kommer att bli 6,2 %. På ett år har arbetsmarknadsministerns
            egna prognoser för 1993
          </note>
          <note>
            ändrats från 3,7 % till 6,2 %. Och så kommer AMS
          </note>
          <note>
            med dråpslaget -- samtidigt som Börje Hörnlund presenterade sina
            siffror för 1993 -- att den öppna arbetslösheten är över 7 % redan
            i januari.
          </note>
          <note>
            Nu har socialdemokraterna tagit initiativ i riksdagen för att
            vi skall kunna behandla åtgärder mot arbetslöshet och öka sysselsättningen.
            Alla partier ställer upp, och det tycker vi är mycket bra.
          </note>
          <note>
            Skälen för att lägga om politiken är många. Det allra tydligaste
            skälet finns i regeringens förslag om att öka upplåningen för
            att betala kontant arbetsmarknadsstöd. Regeringens eget förslag
            i tilläggsbudgeten täcker inte kostnaderna för vårens öppna arbetslöshet
            om AMS-prognoserna stämmer. Arbetslösheten är för stor. I
          </note>
          <note>
            budgetförslaget säger regeringen att vägen för att lösa detta
            är att man skall sänka ersättningarna. Ta lägre betalda och därmed
            mindre produktiva jobb.
          </note>
          <note>
            Regeringen vill ha ett arbetsliv med ännu större skillnader.
            Men detta är ett felaktigt sätt att angripa problemen. Dessutom
            är det en gigantisk kvinnofälla och en farlig väg för ett land
            som vill konkurrera med kunskap, hög teknologi och avancerad produktion.
          </note>
          <note>
            Förslaget löser inte heller problemet.
          </note>
          <note>
            Socialdemokraternas förslag till insatser sänker kostnaderna
            för kontantstödet med 10 miljarder kronor.
          </note>
          <note>
            I proposition efter proposition talar regeringen vackert om arbetslinjen.
            Ändå satsar regeringen mindre pengar på arbetsmarknadspolitiken
            nästa budgetår än innevarande budgetår. Regeringen ökar inte heller
            satsningarna på andra områden.
          </note>
          <note>
            Socialdemokraternas förslag betyder viktiga investeringar i riktiga
            jobb och i utbildning.
          </note>
          <note>
            Nu vill jag fråga om statsrådet tycker att det är bättre att
            låna till kontantstöd än att låna till investeringar. Tycker statsrådet
            att det är bättre att låna 10 miljarder till vägar och järnvägar
            än att låna samma belopp utan att få någonting gjort? Kan statsrådet
            nu acceptera våra förslag för att bekämpa arbetslöshet? Är Börje
            Hörnlund nu medveten om att arbetslösheten måste förebyggas med
            aktiva insatser? Är det Börje Hörnlunds avsikt att nu se till
            att vuxna kvinnor och män i detta land åter ges rätten att försörja
            sig själva och sina familjer genom eget arbete?
          </note>
          <note>
            Arbetslösheten är en katastrof, men den går att påverka. Socialdemokraterna
            har redovisat sin strategi: ytterligare 85 000 utbildningsplatser,
          </note>
          <note>
            40 000 fler i arbete genom olika startklara projekt och 23 000
            personer i arbete genom insatser på
          </note>
          <note>
            ROT- och bostadsförbättringar.
          </note>
          <note>
            Herr talman! Det är bråttom, och det krävs en sammanhållen politik
            för att genomföra strategin.
          </note>
          <note>
            Den har socialdemokraterna redovisat.
          </note>
          <note type="speaker">
            Anf. 23 LAILA STRID-JANSSON (nyd):
          </note>
          <note>
            Herr talman! Den sysselsättnings- och arbetsmarknadspolitik som
            regeringen i dag bedriver är inget annat än en avancerad form
            av självbedrägeri.
          </note>
          <note>
            När Ny demokrati påpekade regeringens inkompetens att hantera
            flyktingfrågan -- då var vi rasister och skulle inte yttra oss
            i frågan. Detta varade ända tills en kvällstidning under mer än
            en veckas tid vidimerade allt vad vi inom Ny demokrati framfört.
            Då plötsligt börjar etablissemanget röra på sig. Trots detta har
            ännu inga revolutionerade ändringar gjorts. Miljarder skattekronor
            slängs bort. Inför ämbetsmannaansvar!
          </note>
          <note>
            När Ny demokrati påpekade inkompetensen hos
          </note>
          <note>
            SIDA var vi populister och snedseglare. Detta varade ända tills
            en annan kvällstidning under en veckas tid vidimerat allt vad
            vi inom Ny Demokrati fört fram. Miljarder skattekronor slängs
            bort. Inför ämbetsmannaansvar.
          </note>
          <note>
            På detta sätt kan vi nu efter 1 1/2 år på punkt efter punkt se
            facit. Ny demokrati har haft rätt.
          </note>
          <note>
            Vi har nu under drygt ett års tid, i utskott, i motioner och
            här i denna kammare påpekat att inkompetensen, slöseriet och effektivitetsproblemen
            i Arbetsmarknadsverket är av gigantiska mått -- alltså hos AMS,
            AMU, LAN,
          </note>
          <note>
            AF och AMI, där miljarder skattekronor inte utnyttjas effektivt.
            Allt vad vi sagt har negligerats.
          </note>
          <note>
            Vi påtalade, att när LAN bokar och med skattebetalarnas pengar
            köper dyra kurser hos
          </note>
          <note>
            AMU som ej kan besättas av arbetslösa på grund av att arbetsförmedlingarnas
            utbildningsbidrag tagit slut, då reagerar inte regeringen med
            den handlingskraft man kan vänta sig.
          </note>
          <note>
            Nu skall AMU bolagiseras. Som vanligt tillsätter väl regeringen
            mer eller mindre misslyckade politiker i ledarställningar. Det
            har ju hänt förr.
          </note>
          <note>
            Politiker först -- kompetens sedan.
          </note>
          <note>
            Vår motion om att åtgärda AMI avslogs i vanlig ordning -- trots
            att inte ett enda sakskäl kunde föreläggas oss för dess fortsatta
            existens. Finns inget ämbetsmannaansvar? Regeringen kör huvudet
            i sanden.
          </note>
          <note>
            Arbetsmarknadsverkets svindlande affärer blir förmodligen pressens
            nästa stora scoop, när hela denna koloss på lerfötter kritiskt
            granskas. Varför är pressen kompetentare än ansvariga politiker?
          </note>
          <note>
            En av de åtgärder vi inom Ny demokrati föreslagit är följande:
            I december röstade ni alla i denna kammare bort ett förslag om
            att renovera vattenoch avloppssystemen i Sverige. Förslaget var
            förfärligt. Det kom ju från Ny demokrati. ''Tryck ner det!'' Vad
            var det för något ni tryckte ner? Jo,
          </note>
          <note>
            3O OOO jobb ute i verkligheten! I stället måste
          </note>
          <note>
            3O OOO personer få arbetslöshetsunderstöd, och de kostar därmed
            lika mycket för samhället, som om de hade arbetat! Det är sådant
            sanslöst politiskt agerande som måste ta slut.
          </note>
          <note>
            Kommuner runt om i landet håller nu på att planera projekt inom
            ramen för arbetslivsutveckling.
          </note>
          <note>
            Kommunansvariga förväntar sig att få ALU-
          </note>
          <note>
            pengar. Ingen har tydligen talat om, att det inte finns några
            ALU-pengar. ALU-pengar är inget annat än A-kasseersättning.
          </note>
          <note>
            Arbetsmarknadsfonden som betalar ut A-kassa och
          </note>
          <note>
            KAS m.m. kommer per den 3O juni 1993 att ha ett underskott på
            13,1 miljarder kronor plus räntekostnader. En rörlig kredit om
            1O miljarder beslutades våren 1992 och togs i anspråk i slutet
            av oktober 1992. Dessa pengar är slut i början av mars
          </note>
          <note>
            1993.
          </note>
          <note>
            Nu föreslås i tilläggsbudgeten att man skall höja den rörliga
            krediten till 15 miljarder. Problemet är, att det inte heller
            kommer att räcka utan måste höjas. Nettoutgiften varje månad är
            1,5 miljarder.
          </note>
          <note>
            Om arbetslösheten fortsätter med nuvarande omfattning kommer
            fonden 1995 att ha ett underskott på sanslösa 12O miljarder. Detta
            redovisas inte i budgeten utan står som kredit hos riksgälden!
          </note>
          <note>
            Vi har nu kommit till vägs ände! Vi kan inte fortsätta att låna
            till arbetslöshetsunderstöd. Vi måste låna till projekt. Det inser
            hela svenska folket.
          </note>
          <note>
            Avståndet mellan politiker och väljare har aldrig varit större
            än det är i dag.
          </note>
          <note>
            Vi i Ny demokrati kommer tyvärr återigen att få rätt. Hela den
            svenska arbetsmarknadspolitiken kännetecknas av oansvariga politikers
            lek med skattebetalarnas pengar.
          </note>
          <note>
            Ny demokrati har under ett års tid exponerat problemen, föreslagit
            åtgärder för att sätta landet på fötter och rädda Sverige och
            svenskarnas ekonomi. Det enda den sittande regeringen gjort är
            att köra huvudet allt djupare i sanden.
          </note>
          <note type="speaker">
            Anf. 24 HANS ANDERSSON (v):
          </note>
          <note>
            Herr talman! Det är något mardrömslikt över dessa debatter. Det
            här är den tredje debatten i detta ämne på några månader -- oktober,
            december, februari. Det är bara det att allt har blivit värre.
            De hemska siffrorna från oktober är nu ännu värre.
          </note>
          <note>
            Ingela Thalén nämnde några siffror. Det är också mardrömslikt
            att höra företrädare för regeringen säga att arbetslinjen ligger
            fast. Allt fler blir arbetslösa, allt fler ungdomar står utan
            jobb och antalet långtidsarbetslösa ökar.
          </note>
          <note>
            Det här är genomsnittssiffror. I skogslänen -- jag kommer från
            Kopparbergs län -- är det hela mycket värre. Och det ser ut att
            bli värre 1993.
          </note>
          <note>
            Det är mardrömslikt också därför att kammaren den 16 december
            avslog våra förslag om att öka arbetsmarknadspolitiska insatser
            med 3 miljarder.
          </note>
          <note>
            Några dagar efteråt sade AMS styrelse att det krävdes minst 2
            1/2 miljarder för att över huvud taget upprätthålla arbetsmarknadsutbildning
            och sätta ungdomar i praktik. Regeringen tog i början på året
            beslut om 2 miljarder. Det är något orealistiskt över många diskussioner.
          </note>
          <note>
            Mardrömslikt är det också att läsa pressmeddelandet från
          </note>
          <note>
            Arbetsmarknadsdepartementet i samband med att budgeten lades.
            -- Arbetslinjen ligger fast. Hur är det möjligt att säga det i
            nuvarande situation? --
          </note>
          <note>
            Hela Sverige skall leva. Hur är det möjligt att säga i nuvarande
            situation? Det som är typiskt är ju att stora delar av Sverige
            inte orkar leva och drabbas av avflyttning och oerhört hög arbetslöshet
            och social utslagning. -- Arbetslivets förnyelse drivs vidare.
            Hur är det möjligt att säga det när man ligger så lågt när det
            gäller småföretagarprogram och underleverantörsprogram, när många
            av
          </note>
          <note>
            NUTEK:s insatser inte har fått sin finansiering, när det inte
            finns någon kompetensutveckling i arbetslivet som kompetensutredningen
            föreslog, och när anslagen för regionalpolitiken ligger still?
          </note>
          <note>
            Jag tycker faktiskt att det är cyniskt. I
          </note>
          <note>
            Arbetsmarknadsdepartementets pressmeddelande säger man också:
            För att få bukt med det snabbt växande underskottet i finansieringssystemen
            för de kontanta understöden -- alltså arbetsmarknadsfonden --
          </note>
          <note>
            föreslås försämringarna som drabbar de arbetslösa med hjälp av
            arbetslöshetsförsäkringen, KAS och annat. Det är ju en bluff och
            det är en cynism utan like för den som känner till finansieringssvårigheterna
            för dessa fonder. Det handlar om att sätta Sverige i arbete, det
            handlar om att investera, det handlar om att öka löneunderlaget
            för dessa avgifter.
          </note>
          <note>
            Det är precis det som har varit Vänsterpartiets politik utan
            att vi har höjt budgetunderskottet i förhållande till regeringens
            politik. Det handlar om stora investeringar i infrastruktur: vägar,
            järnvägar, underhåll av vägar, energisystem, telekommunikation.
            Det handlar om ROT-
          </note>
          <note>
            program för bostäder men också för kommunala fastigheter såsom
            skolor, vårdhem m.m. Det handlar om offentlig upphandling. Vi
            hade ett sådant fall i oktober när vi diskuterade snabbtågen.
          </note>
          <note>
            Det går att göra på många andra håll där affärsverken tilldelas
            medel för att stå för räntekostnader och tidigareläggning av investeringar.
            Det är det bästa sättet att bibehålla vettiga arbeten. Man kan
            förstärka exportkreditstödet och ha en vettig näringspolitik som
            kan ge ett stöd, inte minst åt småföretagen, för att höja deras
            tekniknivå och ge dem kompetenskraft och konkurrenskraft för att
            klara den ökade internationaliseringen.
          </note>
          <note>
            Kompetensutveckling är helt nödvändig om man skall komma till
            rätta med konkurrenskraften och om man skall komma till rätta
            med en förnyad arbetsorganisation och höja tekniknivån i företagen.
            Utbildning på alla nivåer, arbetsmarknadsutbildning, Komvux, gymnasium,
            högskola, folkhögskola osv., är viktig.
          </note>
          <note>
            Vad skall hända inom den kommunala sektorn? Vi har föreslagit
            att man skall inrätta en kommunakut så att man kan styra pengar
            dit där de allra mest behövs, dels för att upprätthålla välfärden
            dels för att upprätthålla sysselsättningsbasen, inte minst för
            kvinnorna.
          </note>
          <note>
            Herr talman! Några frågor är kanske viktigare än andra. Ungdomssatsning
            krävs. Vi har föreslagit 2
          </note>
          <note>
            miljarder kronor utöver regeringens anslag att direkt riktas
            mot att hjälpa ungdomar till arbete i olika former. Det gäller
            inte bara ungdomspraktiken, utan man kan tänka sig andra lösningar.
            Det är oansvarigt av politiker och makthavare att ställa ungdomar
            utanför samhällslivet och arbetslivet och låta dem gå från skolan
            rakt ut i arbetslösheten. Vad förväntar man sig av dessa ungdomar
            framöver?
          </note>
          <note>
            Vi har satsat på lönebidrag. Vi har försökt att i vårt budgetförslag
            ge utrymme för arbetshandikappade med funktionshinder. Det är
            oerhört viktigt, om än svårt i lågkonjunkturer. Det måste därför
            till anslag. Vi har följt AMS propå i det fallet.
          </note>
          <note>
            Regionala projekt -- att utvidga de decentraliserade sysselsättningsprojekten
            i länsstyrelsernas regi --
          </note>
          <note>
            tror vi är oerhört viktiga för att få ett kraftfullt nätverk
            för att stärka småföretag, folkrörelser och inte minst kvinnorna.
            När det gäller kvinnorna kommer vi in på den stora frågan som
            handlar om den kommunala sektorn. Om man inte kan upprätthålla
            den kommunala sektorn är det väck med både välfärd och kvinnors
            sysselsättning. Det är en första rangens uppgift.
          </note>
          <note>
            När man talar om kvinnor talar man också om arbetstidens användning
            och användning av tid för arbete. sextimmarsdagen är en viktig
            fråga som inte får glömmas bort i år. Man har bagatelliserat frågan
            när vi gång på gång har tagit upp den här i kammaren.
          </note>
          <note>
            Arbetslösheten är ett gissel. Arbetslösheten kan aldrig accepteras.
            Det finns en vrede i landet, och den vreden är berättigad. Jag
            och Vänsterpartiet upplever att regeringespartierna icke tar anvar.
            Det är bara en läpparnas bekännelse till arbetslinjen.
          </note>
          <note>
            Anf. 25 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Efter att ha hört Ingela Thalén skall jag börja
            litet annorlunda än jag hade tänkt. Jag vill ställa ett antal
            frågor till Ingela Thalén: Vet Ingela
          </note>
          <note>
            Thalén vilka som regerade under 1980-talets inflationsoch spekulationsekonomi?
            Vet Ingela
          </note>
          <note>
            Thalén vilka som regerade när Sverige prissatte sig ur världsmarknaden
            med noll i produktivitetstillväxt och tvåsiffriga löneökningstal?
            Vet Ingela Thalén vilka som regerade när fastighetsspekulationerna
            slog alla rekord och vilka som regerade när byggbranschen
          </note>
          <note>
            1989 köpte över folk från exportindustrin för att bygga kontor,
            hotell och massor av lägenheter som nu står tomma? Vet Ingela
            Thalén vilka som då satt i regeringen? Vet Ingela Thalén när förlustaffärerna
            i Nordbanken uppstod? Det rör sig om i runda tal
          </note>
          <note>
            60 miljarder som denna regering nu får gå in och täcka på olika
            sätt. Hittar Ingela Thalén en enda affär bakom de förlusterna
            som har skett efter regeringsskiftet? Vet Ingela Thalén vem som
            politiskt höll i Nordbanken? Jag skulle kunna fortsätta med sådana
            här frågor hur länge som helst, men jag vill avsluta med att säga
            att den internationella lågkonjunkturen är tung att bära, men
            arvet efter 1980-talet och socialdemokratins regeringstid är tyngre
            att bära. Nu skyller jag inte detta bara på socialdemokratin,
            utan det var en mängd aktörer. Men det var faktiskt
          </note>
          <note>
            Socialdemokraterna som regerade, och vi får ta hand om notan
            från den tiden och den är tung att bära.
          </note>
          <note>
            Slutsatsen av det här är att dagens arbetslöshet inte är hastigt
            påkommen. Därför är den inte heller snabbt avklarad. Jag vill
            med det här säga att jag tycker att det största oppositionspartiet
            har stor anledning att försöka hjälpa till på ett sakligt sätt
            med tanke på hur bekymren har uppkommit. Ingen av oss kan göra
            något åt eller rår för den internationella lågkonjunkturen, men
            1980-talet var inte bra.
          </note>
          <note>
            För att tala om något positivt sker nu en snabb produktivitetsförbättring.
            Det är nödvändigt för att det skall gå bra framöver, för att vi
            skall få behålla jobben i Sverige. Det är också en kraftigt minskad
            frånvaro på arbetsplatserna. Närvaron är väsentligt bättre. Det
            är också bra när vi skall börja producera för fullt framöver.
          </note>
          <note>
            Spekulationsekonomin får nu vika för arbete och sparande som
            sätts i centrum. Det är bara så som vi bygger ett bättre samhälle
            framöver. Man ser också spirande ljuspunkter i konjunkturen, men
            där bör vi fortsätta att vara litet osäkra. Man ser ju att de
            signaler som kommer trots allt är olika.
          </note>
          <note>
            Vändpunkten, som var så omtalad i den förra valrörelsen, visade
            sig vara loket i tunneln och inte en vändpunkt.
          </note>
          <note>
            Vi har fått ett klart förbättrat kostnadsläge för exportindustrin
            genom produktivitetsförbättringar och genom den nya kronkursen.
          </note>
          <note>
            På hemmaplan, utan internationell draghjälp, börjar det nu att
            röra på sig. Vi har också fått en rimligare realränta. Här måste
            det vårdas på ett sådant sätt att räntan blir lägre framöver.
          </note>
          <note>
            Det är också min förhoppning att vi får mycket ansvarsfulla avtal
            för 1993 och 1994. En sådan signal i hygglig tid skulle betyda
            2--3 % mindre arbetslöshet. Det här är den viktigaste enskilda
            frågan när det gäller att få fram ordinarie jobb i vårt land.
          </note>
          <note>
            Sedan något om Socialdemokraternas partimotion.
          </note>
          <note>
            Denna är analyserad inom departementet av mina tjänstemän. För
            netto 1,6 miljarder kronor håller
          </note>
          <note>
            Socialdemokraterna, säger de, 190 000 personer i jobb eller utbildning
            under nästa budgetår. Det innebär ungefär 8 000 kronor per jobb.
          </note>
          <note>
            Men vore det så enkelt skulle arbetslösheten inte vara något
            problem i vårt land och inte heller i något annat land.
          </note>
          <note>
            Man kan också räkna på ett annat sätt, som vi gjorde i höstens
            gemensamma paket -- höstens överenskommelse. Räknat på det sättet
            blir sysselsättningseffekten överskattad med ca 70 %
          </note>
          <note>
            och kostnaderna starkt underskattade. Dessutom har man inte räknat
            med den situation som kommunerna råkar i när de går in och täcker.
            Och då kan det gälla ganska stora saker. Det råder inget tvivel
            om att kommunerna får nya svårigheter.
          </note>
          <note>
            Ingela Thalén talade här i talarstolen om vissa åtstramningar.
            Men då vill jag påminna om att den verkligt stora åtstramningen
            kom i samband med höstens överenskommelse mellan
          </note>
          <note>
            Socialdemokraterna och regeringen. Då var det fråga om mycket
            stora åtstramningar.
          </note>
          <note>
            Socialdemokraterna säger: Vi tänker spara en massa miljarder
            framöver, men vi talar inte om var.
          </note>
          <note>
            Jag har som riksdagsledamot suttit med i denna kammare i 15 år
            och har hört Socialdemokraterna gissla dåtida vpk och Miljöpartiet.
            Det sades då att dessa inte hade en riktigt ansvarsfull finansiering.
          </note>
          <note>
            Men de här partierna uppträdde under den aktuella tiden aldrig
            på det sättet att man sade: Vi sparar 11
          </note>
          <note>
            miljarder, men var talar vi inte om.
          </note>
          <note>
            Det här är alldeles fantastiskt. Socialdemokraterna måste konkretisera
            nämnda besparingar för att det de säger skall kunna omsättas i
            praktisk handling.
          </note>
          <note>
            Det här är något nytt. Jag trodde aldrig att ett så stort parti
            som Socialdemokraterna skulle lägga fram en statsbudget med sådant
            innehåll. Även om tonen är si eller så emellanåt är jag övertygad
            om att alla partier i denna kammare så snart som möjligt vill
            ha en återgång till en fullgod ordinarie arbetsmarknad. Under
            tiden fram till dess vill man hålla i gång så ordentligt som det
            går.
          </note>
          <note>
            Under den korta tid som jag haft ansvaret för
          </note>
          <note>
            Arbetsmarknadsdepartementet har åtgärdernas omfång vuxit väldigt
            snabbt. Jag räknar med att vi framåt våren har ca 6 % av arbetskraften
            i olika åtgärder. Det kan jämföras med vad Göte
          </note>
          <note>
            Bernhardsson sade i samband med regeringsskiftet.
          </note>
          <note>
            3 % var vad han ansåg lämpligt för
          </note>
          <note>
            Arbetsmarknadsverket att bära.
          </note>
          <note>
            Sedan högkonjunkturen har de ekonomiska resurserna till arbetsmarknadspolitiken
            fyrdubblats, och antalet människor som berörs av åtgärder har
            femdubblats. Detta är det korta perspektivet.
          </note>
          <note>
            I det långa perspektivet måste vi komma tillbaka till en situation
            med ordinarie jobb. Då är småföretagsamheten, nya entreprenörer,
            A och O.
          </note>
          <note>
            Det är där som det måste växa. Därför vill jag säga att det på
            alla politikområden finns en enda fråga som måste ställas vid
            bedömningen av olika förslag:
          </note>
          <note>
            Hur slår detta mot våra små företag, mot deras framtidstro och
            deras möjligheter att börja anställa och att växa? Det är egentligen
            den avgörande och viktiga frågan när det gäller att få en vändning.
          </note>
          <note>
            Det finns ett område -- jag skall helt kort beröra det -- där
            en diskussion bör komma i gång. Det handlar om frågan: Vad mera
            kan göras inom det ordinarie utbildningsväsendet? I det avseendet
            hoppas jag på ett bra utbyte. Över huvud taget hoppas jag att
            vi konstruktivt och i gott samförstånd kan diskutera -- det gäller
            då arbetsmarknadens parter och även mellan samtliga politiska
            partier.
          </note>
          <note type="speaker">
            Anf. 26 INGELA THALÉN (s) replik:
          </note>
          <note>
            Herr talman! Jag ställde tre mycket konkreta frågor till Börje
            Hörnlund:
          </note>
          <note>
            Är Börje Hörnlund beredd att acceptera att nu öka och snabba
            på insatserna för att bekämpa arbetslösheten?
          </note>
          <note>
            Är Börje Hörnlund beredd att tala om att det krävs ytterligare
            aktiva insatser för att pressa ner arbetslösheten?
          </note>
          <note>
            Är Börje Hörnlund beredd att, i stället för att låna till kontantstöd,
            låna till investeringar?
          </note>
          <note>
            Börje Hörnlund undvek mycket nogsamt mina frågor.
          </note>
          <note>
            Jag skall så ta upp ett par av de saker som Börje
          </note>
          <note>
            Hörnlund berörde. Han säger: Socialdemokraterna vill inte redovisa
            sina besparingar utan mörkar på den punkten.
          </note>
          <note>
            Ja, Börje Hörnlund, det är inte så lätt att redovisa politik
            inför den borgerliga propositionen när det gäller arbetsmarknadspolitiken.
            På var och varannan sida skriver nämligen Börje Hörnlund själv
            att han har för avsikt att återkomma i kompletteringspropositionen.
            Detta har vållat inte minst arbetsmarknadsutskottet utomordentligt
            stora bekymmer. Vi har ju nu bestämt oss för att ge behandlingen
            av just de här frågorna förtur.
          </note>
          <note>
            Det handlar alltså kanske om att på ömse håll komma med en redovisning.
            Vi har sagt att vi är beredda att diskutera besparingar för att
            finansiera de insatser som vi gör. Men, Börje Hörnlund, vi måste
            veta vilka insatser regeringen är beredd att göra.
          </note>
          <note>
            Är Börje Hörnlund beredd att svara ja på mina frågor, kan jag
            säga: Välkommen i gänget, Börje
          </note>
          <note>
            Hörnlund! I denna riksdag finns det nämligen ett stort antal
            ledamöter som är beredda att öka insatserna för att pressa ner
            arbetslösheten. På den punkten bör vi kunna ta itu med frågan
            omedelbart.
          </note>
          <note>
            Vidare säger Börje Hörnlund att våra beräkningar inte är riktigt
            hållbara. Men om man, som Börje
          </note>
          <note>
            Hörnlund och regeringen gör, kommer med ett förslag om en ytterligare
            ökad upplåning -- Laila
          </note>
          <note>
            Strid-Jansson sade tidigare här att den upplåning som föreslås
            i tilläggsbudgeten inte räcker till, därför att pengarna tar slut
            redan i mars, och att man måste öka på ytterligare under våren
            -- måste jag fråga: Vilken väg väljer regeringen? Väljer regeringen
            att öka upplåningen för att betala kontant arbetsmarknadsstöd,
            eller väljer regeringen att nu slå in på en väg som innebär investeringar
            i fråga om utbildning, infrastruktur, reparation, ombyggnad och
            tillbyggnad? Det är det vägvalet som måste göras, och det skall
            vi göra nu!
          </note>
          <note>
            Anf. 27 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag ser väldigt gärna att fler vägar byggs, och
            jag ser väldigt gärna att det investeras för framtiden. Men arbetslöshetsproblemet
            löses inte med de storprojekt som Socialdemokraterna räknar upp.
            Det är saker som man för framtiden genomgående bedömer vara infrastrukturfrågor.
          </note>
          <note>
            Vi kan inte genom kringvägar som går runt
          </note>
          <note>
            Stockholm, genom tunnlar osv. sysselsätta någon större andel
            av arbetskraften.
          </note>
          <note>
            Dessutom finns beträffande de här projekten tendensen att de
            inte kommer i gång den 1 juli, något som Socialdemokraterna tydligen
            räknar med.
          </note>
          <note>
            Däremot finns det massor av befintliga vägar som behöver rätas,
            stärkas, förbättras, och där ekonomin är god. Dagsverket för dessa
            vägar kostar bara trejedelen av vad storobjekten kostar, därför
            att maskininsatserna inte är riktigt lika våldsamma. Även här
            behövs en mer nyanserad diskussion, än den som redovisas i den
            socialdemokratiska motionen.
          </note>
          <note>
            Så går jag över till Arbetsmarknadsfonden. Ingen är gladare än
            jag den dag den går med plus minus noll. Socialdemokratin lade
            fram ett förslag när det gäller Arbetsmarknadsfonden, vilket innebar
            att de pengar som fanns skulle ges bort till fackliga organisationer,
            och vid brist på kapitaltillgångar skulle i runda tal en öppen
            arbetslöshet på 2
          </note>
          <note>
            tålas. Det är grundfelet med fonden.
          </note>
          <note>
            Socialdemokraterna har dessutom finansierat utbildningsbidragen
            och utbildningsvikariaten med medel från fonden. Tillsammans,
            har vi finansierat den nya arbetslivsutvecklingen med medel från
            fonden.
          </note>
          <note>
            Det här innebär att debatten måste bli bred.
          </note>
          <note>
            Egeninsatser, försäkringen, står nästa år för ungefär 3 % av
            utgifterna, medan arbetsgivarnas andel räcker till 27 % av utgifterna.
            Vi måste faktiskt lösa det här problemet i god tid, så att utgifterna
            inte växer till de otäcka summor som
          </note>
          <note>
            Laila Strid-Jansson var inne på.
          </note>
          <note>
            Socialdemokraterna har lagt fram olika förslag, som kostar pengar,
            att ställa mot regeringens förslag. Våra förslag har ingenting
            att göra med att
          </note>
          <note>
            Socialdemokraterna inte redovisar sina besparingar.
          </note>
          <note>
            De är helt fristående i budgetarbetet.
          </note>
          <note>
            Socialdemokratin har tagit upp ett plus till ett värde av 11
            miljarder kronor, som skall sparas, men har inte talat om vad
            det är för pengar. Skyll inte på att någon i regeringen har gjort
            något som gör att
          </note>
          <note>
            Socialdemokraterna inte kan precisera sina besparingar!
          </note>
          <note type="speaker">
            Anf. 28 INGELA THALÉN (s) replik:
          </note>
          <note>
            Herr talman! På en punkt håller jag med Börje
          </note>
          <note>
            Hörnlund. Det finns ingen som helst anledning att skylla den
            här regeringen för att vilja göra något. Vi kan vara helt överens
            om det.
          </note>
          <note>
            Vill Börje Hörnlund påstå att finansieringsformen för Arbetsmarknadsfonden
            är det grundläggande problemet? Vill Börje Hörnlund påstå att
            det grundläggande problemet ligger i balansen mellan arbetsmarknadsavgift
            och egenavgift?
          </note>
          <note>
            Jag hävdar att det grundläggande felet är att vi har en arbetslöshet
            som är över 7 % och att vi har människor i s.k. åtgärder som är
            över 4 %. Vi har alltså 12,5 % människor utanför den ordinarie
            arbetsmarknaden. Detta är grundproblemet, och det har vi Socialdemokrater
            och även talare från andra partier i denna riksdag sagt att vi
            vill komma åt.
          </note>
          <note>
            Börje Hörnlund, tänker regeringen växla väg från att låna pengar
            till kontantstöd och i stället investera dem i olika åtgärder.
            Det handar då inte om storprojektvägar, Börje Hörnlund. Försök
            inte att smita undan den konkreta frågeställningen. Det finns
            en lång rad redovisade förslag inom en mängd samhällsområden,
            från utbildning på högskola och
          </note>
          <note>
            Komvux till gymnasieskola från reparation och ombyggnad när det
            gäller små och medelstora projekt -- där en del kan vara ganska
            små och som kan sättas i gång i övermorgon -- till stora, medelstora
            och ganska små vägprojekt. Fältet är öppet, men det gäller att
            välja väg. Och vi socialdemokrater menar att det nu handlar om
            att välja att i stället för att låna till kontantstöd använda
            resurserna till olika former av investeringar.
          </note>
          <note>
            Herr talman, avslutningsvis vill jag även säga något om det som
            Börje Hörnlund inledde med, nämligen
          </note>
          <note>
            80-talet.
          </note>
          <note>
            Till skillnad, Börje Hörnlund, från den här regeringen, hade
            Socialdemokraterna inte en opposition som man kunde förhandla
            med.
          </note>
          <note>
            Dessutom är det så att Socialdemokraterna, trots detta, kunde
            vända inflationen, från ett höginflationssamhälle till ett låginflationssamhälle.
          </note>
          <note>
            Vi kunde vända utvecklingen på arbetsmarknaden så, att den bidrog
            till ett avtal som var bättre anpassat till situationen än tidigare.
          </note>
          <note>
            Socialdemokraterna kunde även, efter att ha tagit över denna
            jättelika ryggsäck, som innehöll hög arbetslöshet och i övrigt
            urusel ekonomi, från den dåvarande borgerliga regeringen 1982,
            vända situationen. Den nuvarande borgerliga regeringen hade helt
            andra förutsättningar när den tog vid, vilka man snabbt spolierade.
          </note>
          <note>
            Anf. 29 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ingela Thalén påstår att 80-talet var ett låginflationsårtionde.
            Det var precis tvärtom. Läs tidigare analyser! Ta del av Feldts
            artiklar!
          </note>
          <note>
            Ingela Thalén nämner antalet 190 000 ytterligare människor i
            sysselsättning. Om vi finansierar på samma sätt som Socialdemokraterna
            och regeringen gjorde under hösten, då sjunker antalet människor
            i arbete ihop med 70 %. Lägg därtill det faktum att Socialdemokraterna
            inte visar var de skall ta de besparingar som skall finansiera
            de åtgärder som de föreslår. I stället har man en hemlig låda.
            Det är inte rätt utgångspunkt för en diskussion.
          </note>
          <note>
            Sedan, Ingela Thalén, kan vi göra om höstens övningar så till
            vida att vi sätter oss ned och diskuterar vad saker och ting kostar,
            vad vi får ut därav, och vad som just nu är lämpligt att satsa
            på.
          </note>
          <note>
            Då kommer ett visst förtroende att skapas.
          </note>
          <note>
            Socialdemokraternas budgetalternativ saknar tyvärr det förtroende
            som man väldigt gärna vill ha när det gäller förslag som skall
            leda till riksdagsbeslut.
          </note>
          <note>
            Mycket starkt vill jag betona att allt måste göras för att få
            tillbaka de ordinarie jobben. Under tiden skall allt också göras
            för att så många som möjligt hålls i gång i arbete med hjälp av
            olika åtgärder, exempelvis utbildning, praktik, arbetslivsutveckling,
            beredskapsarbeten och andra åtgärder, som vi jobbar med.
          </note>
          <note>
            Jag vill i det här sammanhanget påpeka: att på drygt ett år arbeta
            upp en volym från tre procentenheter av arbetskraft i åtgärder
            till sex procentenheter -- som torde nås inom kort -- är en ganska
            stor sak. Det är kanske inte önskvärt att den här åtgärdsvolymen
            går mycket högre, utan att ordinarie utbildningsväsende och vägbyggen
            utnyttjas i större utsträckning.
          </note>
          <note>
            Förste vice talmannen anmälde att Ingela Thalén anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 30 HANS ANDERSSON (v) replik:
          </note>
          <note>
            Herr talman! Jag instämmer i synpunkterna som gäller 80-talet.
            Jag tänker inte inveckla mig i någon diskussion, men det var en
            spekulationsekonomi som ledde till ökade sociala klyftor, som
            vi i
          </note>
          <note>
            Vänsterpartiet med all kraft ständigt motarbetade.
          </note>
          <note>
            Nu försöker vi i någon mån, när viktiga offentliga utgifter behöver
            finansieras, ta tillbaka något av det som felallokerades när det
            gäller de ekonomiska resurserna. Det brukar bli ett väldigt liv
            när vi föreslår skattehöjningar för dem som verkligen har något
            att beskatta.
          </note>
          <note>
            Visst är det sant att vi har en internationell lågkonjunktur,
            men den kris som vi i Sverige har är till mycket stor del hemmatillverkad.
            Den handlar i hög grad om brist på efterfrågan och den offentliga
            sektorns minskade volym.
          </note>
          <note>
            Börje Hörnlund har rätt i att den stora åtstramningen som gjordes
            av regeringen och
          </note>
          <note>
            Socialdemokratin gemensamt i och med höstens krispaket, för att
            försvara den kronkurs som därefter blåste all världens väg när
            man tvingades låta kronan flyta fritt, åstadkom den devalvering
            som Börje Hörnlund nu tar äran av genom att säga att exportindustrins
            konkurrenskraft har förbättrats.
          </note>
          <note>
            Viktigare är kanske det här med att alla vill. Det har funnits
            ett visst samförstånd, åtminstone i denna kammare. Det har visats
            ganska mycket god vilja. Man har hoppats på att regeringen verkligen
            vill. LO kallade sitt sysselsättningsprogram: Om bara viljan fanns.
            Men man har väl tvingats inse att viljan verkligen inte finns.
          </note>
          <note>
            Jag vill därför ställa några frågor. Varför har ROT-
          </note>
          <note>
            programmen inte kommit i gång? Gång på gång har
          </note>
          <note>
            Vänsterpartiet, Socialdemokratin och andra föreslagit det.
          </note>
          <note>
            Varför har inte system för kompetensutveckling i arbetslivet
            kommit i gång? En serie förslag från
          </note>
          <note>
            Kompetensutredningen har nu legat still över ett år.
          </note>
          <note>
            Det allra bästa är att behålla folk i produktionssystemet på
            arbetsplatserna, för att inte tappa kompetens.
          </note>
          <note>
            Varför har man inte nu lagt fram ett förslag om industribeställningar,
            dvs. att AMS kan få disponera ett belopp för tidigareläggning
            av affärsverkens industribeställningar? Det skulle göra stor nytta
            för att ha kvar den industrikapacitet vi har. Och varför lyssnar
            inte regeringen på kravet om ett förslag om arbetstidsförkortning,
            som är nödvändig?
          </note>
          <note>
            Anf. 31 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det vore önskvärt med en högre efterfrågan. 200
            miljarder kronor i budgetunderskott, som man lånar till och betalar
            ut, är en avsevärd summa. Det är en svår balansgång när det gäller
            att ha en hög ränta eller en låg ränta framöver. Ingenting är
            viktigare för att skapa framtidstro, såväl från den enskildes
            som från företagens synpunkt, än att vi kan arbeta med en framtida
            låg ränta.
          </note>
          <note>
            Vi kommer att diskutera Arbetsmarknadsfonden under våren, och
            alla måste förstå vad det är fråga om. Om arbetslösheten blir
            den beräknade, innebär det att man ur fonden tar en summa som
            är så stor att 10 000--12 000 kan plockas in i arbete för att
            få det att gå jämnt ut. Nu gör man inte det, då dagens låga efterfrågan
            inte tål så stor inplockning.
          </note>
          <note>
            Problemen är sådana att det inte hjälper med slagordslösningar,
            utan det är ett segt och tungt arbete att få tillbaka en fullgod
            ordinarie arbetsmarknad. Vad man än gör, kom inte med förslag
            som förstör den spirande framtidstron, som börjar komma hos de
            små och medelstora företagen! Då klarar vi inte återgången till
            en fullgod ordinarie arbetsmarknad.
          </note>
          <note type="speaker">
            Anf. 32 HANS ANDERSSON (v) replik:
          </note>
          <note>
            Herr talman! Det var verkligen inte mycket till svar.
          </note>
          <note>
            När det gäller efterfrågan och de förslag som vi har framställt,
            där vi säger nej till att dra in på transfereringssystemets pengar
            till de arbetslösa, innebär detta att man direkt spär på köpkraften.
          </note>
          <note>
            När vi drar in skattepengar till staten från dem som har mycket
            höga inkomster, är det bara det privata sparandet som minskar.
            Det är alltså ett direkt förslag, med avsikten att vara expansivt
            i ekonomin.
          </note>
          <note>
            Arbetsmarknadsfonden lider av ett utomordentligt svårt problem,
            som Ingela Thalén sade tidigare. Det är inte bara en teknisk fråga
            om procentsatser och hur man får avgifter för att få det att gå
            runt, utan det handlar om att människor inte skall vara arbetslösa
            och vara beroende av bidrag. Det handlar om att öka lönesumman,
            så att inströmningen blir större, med befintliga procentsatser.
            Det är inga slagord, när hela politiken går ut på att med hjälp
            av produktiva projekt -- infrastruktur, industristöd, ROT-
          </note>
          <note>
            program, utbildning m.m. som vi har föreslagit -- få in människor
            i aktiva insatser så att de inte är direkt beroende av Arbetsmarknadsfondens
            resurser.
          </note>
          <note>
            Det som arbetsmarknadsministern sade sist, dvs.
          </note>
          <note>
            att man inte skulle förstöra framtidstron hos näringslivet, kan
            jag över huvud taget inte förstå.
          </note>
          <note>
            Det riktas till en företrädare för ett parti som i sina motioner
            enbart lägger fram förslag för att sätta folk i verksamhet, i
            aktivitet, i utbildning, för att höja kompetensen och för att
            ge en ökad efterfrågan, inte minst på de små företagens produkter.
          </note>
          <note>
            Då vill jag säga att jag har varit runt på många håll, och jag
            har inte bara pratat med människor i fackföreningsrörelsen utan
            med många småföretagare, och jag har märkt mycken klagan på bristen
            på sammanhållen politik och program för att höja nivån teknologiskt
            och utbildningsmässigt.
          </note>
          <note>
            Vad hände med underleverantörsprogrammet, som var så viktigt
            för alla de företag som är beroende av de stora bjässarna? Bjässarna
            klarar sig nog, men hur går det med de små företagen?
          </note>
          <note>
            Återigen: När kommer initiativ på ROT-området?
          </note>
          <note>
            När kommer initiativ när det gäller kompetensutveckling i arbetslivet?
            När kommer ytterligare initiativ när det gäller tidigareläggning
            av industriinvesteringar? Det är ju det som det handlar om.
          </note>
          <note type="speaker">
            Anf. 33 ANDERS G HÖGMARK (m):
          </note>
          <note>
            Herr talman! Det fanns en tid i det här samhället då man sjöng
            nolltillväxtens välsignelse och lov. Även i den här kammaren fanns
            det en och annan som prisade det evangeliet -- uppfattade det
            som ett evangelium. Tack och lov var majoriteten något kallsinnig
            till detta.
          </note>
          <note>
            Socialdemokraterna tillhörde inte den gruppen --
          </note>
          <note>
            det länder dem till heder. Men mot den bakgrunden är det ganska
            anmärkningsvärt att se vilket misslyckande när det gäller att
            få tillväxt som de kunde redovisa under 80-talet. Man hade uppenbarligen
            syftet att ha en god tillväxt, men jämfört med OECD- och EG-staterna
            uppvisade
          </note>
          <note>
            Sverige en tillväxt som var ungefär hälften så stor.
          </note>
          <note>
            Hade Sverige haft samma tillväxt som OECD och
          </note>
          <note>
            EG, hade vi haft 100--150 miljarder kronor större bruttonationalprodukt
            i dag. Det hade varit skönt, herr talman, att ha de pengarna att
            arbeta med.
          </note>
          <note>
            Det är mot den bakgrunden som man kan avfärda resonemanget om
            den s.k. nolltillväxten. Den är någonting som bör förpassas dit
            där den hör hemma. Den skapar inte utveckling, trygghet, välfärd
            och sysselsättning.
          </note>
          <note>
            Därför är det otroligt viktigt -- det inser regeringen -- att
            all politik inriktas på de tillväxtbefrämjande insatserna. Det
            är dags att sätta innovatörer, entreprenörer, industrialister
            och företagare i centrum och låta tillväxten verkligen komma i
            fokus. För det krävs en god livsluft och goda betingelser. Det
            krävs, herr talman, riskkapital för alla dessa grupper, riskkapital
            som på rimliga villkor skall vara tillgängligt för den här verksamheten,
            för att människors initiativ skall kunna blomma ut i arbete, sysselsättning
            och välfärd.
          </note>
          <note>
            Socialdemokraterna döljer på något sätt sin tomhet, bristen på
            en vettig ekonomisk politik, i ett antal förslag i sin arbetsmarknadspolitiska
            motion.
          </note>
          <note>
            Där finns en del förslag som det finns anledning att ta fasta
            på till vidare diskussion, men det finns också en del förslag
            som mycket liknar luftslott och tomma luftberäkningar.
          </note>
          <note>
            För att ytterligare maskera tomheten när det gäller den ekonomiska
            politiken presenterar man ett måhända mer massmedialt jippo; man
            tillskriver samtliga utskott och talar om att tempot nu måste
            öka. Jag kan tänka mig att en och annan kanslichef i utskotten
            tycker att tempot är ganska högt redan nu.
          </note>
          <note>
            Om jag uppfattade Ingela Thalén rätt, sade hon att vi har fattat
            beslut i arbetsmarknadsutskottet om att tidigarelägga behandlingen
            av de här frågorna.
          </note>
          <note>
            Detta är inte sanning. Vi har behandlat skrivelsen, och vi har
            bordlagt den, men samtidigt konstaterar utskottet att vi normalt
            sett brukar få fram ett betänkande när det gäller arbetsmarknadspolitiken
            som bör kunna debatteras här i kammaren i mitten av mars.
          </note>
          <note>
            Det finns anledning, herr talman, när arbetsmarknadspolitiken
            har en sådan omfattning, att titta litet på effektiviteten, den
            inre och den yttre. Jag skall ta ett par exempel på detta.
          </note>
          <note>
            Det finns en kultur inom Arbetsmarknadsverket som präglas av
            att det nog kommer mera pengar sedan, så det är bara att köra
            på -- budgetar är inte så viktiga, utan det kommer alltid mer
            pengar och fyller upp de eventuella underskotten. Jag tror att
            det finns all anledning för oss att nu, när man decentraliserar
            inom Arbetsmarknadsverket -- och det är bra -- försöka förse verket
            med ordentliga planerings-, uppföljnings- och styrsystem. Sådana
            fattas i dag, och de efterfrågas ute på fältet. De är en förutsättning
            för att man skall kunna följa upp, mäta resultat, styra och prioritera.
          </note>
          <note>
            Ett annat område som bör diskuteras mer är den yttre effektiviteten
            av arbetsmarknadspolitiken.
          </note>
          <note>
            Arbetsmarknadspolitiken bör rimligtvis hjälpa till med att omstrukturera
            olika branscher. Jag kan ta ett exempel, nämligen byggbranschen.
          </note>
          <note>
            Det har funnits en överdimensionerad byggbransch. Den är på väg
            att bantas. Frågan är då på vilket sätt arbetsmarknadspolitiken,
            genom exempelvis olika ROT-program, kan bidra till en sund omstrukturering
            och bantning av denna bransch, så att de entreprenörer som finns
            kvar kan få en rimlig säkerhet inför framtiden.
          </note>
          <note>
            Herr talman! I vår iver att hjälpa de människor som i dag är
            utanför byggsektorn -- det är i och för sig en god ambition --
            slår vi undan fötterna på de byggmästare som än så länge är kvar
            på marknaden.
          </note>
          <note>
            Det finns runt omkring i landet otaliga exempel på att man, genom
            att gå in med olika ROT-projekt för att i ett gott uppsåt stödja
            människor som är arbetslösa, försätter företagare, som än så länge
            försöker jobba på hederliga villkor, i en fullständigt omöjlig
            sits. Att hjälpa den ena gruppen leder till att man stjälper den
            andra.
          </note>
          <note>
            En stor del av de resurser som vi i dag satsar på arbetsmarknadspolitiken
            går till utbildning --
          </note>
          <note>
            kompetenshöjning. Det är bra, men omfattningen är nu så stor
            att man kan fråga sig om vi inte bör fundera på att föra över
            någon del av pengarna från arbetsmarknadspolitikens utbildningsinsatser
            till det ordinarie utbildningsväsendet. Det finns anledning att
            fundera närmare över detta i framtiden. Jag tror att arbetsmarknadspolitiska
            utbildningsinsatser har blivit alltför stora.
          </note>
          <note>
            Herr talman! Avslutningsvis vill jag säga att vårt utskott, arbetsmarknadsutskottet,
            normalt har ett högt tempo när det gäller att behandla arbetsmarknadspolitiken.
            Vi kommer alltså att kunna presentera ett betänkande i mitten
            av mars.
          </note>
          <note>
            Det finns intressanta förslag hos oppositionen. Det finns en
            ambition att konstruktivt granska och diskutera detta, i akt och
            mening att lägga fram ett förslag om en bra arbetsmarknadspolitik,
            som får vara en överbryggning under tiden fram till dess att de
            tillväxtskapande åtgärderna har avsatt konkreta resultat.
          </note>
          <note type="speaker">
            Anf. 34 INGELA THALÉN (s) replik:
          </note>
          <note>
            Herr talman! Jag skall ge Anders G Högmark alldeles rätt i frågan
            om tempo och den socialdemokratiska skrivelsen.
          </note>
          <note>
            Nu har ju Socialdemokraterna tagit initiativ i en lång rad av
            utskott i syfte att samordna de olika insatser som krävs för att
            pressa ned arbetslösheten och få upp sysselsättningen.
          </note>
          <note>
            När det gäller arbetsmarknadsutskottet är det kanske inte oviktigt
            att presidiet, som jag kan kalla det, har haft ett visst inflytande
            redan från början på arbetsordningen. Därför är det riktigt, som
          </note>
          <note>
            Anders Högmark säger, att vi för vår del ligger bra till tidsmässigt.
            Men det handlar naturligtvis också om vad det är för sakfrågor
            som kommer att behandlas inom ramen för den här tiden.
          </note>
          <note>
            I den socialdemokratiska motionen pekar vi på att en arbetslöshet
            av den här karaktären måste pressas ned ifrån två håll. På det
            ena hållet handlar det om att få upp utbildningsvolymerna också
            i den reguljära utbildningen. På det andra hållet handlar det
            om att gå in med olika former av aktiva insatser.
          </note>
          <note>
            Vi har pekat på det som i olika sammanhang tidigare har nämnts
            här.
          </note>
          <note>
            Detta är, i akt och mening, att avlasta arbetsmarknadspolitiken
            undan för undan. Jag är nämligen övertygad om att det, om man
            spränger arbetsmarknadspolitiken, inte blir någon god kvalitet
            på det som skall göras.
          </note>
          <note>
            Det är samma myndigheter, arbetsförmedlingar och länsarbetsnämnder,
            som skall syssla med en arbetslöshet på 3 %, som skall handha
            en arbetslöshet på 6 %.
          </note>
          <note>
            Detta är ingen kritik mot personerna. Det handlar om ett system
            som vi inte får spräcka. Det är därför som vi pekar på att vi
            skall använda andra politikområden. Det handlar om att investera
            i framtiden.
          </note>
          <note>
            Vi talar nu om att det finns en öppenhet och en beredskap för
            att göra någonting konkret med den här tidigareläggningen och
            att man skall se till att lasta av arbetsmarknadspolitiken. Då
            vill jag fråga
          </note>
          <note>
            Ander G Högmark om det finns ett intresse hos de borgerliga partierna,
            och hos Moderata samlingspartiet, att föra en seriös diskussion
            om frågan om kontantstödet och det som nu kommer att ske i anslutning
            till tilläggsbudgeten.
          </note>
          <note>
            Jag är oerhört orolig över det som har redovisats i utskottet,
            och delvis nämnts här i kammaren, nämligen att vi står inför en
            mycket kraftigt ökad upplåning för att betala KAS, och att detta
            samtidigt innebär hinder för att låna pengar till investeringar.
          </note>
          <note type="speaker">
            Anf. 35 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Om Ingela Thalén och jag är överens om att utskottet
            normalt sett hanterar arbetsmarknadspolitiken så att det presenterar
            ett betänkande i slutet, eller mitten, av mars, och att det tempot
            kommer att hållas även i år, kan vi ta bort det missförståndet
            att utskottet skulle ha fattat beslut om att med förtur behandla
            betänkande nr
          </note>
          <note>
            11 -- det behandlar vi alltid med förtur.
          </note>
          <note>
            Om vi är överens om detta kan jag, på samma sätt som jag sade
            i mitt inledande anförande, säga att från mitt parti -- och jag
            utgår från att det gäller även de andra regeringspartierna, som
            kan vittna om detta senare -- är vi beredda att granska förslag
            och att såväl föra diskussioner i konstruktiv anda om de förslag
            som kan gagna arbetsmarknadspolitiken som diskutera avvägningar
            mellan arbetsmarknadspolitik och andra politikområden. Jag nämnde
            ett --
          </note>
          <note>
            utbildningens område.
          </note>
          <note>
            Vi är överens om att det gäller att ha hög kvalitet på detta.
            Det bör vara en ledstjärna när vi diskuterar om det skall höra
            till arbetsmarknadspolitiken eller till det ordinarie skolsystemet.
          </note>
          <note>
            Jag delar också Ingela Thaléns farhågor för den ökade upplåningen
            i Arbetsmarknadsfonden. Det är en inbyggd bomb som kommer att
            brisera förr eller senare. Den måste stoppas på något sätt.
          </note>
          <note>
            Den avgörande frågan är ju att vi sänker arbetslöshetstalet.
            Men för det krävs tillväxt. Det krävs öppenhet för nya inslag
            i tillväxtfrämjande politik, bl.a. inom arbetsrättens område.
          </note>
          <note>
            Låt oss gärna ha förtroendefulla överläggningar på den kanten.
            Låt gärna Arbetsrättskommittén jobba, men var inte blockerad på
            varje punkt på det området. Det måste till litet nya saker för
            att tillväxten skall öka. Utan tillväxt, utan att industrisektorn
            -- med småföretagsamheten -- ökar är det en dröm, en illusion,
            att tro att välfärd och sysselsättning kommer tillbaka i detta
            land.
          </note>
          <note>
            Det gäller att sätta innovatörer, uppfinnare och industrialister
            i högsätet i Sverige under 90-talet.
          </note>
          <note>
            Eljest är välfärdsstaten Sverige någonting som vi kan minnas.
          </note>
          <note type="speaker">
            Anf. 36 INGELA THALÉN (s) replik:
          </note>
          <note>
            Herr talman! Jag skall inte vara för petig, men
          </note>
          <note>
            Anders G Högmark sade att vi alltid brukar behandla betänkande
            11 med förtur.
          </note>
          <note>
            Förra året var det inte så, beroende på att ett antal propositioner
            ''regnade'' i oordning. Det betydde att vi hanterade frågan på
            ett annorlunda sätt då.
          </note>
          <note>
            Av det skälet fanns det anledning att också i arbetsmarknadsutskottet
            vara noga med att behandla just dessa anslag tidigt.
          </note>
          <note>
            Jag vill inte påstå att alla förslag som från olika håll läggs
            fram om arbetsrätten och arbetslivets utveckling har en helhet.
            Men det finns en viktig förutsättning för de här diskussionerna.
            Det handlar om på vilket sätt man ser på människan och på vilket
            sätt man betraktar löntagaren.
          </note>
          <note>
            Om man ser en människa som enbart två händer, får man två händer.
            Men om man ser människan som en hel människa, får man en hel människa.
            Om den oerhört maktorienterade arbetsrättsutredning som nu sitter
            -- i den mening maktorienterad att den är helt styrd av arbetsgivarintressen
            -- skall gälla på arbetsrättens område, är jag rädd, Anders
          </note>
          <note>
            G Högmark, att det inte är frågan om några tillväxtfrämjande
            förslag. Det resonemang som kommer fram där, tillsammans med nedskärningarna
            i arbetslöshetsförsäkringen, leder ju Sverige över till ett låglöneproletariat,
            ett lågproducerande samhälle. Och då kommer vi inte att kunna
            konkurrera med det som vi vill konkurrera med: högteknologi, god
            kunskap, god produktion och bra arbetsorganisation.
          </note>
          <note>
            Stirra er inte blinda på arbetsgivarintressena. Se till helheten,
            och se till människan.
          </note>
          <note type="speaker">
            Anf. 37 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Jag vägrar att acceptera synsättet att man, om man
            pläderar för tillväxt, skall företräda någon sämre, mer enkelspårig,
            människosyn. Om
          </note>
          <note>
            Ingela Thaléns människosyn är bättre än min får hon avgöra själv.
            Det står inte jag till doms över.
          </note>
          <note>
            Jag är övertygad om att det går att kombinera en sund människosyn,
            respekt för mänskliga kvaliteter, med god tillväxt. Jag är helt
            övertygad om att det finns många inslag i den nuvarande arbetsrätten
            som går att förändra -- kombinerat med en positiv människosyn,
            med respekt för och tilltro till människans vilja och förmåga
            att ta ansvar och initiativ.
          </note>
          <note>
            Det finns många exempel där just dessa ganska snäva bestämmelser
            inom arbetsrätten, i en tid som denna, kolliderar med strävan
            att trygga långsiktig utveckling och tillväxt i många företag.
            Det är inget utslag av s.k. sämre arbetsgivarmentalitet. Det är
            ett kallt konstaterande av ett faktum. Det finns många exempel
            på hur goda arbeten, arbeten som skulle kunna utvecklas, går till
            spillo på grund av en rigid inställning, många gånger i rena formfrågor.
          </note>
          <note>
            Men den diskussionen kan vi föra vid ett senare tillfälle i samband
            med att vi diskuterar arbetsrättsfrågorna.
          </note>
          <note>
            Som sagt: Jag vet inte om Ingela Thalén anser sig ha en bättre
            människosyn än jag. Det må andra döma och bedöma.
          </note>
          <note type="speaker">
            Anf. 38 ELVER JONSSON (fp):
          </note>
          <note>
            Herr talman! Det finns i dag en allvarlig obalans i såväl ekonomi
            som arbetsmarknad. Arbetslösheten är den högsta i modern tid med
            runt 6--7 % öppen arbetslöshet. Att våra nordiska grannländer
            ligger högre -- Norge, Danmark och Finland med sin nu nära 19
            % arbetslöshet -- är för oss föga tröst. Men det visar på den
            styrka som den internationella konjunkturnedgången har haft och
            har.
          </note>
          <note>
            På hösten 1990 inleddes en kraftig uppgång i arbetslöshet, det
            blev färre lediga platser och ett ökat antal varsel. Detta har
            fortsatt i snabb takt.
          </note>
          <note>
            Trots betydande insatser i form av arbetsmarknadspolitiska åtgärder
            har den öppna arbetslösheten nått betydligt högre nivåer än tidigare.
          </note>
          <note>
            1980-talet blev i allt väsentligt ett förlorat årtionde.
          </note>
          <note>
            En exceptionell högkonjunktur hindrade inte den svåra situation
            vi i dag upplever. Missgreppen i den ekonomiska politiken var
            huvudorsaken. För detta har den tidigare socialdemokratiska regeringen
            ett stort ansvar.
          </note>
          <note>
            Herr talman! Det övergripande målet för den ekonomiska politiken
            måste nu vara att återupprätta tillväxt och pressa ned arbetslöshet,
            en tillväxt som ger goda resultat såväl ekonomiskt som ekologiskt.
            Därför måste marknadsekonomin ha sociala styrinstrument, och naturens
            eget kretslopp måste beaktas. Stora ansträngningar måste göras
            för att alla som önskar ett eget förvärvsarbete skall kunna ges
            detta. På det viset kan också produktionsresurser på rätt sätt
            i hela landet tas till vara. De ekonomiska iakttagelserna pekar
            på att lågkonjunkturen kommer att dominera under detta år. Totalproduktionen
            kommer förmodligen att ytterligare falla, och sysselsättningen
            kommer att vara fortsatt svag.
          </note>
          <note>
            Uppgiften att skapa tillväxt och att pressa ned arbetslöshet
            är ingen lätt uppgift. Det är ett mödosamt och tidskrävande arbete.
            Några genvägar finns inte!
          </note>
          <note>
            Nu gäller det att ta krafttag för att vända krisläget till både
            tillväxt och näringslivets förnyelse. Den ekonomiska politiken
            måste inriktas på en fortsatt sanering av de offentliga finanserna
            bl.a. genom förändringar i de offentliga utgiftssystemen.
          </note>
          <note>
            Långsiktiga förutsättningar måste skapas genom att underlätta
            för nya företag att växa sig starka. Vårt lands framtid som välfärdsstat
            beror i hög grad på vilka resurser som satsas på forskning och
            utbildning. Det är därför av mycket stor betydelse att vi forskar,
            utbildar, utvecklar och bygger ut infrastrukturen.
          </note>
          <note>
            Arbetsmarknadsutskottet hade för ett par veckor sedan ett offentligt
            seminarium om framtidens arbetsplatser. Forskare som deltog i
            seminariet betonade vikten av att hela utbildningssystemet, från
            grundskola upp mot forskarutbildning, håller en god allmän nivå.
          </note>
          <note>
            Näringslivet har i dag en snabb förändringstakt, vilket förutsätter
            förändringsbenägna människor.
          </note>
          <note>
            Här kan de nya arbetsmarknadspolitiska åtgärderna, som ungdomspraktik
            och arbetslivsutveckling, hjälpa till. Vårt land med en utvecklad
            demokrati och prövad medbestämmanderätt har klara fördelar i detta
            hänseende jämfört med många andra länder.
          </note>
          <note>
            Förmågan till flexibilitet och omställning är måhända vår främsta
            konkurrensfördel.
          </note>
          <note>
            Även mindre företag bör se över sin utvecklingspotential. Nyföretagande,
            småföretagande och entreprenörskap har stor betydelse för förnyelse
            av ekonomi och arbetsliv.
          </note>
          <note>
            Tillväxt i unga företag kräver också omfattande satsningar på
            kompetensutveckling på olika nivåer, t.ex. företagsledning, produktionsteknik
            och marknadsföring. Ändå tror jag, herr talman, att det kan bli
            så paradoxalt att den största bristvara vi har om några år är
            just arbetskraft!
          </note>
          <note>
            Det råder nu allvarliga brister och obalanser i finansieringen.
            Därför är det angeläget att starkare markera sambanden mellan
            avgifter och förmåner, och det bör framträda tydligare. Justering
            av t.ex.
          </note>
          <note>
            egenavgifter och arbetsgivaravgifter för
          </note>
          <note>
            Arbetsmarknadsfonden måste göras. Hela grunden för arbetslöshetskassorna
            är nu för bräcklig.
          </note>
          <note>
            Utskottets ordförande hänvisade i sitt tal till det socialdemokratiska
            programmet. Låt oss se vad det står på de tomma raderna i den
            socialdemokratiska motionen. Min fråga är om Ingela Thalén är
            beredd att i arbetsmarknadsutskottet eller här nu redovisa var
            Socialdemokraterna står när det gäller helheten för att rätta
            till ekonomin på ett sätt som främjar långsiktig sysselsättning.
          </note>
          <note>
            Vidare är det angeläget att beakta regelsystemet på arbetsrättens
            område. Men det är viktigt att betona att det gäller att söka
            den balanspunkt där större smidighet för framför allt småföretagen
            kan uppnås i tillämpningen av arbetsrättsliga regler, men också
            att arbetstagarens trygghet på små arbetsplatser säkras. De spänningar
            som har funnits i dessa frågor måste beaktas av både regeringsföreträdare
            och opposition. Krisuppgörelsens ord om
          </note>
          <note>
            ''förtroendefullt samarbete'' förpliktar. Detta sagt med anledning
            av det senaste replikskiftet.
          </note>
          <note>
            Jag skulle vilja ställa en fråga till arbetsmarknadsministern.
            Under vintern har problemen för småföretagare och deras familjer
            när det gäller A-kassa aktualiserats. Jag skulle vilja ge följande
            bild.
          </note>
          <note>
            I familjeföretag, där fler än en familjemedlem deltar i verksamheten,
            betraktas alla familjemedlemmar som deltar som företagare. Om
            någon av dessa inte längre kan sysselsättas i företaget är grunden
            för att betraktas som arbetslös densamma som för egna företagare.
            Med andra ord: hela verksamheten måste ha upphört. Litet tillspetsat
            kan man säga att detta innebär i praktiken att arbetslösa företagare
            och deras familjemedlemmar som är sysselsatta i rörelsen i stort
            sett står utan försäkringsskydd. Avser arbetsmarknadsministern
            att se över de problem som jag nämnt, och är regeringen beredd
            att föreslå förändringar som ger större rättvisa vid arbetslöshet
            för småföretagare och deras familjemedlemmar?
          </note>
          <note>
            Min taletid är slut, men jag vill avsluta med en sammanfattande
            mening: Målet måste vara att hitta en kombination av åtgärder
            som leder till både ökad tillväxt och varaktiga jobb.
          </note>
          <note type="speaker">
            Anf. 39 INGELA THALÉN (s) replik:
          </note>
          <note>
            Herr talman! Hade vi här i kammaren haft tillgång till en overheadapparat,
            kunde alla ha fått se den redovisning som arbetsmarknadsutskottet
            fick vid sitt senaste sammanträde av hur det ser ut i
          </note>
          <note>
            Arbetsmarknadsfonden och vilken betydelse olika beslut har för
            utvecklingen av fonden. Det förslag som regeringen har lagt fram
            om sänkta ersättningar från fonden för den enskilde, dagpenningersättningar,
            är av utomordentligt marginell betydelse. Även relativt kraftiga
            ökningar av egenavgiften betyder ganska litet i förhållande till
            det faktum att antalet arbetande, arbetstillfällen och personer
            har så avgörande betydelse för hur intäkterna och kostnaderna
            i fonden kommer att utveckla sig. Det är det här,
          </note>
          <note>
            Elver Jonsson, som jag menar är den springande punkten i hela
            vårt resonemang.
          </note>
          <note>
            Vi har visat på -- jag har gång på gång påpekat detta i mina
            inlägg och i replikskiften -- att de insatser som bör göras är
            insatser som långvarigt och på ett avgörande sätt minskar kostnaderna
            för kontantstödet. Det är bl.a. investeringar i utbildning osv.
            Det är där man får de stora volymerna, inte genom det övriga som
            föreslagits.
          </note>
          <note>
            Sedan vill jag hänvisa till det jag sade tidigare om att ge sig
            på ersättningssystemet på det sätt som regeringen föreslår --
            det leder över till låg produktivitet och ett låglönesamhälle.
            Det är inget samhälle som jag tycker att vi skall acceptera.
          </note>
          <note>
            Jag har sagt i arbetsmarknadsutskottet, till Elver
          </note>
          <note>
            Jonsson och Anders G Högmark, att vi är beredda att diskutera
            olika inslag när det gäller besparingar och att vi är beredda
            att redovisa det. Självfallet skall vi också göra det. Vi har
            kommit fram till samma volymer som regeringen. Vi delar regeringens
            prognos när det gäller behov av besparingar. Men för oss är det
            helheten som gäller.
          </note>
          <note>
            Vi kan inte fortsätta att enbart skära. Vi måste veta vad vi
            skall använda pengarna till. Det är helheten.
          </note>
          <note>
            Satsa på utvecklingen för framtiden!
          </note>
          <note type="speaker">
            Anf. 40 ELVER JONSSON (fp) replik:
          </note>
          <note>
            Herr talman! Utskottets ordförande sade att man är beredd att
            diskutera men man vill diskutera helheten. Problemet är att hon
            bara redovisade en del av vad Socialdemokraterna står för när
            det gäller helheten. Men det Ingela Thalén sade om att man är
            beredd att återkomma tar jag som ett löfte.
          </note>
          <note>
            Vi har alla i utskottet kunnat konstatera den bedövande dramatik
            som nu utspelar sig i och med
          </note>
          <note>
            Arbetsmarknadsfondens förändring. Jag sade i mitt inledningsanförande
            att grunden är för bräcklig för hela fonden. Grunden måste göras
            om. Men då säger Ingela Thalén: Det räcker inte med sänkta ersättningar
            eller högre egenavgifter.
          </note>
          <note>
            Det är helt riktigt. Men det är inget tvivel om att det har samband.
            Dessa ersättningar och avgifter har naturligtvis också samband
            med hur parterna medverkar i lönerörelserna. Det är därför som
            det är viktigt att inte tappa bort den delen.
          </note>
          <note>
            På en punkt är vi helt överens, nämligen att det behövs en bredare
            lönebas. Den kan inte erhållas genom nya eller fiktiva löneökningar
            utan genom att fler människor kommer i arbete. Där är vi alltså
            helt ense. Det är, herr talman, ingen dålig utgångspunkt.
          </note>
          <note type="speaker">
            Anf. 41 INGELA THALÉN (s) replik:
          </note>
          <note>
            Herr talman! I arbetsmarknadsutskottets behandling av hela det
            stora anslag som rör arbetsmarknadspolitiken har samtliga företrädare
            i utskottet det handikappet att regeringens proposition inte ger
            någon anvisning om på vilket sätt regeringen anser att man bör
            fördela resurserna. I förslaget på arbetsmarknadspolitikens område
            säger man på område efter område att man tänker återkomma i kompletteringspropositionen.
          </note>
          <note>
            Jag tror ändå att vi i utskottet kommer att kunna hantera detta
            bra, eftersom ledamöterna i utskottet har en så lång erfarenhet.
            Därför vet vi i alla fall ungefär hur detta kan komma att hanteras,
            även om inte regeringen visar på vägen. Jag är också övertygad
            om att vi skall komma fram till någonting konkret.
          </note>
          <note>
            När det gäller Arbetsmarknadsfonden, Elver
          </note>
          <note>
            Jonsson, vill jag säga: Tro inte att parterna, vare sig arbetsgivare
            eller arbetstagare, låter sig skrämmas av att regeringen försöker
            trixa med ersättningsnivåerna i arbetslöshetsförsäkringen!
          </note>
          <note>
            Parterna har, var och en på sitt håll, så pass goda kunskaper
            om situationen på avtalsmarknaden att de inte behöver den här
            typen av slag i huvudet för att agera sunt och förnuftigt. Jag
            är helt övertygad om att löntagarorganisationerna -- och förhoppningsvis
            också arbetsgivarnas företrädare --
          </note>
          <note>
            är beredda att teckna avtal som är anpassat till den situation
            vi har utan att man för den skull från regeringens sida, som man
            nu har gjort, ingriper när det gäller arbetslöshetsförsäkringen.
          </note>
          <note>
            Detta förslag om dagpenningersättningarna, Elver
          </note>
          <note>
            Jonsson, leder Sverige över till ett lågproduktivitetssamhälle.
            Vad regeringen säger är ju att de arbetslösa skall få ett incitament
            till att söka ett arbete med lägre lön. Det innebär en spiral
            nedåt. Detta är inte Sveriges utveckling betjänt av.
          </note>
          <note>
            Vårt land har aldrig vunnit något på att konkurrera med låglöneländer,
            utan vinner enbart på att konkurrera med kunskap, kompetens och
            investeringar.
          </note>
          <note type="speaker">
            Anf. 42 ELVER JONSSON (fp) replik:
          </note>
          <note>
            Herr talman! Vad det handlar om är ingenting annat än en rimlig
            anpassning. När Ingela Thalén talar om en spiral nedåt så är det
            verkligen att ta i, därför att det handlar om en förändring som
            är mycket måttlig. Omvänt kan man säga att den spiral som drar
            uppåt däremot har varit förödande.
          </note>
          <note>
            Det har gällt fler transfereringssystem än arbetslöshetsersättningen.
          </note>
          <note>
            Min avsikt är naturligtvis inte att skrämma. Det krävs betydligt
            mer för att ge arbetsmarknadens parter skrämselhicka. Men det
            kan inte vara fel att påstå att det är rimligt att ha insikt.
            Jag tror att arbetsmarknadens parter har insikter, men ibland
            kan det också för dem vara tungt att leva upp till detta civilkurage
            för att också styra en lönerörelse som kan anses ansvarsfull.
            Det kan inte heller vara fel att vi i parlamentet påtalar vikten
            av ansvarsfulla avtal.
          </note>
          <note>
            Anf. 43 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag får ganska många brev i den fråga som Elver
            Jonsson tog upp. Frågan ingår i utredningsdirektiven till utredningsmannen,
            och den grupp som han har till sitt förfogande, att se över egenföretagarnas
            situation och självfallet också anhöriga som är anställda i företagen.
          </note>
          <note>
            Det känns inte bra när en företagare, som upplever att han så
            småningom kan komma i gång med sitt företag, skall tvingas avregistrera
            företaget för att komma i åtnjutande av den arbetslöshetsersättning
            som han har betalat avgift för.
          </note>
          <note>
            Samma sak gäller för anställda. Jag har fått brev från familjeföretagare
            där det sägs att man förutom egenavgiften också har betalat arbetsgivaravgiftsdelen.
            Nu när företagaren måste gå ihop med en annan anställd tycker
            vi att de bör behandlas på ett likvärdigt sätt.
          </note>
          <note>
            Jag skall inte gå in på hur detta skall lösas, men jag förutsätter
            att jag får väl genomarbetade förslag när utredningen presenteras
            i månadsskiftet marsapril.
          </note>
          <note type="speaker">
            Anf. 44 ELVER JONSSON (fp) replik:
          </note>
          <note>
            Herr talman! Jag får tacka för svaret att frågan är under beredning.
            Vi har tidigare här talat om vikten av snabbhet och tempohöjning,
            och det är väl vad som skulle kunna skickas med. Jag uppfattar
            beskeden från arbetsmarknadsministern som löften både när det
            gäller inriktningen och att resultat skyndsamt skall uppnås.
          </note>
          <note type="speaker">
            Anf. 45 HARALD BERGSTRÖM (kds):
          </note>
          <note>
            Herr talman! Arbetslinjen ligger fast. På samma sätt som i debatten
            här i riksdagen i oktober förra året har denna sanning återigen
            slagits fast av de flesta debattörer i dag liksom den också hävdas
            i budgetpropositionen.
          </note>
          <note>
            När detta är sagt reses frågan hur det skall gå till att skapa
            hundratusentals nya jobb när botten har gått ur marknaden, dvs.
            när efterfrågan är mycket svag?
          </note>
          <note>
            Frågan låter sig inte enkelt besvaras, och jag har lika litet
            som någon annan något enkelt patentsvar att ge.
          </note>
          <note>
            I debatten här i riksdagen den 16 december förra året reagerade
            jag på att Ingela Thalén talade om att vi skall ordna jobb. Men
            vem skall köpa? Det är ju köpkraft det handlar om. Min erfarenhet
            är att det inte är så svårt att producera. Men kanske
          </note>
          <note>
            Socialdemokraterna ändå har ett svar att ge på den ställda frågan
            om hur man skall skapa jobb. Låt oss se. De påstår i sin ekonomiska
            motion att de med sina förslag kommer att åstadkomma en tillväxt
            i svensk ekonomi som blir ca 1,6 procentenheter högre än regeringens
            prognos för 1993/94 -- en tillväxt som man säger kommer att bli
            jämnt fördelad mellan privat och offentlig konsumtion och investeringar.
          </note>
          <note>
            Investeringarna bygger på förslaget om ökade infrastrukturinvesteringar
            med 17 mdkr samt ett
          </note>
          <note>
            ROT-program för 8,5 mdkr.
          </note>
          <note>
            Infrastrukturinvesteringarna avser tidigareläggning av projekt
            som listats av Banverket och Vägverket.
          </note>
          <note>
            Men enligt Kommunikationsdepartementet har merparten av dessa
            projekt redan räknats in i och kommer att finansieras av den låneram
            på 20 mdkr som regeringen föreslår i sin proposition.
          </note>
          <note>
            Det här innebär alltså att Socialdemokraterna antingen måste
            beskriva helt andra och nya projekt för sina 17 mdkr eller att
            man är överens med regeringen om de nya projekt som ingår i låneramen.
            Om det första alternativet gäller tillåter jag mig att konstatera
            att det inte är genomförbart att tidigarelägga projekt för 17
            mdkr utöver de som regeringen redan har tidigarelagt. Det finns
            helt enkelt inte så många färdiga projekt. Är projektet detsamma
            som regeringen och Socialdemokraterna talar om är det ju som förra
            året. Regeringen har redan tagit tag i det hela och Socialdemokraterna
            står tomhänta.
          </note>
          <note>
            Jag börjar undra om inte Socialdemokraterna måste akta sig för
            en slags mytomani, dvs. att upphöja de ideliga påståendena om
            infrastrukturinvesteringar som den enda sanningen och att sätta
            tro till dem.
          </note>
          <note>
            Regeringen satsar verkligen på infrastrukturinvesteringar i väg-
            och järnvägsbyggen. Man satsar tre gånger mer per år än vad Socialdemokraterna
            gjorde under slutet av det glada 80-talet.
          </note>
          <note>
            Socialdemokraterna säger: Visst har beslut fattats om projekt,
            men när får vi se en igångsättning? Det händer ju ingenting!
          </note>
          <note>
            Låt mig citera vad landshövding Ingemar Eliasson säger på sid.
            5 i sin, som han kallar, ''Kartläggning av pågående infrastrukturprojekt'':
            ''Det finns en stor diskrepans mellan de förväntningar som byggts
            upp i den allmänna debatten och den volym av infrastrukturprojekt
            som håller på att genomföras.''
          </note>
          <note>
            Ja, vilka är det som har byggt upp denna förväntan om inte Socialdemokraterna
            med sitt ideliga tal --
          </note>
          <note>
            för att inte säga kampanj -- om försenade igångsättningar av
            stora projekt. De påstår att det är Kommunikationsdepartementet
            med Mats Odell i spetsen som är orsaken till förseningarna.
          </note>
          <note>
            Landshövding Eliasson fortsätter: ''Mellan de planer som besluten
            grundats på vid varje tillfälle och den faktiska igångsättningen
            är däremot skillnaderna förhållandevis små.'' Så var det alltså
            med dessa 17 miljarder för projekt.
          </note>
          <note>
            Vidare en fråga till arbetsmarknadsminister Börje
          </note>
          <note>
            Hörnlund: Är det omöjligt att tänka sig att finslipa reglerna
            så att man kan dela på arbete genom att ett heltidsjobb blir två
            halvtidsjobb genom en överenskommelse mellan företaget, den anställde
            och en arbetslös som anvisas av arbetsförmedlingen?
          </note>
          <note>
            Bakom min fråga ligger samma tanke som ALU ger uttryck för, nämligen
            att det är en dålig lösning när en människa blir utan arbete och
            därför inte mår bra. Bättre vore om två personer efter frivillig
            överenskommelse kunde få halvtidsjobb och stämpla den andra halvtiden.
            Jag är medveten om problemen med detta och att det blir två deltidsarbeten.
            Det är därför jag frågar om det inte är möjligt att finslipa reglerna
            på något sätt.
          </note>
          <note>
            Herr talman! Jag skall avsluta med några ord om utredningen om
            de arbetsrättsliga lagarna. Som ledamot i kommittèn är jag irriterad
            över det ofta förekommande läckaget till massmedierna om utredningens
            arbete. Det vi kan utläsa av dessa läckage är att utredningens
            icke-socialistiska majoritet skall ''avväpna facket'' eller att
            ''fackets makt skall strypas'' osv.
          </note>
          <note>
            Jag skall nu inte gå i fällan genom att gå i svaromål om de felaktigheter
            som på detta sätt sprids om utredningens arbete. Jag kan bara
            konstatera att det är kutym att ledamöterna i en utredning tiger
            om utredningens arbete till dess ett betänkande presenteras. De
            som läcker lever alltså inte upp till denna etiska regel och visar
            därmed prov på dålig moral. Eftersom det är första gången som
            jag deltar i en statlig utredning hade jag faktiskt inte väntat
            mig något sådant och känner mig därför fri att på detta sätt få
            avge en reaktion.
          </note>
          <note type="speaker">
            Anf. 46 INGELA THALÉN (s) replik:
          </note>
          <note>
            Herr talman! Det var roligt att Harald Bergström upplever den
            socialdemokratiska agitationen såsom en kampanj för arbete och
            igångsättning.
          </note>
          <note>
            Det var dock tråkigt att han påstår att det är en kampanj mot
            kommunikationsministern.
          </note>
          <note>
            Kommunikationsministern är såsom person inte särskilt intressant.
            Han är företrädare för en regering, som består av ett stort antal
            personer, och det är den politik som denna regering för som är
            intressant. Jag är övertygad om att kommunikationsministern är
            en utomordentligt trevlig och idog person, men jag är inte närmare
            bekant med honom.
          </note>
          <note>
            I går träffade hela trafikutskottet Banverket, och dess generaldirektör
            meddelade hela trafikutskottet att han, om han hade haft tre miljarder
            till i vår, hade kunnat sätta i gång ett stort antal mindre röjningsarbeten
            och liknande projekt redan detta första halvår.
          </note>
          <note>
            Ingvar Carlsson visade i partiledardebatten tidigare i dag på
            en alldeles nygenomgången och alldeles ny och färsk sammanställning
            av Vägverkets större projekt från förbifarten vid Värnamo över
          </note>
          <note>
            Ljungskile och Torp och ända fram till riksväg 41
          </note>
          <note>
            vid Berghem och Kinna. Det är projekt som man kan sätta i gång
            senast under halvåret 1993.
          </note>
          <note>
            Jag begär inte att Harald Bergström skall vara intresserad av
            allt detta. Men jag vill med mitt inlägg säga att kom inte och
            påstå att denna regering har ansträngt sig till det yttersta för
            att utnyttja de möjligheter som myndigheter och verk har pekat
            på, för detta är absolut inte korrekt.
          </note>
          <note>
            Jag vill erinra om en debatt som tidigare har förekommit i denna
            kammare om regeringens nyttjande av den s.k. låneramen. Jag är
            inte i detalj insatt i denna s.k. låneram, men jag minns debatten
            mycket väl. Det faktum att man använder samma fyra miljarder kronor
            gång efter gång efter gång påminner mer om galten Särimner än
            om ett regelrätt budgetarbete.
          </note>
          <note>
            Anf. 47 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Det är i så fall märkligt att olika utredare och
            undersökare kommer till skilda resultat. Landshövding Eliasson
            visade på att det är mycket liten skillnad mellan igångsatta och
            beslutade projekt.
          </note>
          <note>
            Jag har själv undersökt ett antal projekt, som jag har fått mig
            förelagda av bl.a. ett fackförbund i
          </note>
          <note>
            Kronobergs län. De flesta av de projekten var t.o.m. invigda,
            fast de av fackförbundet sades vara inte ens igångsatta.
          </note>
          <note>
            Jag tror att jag vågar tala om en kampanj. Det spelar inte så
            stor roll ur Socialdemokraternas synvinkel vilken av koalitionsparterna
            som skulle fallera bara regeringen faller. Men då hade vi kanske
            fått se ett annat resultat när det gäller infrastruktursatsningar.
            Då hade ju sanningen kommit fram från den andra sidan.
          </note>
          <note>
            Anf. 48 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag hör väldigt mycket om olika speciallösningar
            som kommer via arbetslöshetskassorna. Man säger upp människor,
            återanställer dem på halvtid och låter dem stämpla halvtid. Det
            föreslås t.o.m. från fackligt håll att de som har valt halvtid
            skall anmäla den andra halvtiden så att de får stämpla 300 dagar
            framåt. De kommer på det sättet upp i full lön.
          </note>
          <note>
            Problemet med sådana här saker är att man, om man skall kunna
            klara den typen av tryck, måste ha en väldigt robust A-kassa,
            och det har ju inte
          </note>
          <note>
            Sverige för närvarande. Frågan aktualiserar med full kraft hur
            viktigt det är att komma tillbaka till en fullgod ordinarie arbetsmarknad.
            Om vi börjar lösa problemen i stor utsträckning via arbetslöshetskassorna,
            blir det jobbigt. Jag har mött exemplet att en 58-åring sägs upp.
            Man säger åt honom: Du får stämpla 450 dagar. Sedan får du jobba
            hos oss i tre månader, och sedan får du stämpla 450 dagar till.
            Vi betalar ITP under tiden, så att pensionen klaras av.
          </note>
          <note>
            Om vi får många sådana stretande system, klarar vi inte saker
            och ting på ett bra sätt.
          </note>
          <note>
            Jag vill inte kommentera frågan, för det finns mycket som talar
            för praktiska lösningar då och då.
          </note>
          <note>
            Men den typen av stöd kräver en förfärligt stark A-
          </note>
          <note>
            kassa. Alternativet att lägga ner all kraft på att gå tillbaka
            till en fullgod ordinarie arbetsmarknad torde vara klart bättre.
          </note>
          <note>
            Anf. 49 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Det råder ingen oenighet om fördelen med att komma
            tillbaka till en fullgod arbetsmarknad. I det fallet är arbetsmarknadsministern
            och jag helt överens.
          </note>
          <note>
            Men det är ju en väg dit. Ett sådant här förslag är, såvitt jag
            förstår, någorlunda, för att inte säga helt, neutralt för just
            Arbetsmarknadsfonden. Det finns i sammanhanget arbetsrättsliga
            problem; det är jag medveten om. Vad jag efterlyste var en finslipning
            av reglerna för att kunna klara sådana här saker.
          </note>
          <note>
            Hur det än är tycks ändå det sämsta vara att gå ut i arbetslöshet
            med allt vad det betyder av frestelser och faror för en kanske
            inte helt stabil person. Det finns i dag alltför många vittnesbörd
            om detta. Det är alltså fråga om ALU-projektet. Det är bättre
            att två jobbar halvtid än att en inte jobbar alls utan har bekymmer.
          </note>
          <note>
            Anf. 50 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag vill avslutningsvis säga som jag sade till Elver
            Jonsson att jag vid månadsskiftet mars-april får förslag. Sedan
            skall det gå ut på remiss, så att man får höra olika parters och
            andra intressens åsikter om förslaget. Därefter kommer jag att
            bestämma vilket förslag som jag vill förelägga regeringen.
          </note>
          <note type="speaker">
            Anf. 51 GUNNAR THOLLANDER (s):
          </note>
          <note>
            Herr talman! Jag tänkte i detta block om sysselsättningen beröra
            läget i Uppsala län. Jag vet inte om arbetsmarknadsministern avser
            att lämna kammaren. Annars tänkte jag berömma honom för att han
            har deltagit i debatten så att budskapen går direkt till ort och
            ställe. Det tar inte många minuter.
          </note>
          <note>
            Under december månad var totalt 22 447
          </note>
          <note>
            arbetssökande i kontakt med länets arbetsförmedlingar. Det är
            faktiskt 7 469 fler än under december året före. Sedan dess har
            läget förvärrats ytterligare. Älvkarleby kommun ligger i toppen
            -- eller i botten -- i vårt län med 10 %
          </note>
          <note>
            arbetslöshet. Tierps kommun har 8 % arbetslöshet.
          </note>
          <note>
            Det finns givetvis bekymmer i hela länet, om jag återkommer till
            den södra delen om en liten stund.
          </note>
          <note>
            Det finns naturligtvis län i Sverige som har det värre. Men det
            är ingen tröst -- tvärtom. Ändå kommer förslag duggande över oss
            som inte precis går vår väg. Man föreslår sålunda nedläggning
            av tingsrätten i Tierp och Rättsmedicinska institutet i
          </note>
          <note>
            Uppsala samt omorganisation av kronofogdemyndigheterna, där regional
            huvudort enligt förslaget skall bli Västerås. Detta utgör påbröd
            ovanpå de kända kommunala uppsägningarna i Uppsala kommun samt
            industrins alla bekymmer med uppsägningar, liggande varsel och
            förtidspensioneringar.
          </note>
          <note>
            Vad gör vi då som är ansvariga och bor i detta län?
          </note>
          <note>
            Jag kan skämtsamt säga -- om jag törs skämta i detta sammanhang
            -- att inte sitter vi med armarna i kors som damerna i kyrkliga
            syföreningen. Vi socialdemokratiska ledamöter i länet har i samarbete
            med landstinget, länsstyrelsen och länsarbetsnämnden väckt en
            motion, där vi radar upp förslag till åtgärder, som har arbetats
            fram och är färdiga att startas direkt nu eller under 1993 och
          </note>
          <note>
            1994. Där finns en lång rad av tidigarelagda investeringar i
            länets infrastruktur. Det gäller offentliga byggnader samt renoveringar
            och satsningar på kulturvård. Länsarbetsnämnden och länsstyrelsen
            uppvaktade berörda myndigheter under hösten 1992 för att få fram
            ytterligare medel till länet för att kunna bekämpa arbetslösheten.
          </note>
          <note>
            Det ledde inte till någon framgång. I vår motion nu i januari
            hemställer vi att dessa medel nu skall komma Uppsala län till
            del.
          </note>
          <note>
            Jag vill understryka detta i mitt anförande.
          </note>
          <note>
            När det gäller nedläggning av tingsrätten och
          </note>
          <note>
            Rättsmedicinska institutet, har vi i motioner talat om varför
            detta inte skall ske.
          </note>
          <note>
            Senast i går debatterade jag kronofogdemyndigheten med statsrådet
            Bo
          </note>
          <note>
            Lundgren här i kammaren.
          </note>
          <note>
            Jag har också med mig en hälsning från
          </note>
          <note>
            Arbetsförmedlingsnämnden i Tierp, där vi vid ett möte för någon
            vecka sedan diskuterade bl.a.
          </note>
          <note>
            pengar till utbildningsbidrag. Eftersom medlen tryter för länsarbetsnämnden,
            får arbetslösa avbryta redan påbörjad utbildning. I stället får
            de pengar från A-kassan. Vi anser inte att det skall vara så vattentäta
            skott nu när det gäller att använda statliga pengar. Vi anser
            det åtminstone i den situation som är för handen i dag. I detta
            sammanhang går det att arbeta mer praktiskt än vad som görs nu.
          </note>
          <note>
            Precis när jag skulle gå upp i talarstolen fick jag ett nödrop
            genom Enköpingsposten. Man har från tidningen varit på arbetsförmedlingen
            i Enköping, där man säger att pengarna är slut när det fortfarande
            återstår fem månader av budgetåret.
          </note>
          <note>
            Man hade från början en prognos som innefattade
          </note>
          <note>
            200 ungdomar som behövde bli föremål för åtgärder. Det har blivit
            400. Det går naturligtvis inte ihop. Arbetsförmedlingen behöver
            självfallet nya pengar före den 1 juli, annars spricker detta.
          </note>
          <note>
            Det sägs i artikeln från arbetsförmedlingens chef:
          </note>
          <note>
            Vår förhoppning är att riksdag och regering skall kunna tillföra
            mer pengar till arbetsmarknadspolitiska åtgärder.
          </note>
          <note>
            Vid vår arbetsförmedlingsnämnd i Tierp diskuterade vi vid vårt
            möte för någon vecka sedan även ALU, dvs. arbetslivsutveckling,
            som en resurs i kampen mot arbetslösheten. Vi anser att ALU
          </note>
          <note>
            borde få ett större användningsområde än reglerna i dag tillåter.
            I dag står tyvärr alla utförsäkrade utanför ALU.
          </note>
          <note>
            Vi anser att det är fel att möjligheten att vara med i något
            ALU-projekt försvinner redan från den första dagen som man är
            utförsäkrad.
          </note>
          <note>
            Herr talman! Jag har i detta inlägg pekat på de bekymmer som
            finns, och jag har pekat speciellt på
          </note>
          <note>
            Uppsala län. Men jag har också pekat på de möjligheter som finns
            till både stora och mindre beslut och också en del regeländringar
            för att skapa möjligheter för att bekämpa arbetslösheten.
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag har lyssnat till och skall tänka över det förslag
            som nämndes i talarstolen.
          </note>
          <note type="speaker">
            Anf. 53 MARIANNE ANDERSSON (c):
          </note>
          <note>
            Herr talman! Arbetslösheten är det allt överskuggande bekymret
            i dag. Jag vill bara understryka vad som har sagts tidigare om
            att förutsättningarna för att klara arbetslösheten är att få ordning
            på Sveriges ekonomi, skapa framtidstro, sänka räntorna, åstadkomma
            prisstabilitet, skapa tillväxt i ekonomin, skapa industriell stimulans,
            ge småföretagen lättnader och åststadkomma investeringar i vägar
            och järnvägar. Allt detta är sådant som har diskuterats här tidigare.
            På flera områden finns det också positiva signaler.
          </note>
          <note>
            Produktiviteten och konkurrenskraften har ökat, och antalet konkurser
            och antalet varsel minskade något under januari. Räntan har sänkts
            något.
          </note>
          <note>
            Arbetsmarknadspolitiken kan inte lösa problemet med arbetslösheten,
            utan den innebär egentligen att man springer efter och lappar
            och lagar det som har misslyckats i dessa avseenden under hela
            80-
          </note>
          <note>
            talet och det som dagens djupa lågkonjunktur har skapat.
          </note>
          <note>
            I dagens läge är arbetsmarknadspolitiken och vår förmåga att
            så långt som det är möjligt upprätthålla arbetslinjen av avgörande
            betydelse för människors självkänsla och för att hindra hopplöshet
            och permanent utslagning från arbetsmarknaden, något som har skett
            i andra länder. Den är också av avgörande betydelse för att bygga
            upp kompetens och för att förbereda oss för konjunkturuppgången.
          </note>
          <note>
            Då kommer det att ställas större krav på utbildade och kunniga
            människor. Då måste vi vara beredda.
          </note>
          <note>
            Den hearing om framtidens arbetsliv som arbetsmarknadsutskottet
            anordnade för ett par veckor sedan, förstärkte vissheten att ökad
            kompetens kommer att vara A och O i framtidens arbetsliv.
          </note>
          <note>
            Det är riktigt att prioritera långtidsarbetslösa, ungdomar och
            handikappade. Det är de som riskerar att slås ut för gott från
            arbetsmarknaden, och det är de som far mest illa. Men det är också
            oerhört angeläget med en kraftig satsning på utbildning, kanske
            mer än vad som nu är fallet.
          </note>
          <note>
            Framför allt gäller det att satsa rätt, att veta vad som verkligen
            behövs. Den generella utbildningsnivån måste höjas. Inte minst
            i mitt län,
          </note>
          <note>
            Älvsborgs län, där vi har en av Sveriges lägsta utbildningsnivåer,
            känner vi av det.
          </note>
          <note>
            Jag har en stark känsla av att alltför mycket i dag satsas på
            korta orienteringskurser och liknande, vilket ofta är dyra kurser,
            för att lösa de akuta problemen och för att man inte har kraft
            och förmåga till långsiktig kompetensuppbyggnad. Fler behöver
            gymnasiekompetens. Fler arbetslösa bör ges möjlighet till detta
            genom t.ex. komvux.
          </note>
          <note>
            Än så länge är det männen som har drabbats hårdast av arbetslösheten.
            Det är industrin och byggandet som har drabbats hårdast. Mer än
          </note>
          <note>
            200 000 industrijobb har försvunnit. En del har gjorts för att
            stimulera industrin. Men det räcker ändå inte.
          </note>
          <note>
            De små företagen lider av en orimlig överbeskattning på ungefär
            2 miljarder. Det måste förändras snabbt, och jag vet att regeringen
            förbereder sådana förslag. Av outgrundlig anledning vill Socialdemokraterna
            skjuta upp detta och dessutom öka företagens skattebelastning.
            Det ger inte några fler jobb.
          </note>
          <note>
            Det är också nödvändigt att förändra arbetsrätten, så att den
            anpassas till förhållandena i de små företagen. Jag är alldeles
            övertygad om att man i dessa företag ser människor som människor
            och inte som två händer.
          </note>
          <note>
            Jag hoppas också att regeringen snarast lägger fram ett förslag
            som kan lindra arbetslösheten inom byggbranschen. ROT-stöd, byggande
            av skolor i kommunerna, avdragsrätt för reparationer är några
            alternativ som vi i Centern ser som möjliga. Det som skall göras
            på det området måste ju vara sådant som verkligen behövs. Man
            kan inte bygga lägenheter som sedan får stå tomma.
          </note>
          <note>
            Även om männen har drabbats hårdast av arbetslösheten, får man
            inte glömma bort kvinnorna. Hoten mot kvinnornas arbeten ökar.
          </note>
          <note>
            När nu liggande och aviserade varsel inom den offentliga sektorn
            och inom bank- och försäkringsväsendet träder i kraft drabbas
            kvinnorna hårt. Många traditionella kvinnojobb rationaliseras
            bort både av besparingsskäl och på grund av teknisk utveckling
            som gör att dessa jobb inte behövs. I detta sammanhang behövs
            kompetensuppbyggnad och särskilda åtgärder just för kvinnor.
          </note>
          <note>
            Vi anser att ett särskilt arbetsmarknadspolitiskt kvinnoprogram
            skall utarbetas för att möta denna växande kvinnoarbetslöshet.
            Utbildningsvikariat och kompetenshöjande utbildning är några sätt.
          </note>
          <note>
            Det finns många fler. Vi har en hel del idéer.
          </note>
          <note>
            Även könsuppdelningen i arbetslivet måste brytas.
          </note>
          <note>
            Det är bra både för män och för kvinnor. Inom teknik och naturvetenskap
            finns den största begåvningsreserven hos kvinnor, och den måste
            faktiskt tas till vara.
          </note>
          <note>
            Jag tycker också att det är angeläget att här nämna att ingen
            tidigare regering så klart som denna regering har markerat att
            ansträngningarna att ge handikappade arbete måste ha hög prioritet,
            detta trots det mycket svåra arbetsmarknadsläget.
          </note>
          <note>
            Insatser för unga handikappade är ett särskilt projekt vid länsarbetsnämnderna
            för att förhindra förtidspensioneringar. Enorma ansträngningar
            görs för att främja övergången från Samhall till den ordinarie
            arbetsmarknaden. Ett betydande resultat har också uppnåtts, även
            om man inte har nått målet 5 % fullt ut överallt. Det är inte
            förvånansvärt i dessa svåra tider, men man gör en mycket god insats.
          </note>
          <note>
            Ingen annan regering har heller satsat så mycket på arbetsmarknadspolitiken
            som denna, trots allt som tidigare har sagts.
          </note>
          <note>
            Ungdomspraktiken har blivit en succé. Den nya åtgärden ALU ser
            ut att bli mycket intressant. Det finns stor fantasi och kreativitet
            ute i landet för att arbetslösa skall ha kontakt med arbetslivet
            och kunna göra en insats.
          </note>
          <note>
            Det är mycket angeläget att de resurser som finns används på
            ett flexibelt sätt. Så individuella bedömningar och åtgärder som
            möjligt är nödvändiga.
          </note>
          <note>
            När arbetsmarknadspolitiken nu når denna nivå, finns det naturligtvis
            en baksida. Risk finns för att marknaden störs och att konkurrensen
            snedvrids.
          </note>
          <note>
            Det är oerhört angeläget att minimera denna risk så mycket som
            möjligt. Men ju längre tid som den höga arbetslösheten varar,
            desto större blir problemen.
          </note>
          <note>
            Detta är ytterligare ett skäl till att föra en politik som leder
            till ekonomisk stabilitet, tillväxt, produktivitet och därmed
            långsiktiga jobb.
          </note>
          <note type="speaker">
            Anf. 54 LARS BIÖRCK (m):
          </note>
          <note>
            Herr talman! I det här blocket, som handlar om sysselsättningspolitik,
            vill jag ta upp den tanke som i viss mån kanske kan bidra till
            färre varsel och mindre utslagning av arbetskraft.
          </note>
          <note>
            Naturligtvis är den väsentliga politiska frågan hur vi skall
            få näringslivet på fötter igen och därigenom öka sysselsättningen.
            Men i mitt inlägg vill jag koncentrera mig på ett fenomen som
            enligt min uppfattning innebär att en onödig utslagning sker av
            rent byråkratiska och arbetsrättsliga orsaker.
          </note>
          <note>
            Jag tänker på svårigheterna att använda permitteringar för att
            försöka fördela arbetslöshetens plågor något mer rättvist.
          </note>
          <note>
            Arbetslöshet är naturligtvis ett ont gissel. Och vad som gör
            den speciellt orättfärdig är att den slår mot vissa enskilda personer
            och vissa grupper. Några har tur, andra har otur. För dem som
            ställs utanför den ordinarie arbetsmarknaden uppstår både ekonomiskt
            och socialt kännbara följder.
          </note>
          <note>
            Att använda sig av permittering för att tillfälligt dra ned på
            ett företags kostnader när sysselsättningsbrist föreligger, är
            i dag så gott som omöjligt. Orsaken till detta är en krånglig
            lagstiftning som föreskriver regler för hur permitteringssystemet
            skall tillämpas, hur långa perioderna får vara, vilka grupper
            som kan utsättas, men framför allt att lagen föreskriver att full
            lön även vid permittering skall utgå.
          </note>
          <note>
            Det finns vissa försäkringssystem. Men de är så pass urholkade
            att företagen i alla fall har kvar ca 60 %
          </note>
          <note>
            av lönekostnaderna för personal som inte befinner sig på arbetsplatsen.
          </note>
          <note>
            Permittering är således ingen realistisk utväg för arbetsgivaren
            för att försöka sänka sina kostnader och kanske den vägen rädda
            företaget och sysselsättningen över huvud taget.
          </note>
          <note>
            När man nu hör ordet permittering och tänker på hur begreppet
            fordom kanske tillämpats, kan man vara glad över den oerhörda
            restriktivitet som vidlåder åtgärden. Till synes kan det inte
            vara rätt att ett företag använder sina anställda som ett ekonomiskt
            dragspel och på deras bekostnad temporärt skär ned sina kostnader.
          </note>
          <note>
            Det här resonemanget kan låta bestickande och restriktiviteten
            kanske känns human. Men, herr talman, om man tänker efter en stund
            kan man finna att vi genom permitteringssystemet kan minska det
            som är ännu värre, nämligen definitiva uppsägningar och arbetslöshet.
            Det heter ju att av två onda ting skall man välja det minst onda.
          </note>
          <note>
            Friare permitteringsregler skulle kunna få mycket positiva följdverkningar,
            först och främst därför att trycket på arbetsgivaren att behöva
            verkställa definitiva friställningar lättar. I dag är det förvisso
            som så att uppsägningsmodellen tillämpas mer frekvent än som skulle
            vara nödvändigt. På grund av långa varseltider och det osäkra
            läget tvingas företagen ta i mer än vad nöden kanske kräver.
          </note>
          <note>
            Detta innebär att det kan bli rent absurda friställningar. Trots
            att företagen kan ha jobb för en viss yrkesgrupp, ryker denna
            med genom en alltför formalistisk tillämpning av turordningen
            vid uppsägningar. Det är också skillnad på olika företags möjligheter
            att producera mot lager och att därigenom utjämna orderingångsvariationer.
            Ett konsultföretag eller ett hantverksföretag kan inte gärna ha
            färdiga produkter på lagerhyllan.
          </note>
          <note>
            Jag tror att det här är en fråga som framför allt de fackliga
            organisationerna borde tänka igenom. Kan det vara på det sättet
            att antalet varsel och uppsägningar har blivit fler än nödvändigt?
            Skulle vi genom en öppnare attityd inför permitteringsmöjligheten
            kunna tillämpa en annan och mindre brutal metod vid sysselsättningsbrist?
          </note>
          <note>
            Den metod jag talar om är förvisso mindre brutal.
          </note>
          <note>
            Den tar mer sociala hänsyn och fördelar konsekvenserna av arbetsbrist
            mer solidariskt mellan de berörda.
          </note>
          <note>
            I stället för att vissa personer skall drabbas definitivt, kan
            permittering t.ex. innebära korttidsvecka för en berörd personalgrupp.
            Det kan också vara fråga om en tillfällig stängning av en arbetsplats.
            Tillfällig, men lika för alla.
          </note>
          <note>
            En annan form kan vara en rullande permittering, där de anställda
            turas om att vara temporärt friställda så länge som arbetsbristen
            kvarstår.
          </note>
          <note>
            Ett kännetecken för den här metoden är att samtliga berörda solidariskt
            får dela på arbetsbristen och att de gemensamt kan bära förhoppningen
            att sysselsättningsläget snart skall förbättras.
          </note>
          <note>
            Herr talman! Jag menar inte att permitteringssystemet är något
            som vi skall eftersträva. Men om det används klokt skulle det
            kunna vara ett bättre alternativ än friställningar och nedläggningar.
            Arbetsgivarna har naturligtvis inget att vinna på obefogade permitteringar.
            Det är ändock på sysselsättningen i företagen som omsättning och
            vinst baseras.
          </note>
          <note>
            Givetvis måste det finnas försäkringssystem som kompenserar inkomstbortfall
            och lagar som reglerar permitteringens former. Men dagens regelverk
            är inte tillräckligt flexibelt och kreativt.
          </note>
          <note>
            Både för företagen och för de anställda vore det befogat att
            arbetsrätten i det här avseendet moderniserades.
          </note>
          <note type="speaker">
            Anf. 55 Andre vice talman CHRISTER EIREFELT (fp):
          </note>
          <note>
            Herr talman! Jag träffade häromdagen en företagare som är delägare
            i och VD för ett av våra kvarvarande varv på västkusten. Han berättade
            att det gick ganska bra. Utvecklingen hade varit positiv, och
            han såg egentligen ingen anledning till att den inte skulle fortsätta
            så.
          </note>
          <note>
            Jo, en risk fanns det -- att näringen skulle få ett återfall
            i den misslyckade politiken med statliga subventioner.
          </note>
          <note>
            Det han syftade på var Cityvarvets rekonstruktion i Göteborg.
            Planerna går ut på att verksamheten skall kunna fortsätta med
            hjälp av bl.a. statliga arbetsmarknadsinsatser. Enligt ett brev
            till regeringen vill kommunstyrelsen i Göteborg att man, som man
            skriver, tar andra hänsyn än strikt företagsekonomiska.
          </note>
          <note>
            Det här har vållat oro bland konkurrenterna.
          </note>
          <note>
            Eftersom man delvis arbetar med samma kundkrets, innebär ett
            statligt stöd nästan med nödvändighet att konkurrensen snedvrids.
          </note>
          <note>
            Det är delvis ett generellt problem. Det är svårt att klara konkurrensneutraliteten
            med dagens omfattande arbetsmarknadspolitiska insatser.
          </note>
          <note>
            Störst blir naturligtvis risken när särskilda stöd riktas direkt
            till ett enskilt företag.
          </note>
          <note>
            Det är bra om det går att få till stånd en fortsatt verksamhet
            vid Cityvarvet. Men det måste ske på företagsekonomiska grunder,
            så att man inte med hjälp av statligt stöd konkurrerar ut andra
            varv och bara flyttar arbetslösheten.
          </note>
          <note>
            Det företag jag besökte ligger i Halland. Det är ett län som
            under många år med rätta ansetts vara expansivt. Nu är bilden
            en annan, och vi har en arbetslöshet som under 1992 ökade minst
            lika dramatiskt som i övriga Sverige. I länets största kommun,
            Halmstad, var den t.o.m. större än riksgenomsnittet.
          </note>
          <note>
            Tyvärr har den tidigare så positiva utvecklingen gjort att Halland
            inte under 70- och 80-talen fått sin rättmätiga del av statliga
            satsningar när det gäller bl.a. kommunikationer och utbildning.
          </note>
          <note>
            Kapacitetsbristen på Västkustbanan har t.ex. länge varit ett
            problem. Nu pågår arbetet med dubbelspår på ett par delsträckor,
            och planeringsläget för övriga delar av banan är sådant att utbyggnaden
            skulle kunna komma i gång redan i år.
          </note>
          <note>
            Våren 1992 beslutade också regeringen att vissa sträckor skulle
            tidigareläggas, och man anvisade
          </note>
          <note>
            532 miljoner kronor. Men samtidigt krävde man en regional medverkan
            i finansieringen, något som man möjligen kan acceptera för vissa
            sidoinvesteringar. Men eftersom Västkustbanan är en nationell
            angelägenhet skall utbyggnaden i allt väsentligt betalas med statliga
            medel.
          </note>
          <note>
            Nu måste förhandlingarna äntligen ge resultat. Det går inte att
            acceptera att en utbyggnad som är beslutad, och som av alla intressenter
            anses mycket angelägen, inte kommer till stånd på grund av något
            som närmast kan betraktas som prestigeskäl.
          </note>
          <note>
            Just nu är det ett annat kommunikationsproblem som står på dagordningen,
            SAS funderingar på att lägga ned linjen till Halmstad. Även om
            det här är ett beslut som fattas av företagsledningen, finns det
            anledning till några reflektioner.
          </note>
          <note>
            Jag är övertygad om att förutsättningarna för svenskt inrikesflyg
            hade varit bättre om sammanslagningen SAS--Linjeflyg inte hade
            kommit till stånd. I stället för att applådera den affären borde
            regeringen ha försökt hitta en annan lösning. Väl medveten om
            Linjeflygs ekonomiska svårigheter tror jag ändå att det hade varit
            möjligt.
          </note>
          <note>
            Det är anmärkningsvärt att talet om nedläggning av
          </note>
          <note>
            Halmstadlinjen kommer efter bara en månad med det nya SAS/Linjeflyg-bolaget,
            och att det dessutom tycks grunda sig på passagerarsiffrorna i
            en extrem lågkonjunktur. Jag utgår ifrån att SAS
          </note>
          <note>
            före beslutet samråder med regionala intressenter.
          </note>
          <note>
            Finns det t.ex. något som kan göras från regionens sida för att
            förbättra förutsättningarna för fortsatt trafik?
          </note>
          <note>
            Jag vill understryka att det som kan göras -- det kan t.ex. röra
            sig om kostnaderna för flygplatsen --
          </note>
          <note>
            måste utformas så att inte SAS gynnas ensidigt. Det bolag som
            nu flyger Halmstad--Bromma skall i så fall ges samma möjligheter.
          </note>
          <note>
            Slutligen ytterligare en viktig fråga för länet och, framför
            allt, för försvaret: flyttningen av LV6 och
          </note>
          <note>
            LV4 till Halmstad. Ett tag kunde man möjligen befara att en omprövning
            skulle leda till ett annat resultat, men efter att ha läst dels
            motionerna, dels den utredning om LV4 som presenterades i förra
            veckan, kan man omöjligt komma till någon annan slutsats än alternativet
            Halmstad.
          </note>
          <note>
            Utredaren slår fast, i samförstånd med samtliga militärbefälhavare,
            att en flyttning till Halmstad bäst tillgodoser möjligheterna
            att utveckla luftvärnsförbandens förmåga. Han konstaterar att
            det medför minst avgångar av yrkesofficerare, att fastighetsbeståndet
            i Halmstad har god kvalitet och att det finns en mycket god tillgång
            på skjutfält.
          </note>
          <note>
            Till detta skall läggas att arbetet med förberedelser för flyttning
            av LV6 -- efter riksdagsbeslutet i juni förra året -- nu har kommit
            så långt att det skulle innebära mycket stora problem om det inte
            fullföljdes.
          </note>
          <note type="speaker">
            Anf. 56 BRITT BOHLIN (s):
          </note>
          <note>
            Herr talman! Praktiskt taget varenda dalslänning som jag har
            talat med blir alltmer fast övertygad om att höga vederbörande,
            som mestadels finns i
          </note>
          <note>
            Stockholm och kan vara regering, riksdag, statliga verk eller
            myndigheter, på pin kiv gör sitt allra bästa för att förstöra
            och sabotera, i stället för att mildra och lindra, i en situation
            som för oss är svår eller, om man vill komma närmare sanningen,
            katastrofal.
          </note>
          <note>
            Det finns i dag ingen arbetsmarknadspolitik värd namnet. Det
            finns ingen näringspolitik. Det finns ingen vilja eller förmåga
            att över huvud taget ta i de problem som vi står mitt uppe i.
            Exemplet Hela folkets järnväg, vårt kära SJ, kommer mitt i denna
            sysselsättningskris med ett ljuvligt besked till oss.
          </note>
          <note>
            Vi borde fundera på att lägga ned persontrafiken mellan Göteborg
            och Karlstad.
          </note>
          <note>
            Alla dessa besked har nu samlat sig på hög. Det man borde göra
            nu är förstås att samla ihop alla goda krafter för att komma till
            rätta med den katastrofala situation som landskapet Dalsland just
            nu befinner sig i.
          </note>
          <note>
            Då skulle jag vilja säga till alla er i detta hus som for från
            det ena lilla Dalslandssamhället till det andra och överglänste
            varandra i fråga om hur den ljusnande framtid skulle te sig, om
            vi bara fick en ny regering. Alla ni borde komma tillbaka nu och
            se hur det ser ut. Ni borde prata med människorna och förklara
            varför ni har lagt denna börda på deras axlar.
          </note>
          <note>
            Jag skall inte trötta kammaren med statistik och arbetslöshetssiffror
            -- det lär vi få gott om innan denna debatt är över. Ingenstans
            i landet är man så beroende av bilindustrin och dess underleverantörer
            som vi är i denna region. När nu denna bransch skakar i grundvalarna
            och för en väldigt tuff kamp för överlevnad är hela vår industrisektor
            hotad. En tillvaro utan bilbranschen är, åtminstone på några års
            sikt, ett omöjligt beting för ett annars ganska tåligt och förändringsbenäget
            landskap.
          </note>
          <note>
            Det senaste dråpslaget är Telis nedläggning. Den kan ännu förhindras.
            Låt inte denna nedläggning bli verklighet! Sätt politisk kraft
            bakom denna önskan!
          </note>
          <note>
            Anser arbetsmarknadsministern att det är en börda vi orkar bära
            i regionen, ovanpå allt annat? Om inte -- agera, arbetsmarknadsministern!
          </note>
          <note>
            Till denna dystra bild skall läggas det faktum att vi i princip
            inte har någon tjänstesektor. När nu statens indragning av bidrag
            till kommunerna slår igenom fullt ut rasar också kvinnornas arbetsmarknad
            ihop.
          </note>
          <note>
            I detta läge diskuterar regeringen försämringar i arbetsrätten
            för arbetstagarna.
          </note>
          <note>
            Kds representant kunde tidigare i dag visa sin upprördhet, inte
            över försämringarna för arbetstagarna, utan över att utredningen
            drabbats av läckage. Detta ansåg han vara en svår moralisk fråga.
          </note>
          <note>
            Kds borde se på vems intressen moralen egentligen skulle användas
            för att värna. Slå inte på dem som ligger! Försämra inte arbetsrätten
            för dem som bäst behöver den!
          </note>
          <note>
            I de fem Dalslandskommunerna finns det i dag 18
          </note>
          <note>
            lediga arbeten. Det finns 18 jobb för 3 409
          </note>
          <note>
            arbetslösa personer. Då har jag ändå inte räknat med de deltidsarbetslösa.
            Någon här borde åka ut och förklara för t.ex. de arbetslösa tjejerna
            i
          </note>
          <note>
            Kommunalarbetareförbundet varför det är bra att staten drar in
            en massa pengar från kommuner och landsting så att dessa tvingas
            säga upp vårdpersonalen, och vårdpersonalen sedan tvingas gå till
            arbetsförmedlingen eller socialbyrån och få sin försörjning från
            något annat håll.
          </note>
          <note>
            Den enda effekten av en sådan rundgång är att de som är kvar
            på ålderdomshem, på sjukhem och i barnstugor får slita ännu mycket
            hårdare. Det finns all anledning att någon skulle förklara vitsen
            med detta för dessa tjejer. Jag har inte lyckats, men jag har
            å andra sidan inte haft den ambitionen.
          </note>
          <note>
            Det finns förslag som skulle kunna förändra denna katastrofala
            situation. Läs den socialdemokratiska sysselsättningsmotionen
            på allvar och översätt den till förhållandena i Dalsland! Sätt
            i gång Norge--
          </note>
          <note>
            Vänerlänken-projektet! Bygg Erikstadsvängen nu!
          </note>
          <note>
            Det kan vi göra.
          </note>
          <note>
            Många har talat om hur omöjligt det skulle vara att ta fram projekt,
            sådana som inte redan är i gång, och sätta i gång dem med kort
            varsel. Det här är ett sådant projekt. Det är inte i gång, men
            det kan sättas i gång inom en väldigt snar framtid.
          </note>
          <note>
            Erikstadsvängen är ett bra bilprojekt, och byggandet av etappen
            Trollhättan--Öxnered är ett annat bra projekt att sätta i gång.
          </note>
          <note>
            Vi kan göra mycket för att vara beredda den dagen konjunkturerna
            vänder och vi behöver sätta i gång med alla krafter igen. Ett
            annat sådant projekt är att rusta upp riksväg 45, som är bedrövlig.
            Samma sak gäller alla småvägarna i Dalsland.
          </note>
          <note>
            Det finns människor som man ibland blir imponerad av. Ett gäng
            bor längs Röshult--
          </note>
          <note>
            Sivikavägen. Det är en väldigt liten väg. De allra flesta av
            oss har aldrig någonsin åkt där och kommer aldrig att göra det
            heller. För dem som bor där, och måste åka där varenda dag för
            att komma till och från sina arbeten, är det en livsnödvändighet
            att vägen är farbar även på vintern. De slåss stenhårt för det.
            Varför skall vi inte ge dem litet råg i ryggen?
          </note>
          <note>
            Man skulle kunna plocka fram oändligt många förslag. De finns
            i den socialdemokratiska sysselsättningsmotionen. Min fråga till
            de borgerliga kamraterna, i första hand på vår egen länsbänk,
            gäller vilket besked jag kan ta med mig hem till de 3 409 arbetslösa.
            Ställer ni upp på de arbetslösa dalslänningarna och röstar igenom
            våra sysselsättningsförslag här i riksdagen?
          </note>
          <note>
            I detta anförande instämde Lahja Exner, Lena
          </note>
          <note>
            Klevenås, Rune Evensson och Ingvar Johnsson
          </note>
          <note>
            (alla s).
          </note>
          <note type="speaker">
            Anf. 57 ELVER JONSSON (fp):
          </note>
          <note>
            Herr talman! Eftersom Britt Bohlin ställde en så rak fråga, kräver
            den ett svar.
          </note>
          <note>
            Britt Bohlin undrar retoriskt om vi ställer upp för de arbetslösa
            i Dalsland. Jag tror inte att den typen av ordlek ger så mycket,
            därför att ingen i denna kammare kommer att ge ett nekande svar.
          </note>
          <note>
            Problemet är ju att varken Britt Bohlin eller socialdemokratiska
            partiet, med all sin goda vilja, har redovisat varifrån de vill
            ta de pengar de säger att de är överens med regeringen måste sparas.
            Det rör sig om 12-14 miljarder kronor.
          </note>
          <note>
            När vi inte har det svaret är det svårt att kontra då
          </note>
          <note>
            Britt Bohlin räknar upp besparingar som regeringen har föreslagit.
          </note>
          <note>
            Herr talman! Det blir patetiskt, ja, nästan rörande, när Britt
            Bohlin talar om en liten byväg som om den byggts efter september
            1991. Den har faktiskt funnits under hela den socialdemokratiska
            regeringsperioden. Också då var det vintrar med snö -- kanske
            rentav litet mer än vad vi har nu. Då var det inte någon särskild
            brådska med att ta tag i dessa arbeten.
          </note>
          <note>
            SJ:s brister i att hantera sin situation är ett arv vi lever
            med. Jag kan dela en del av den kritik Britt
          </note>
          <note>
            Bohlin ger. Vi behöver ha ett betydligt mer alert företag som
            driver kollektivtrafiken på spår. Det problemet är ju inte heller
            nytt.
          </note>
          <note>
            Låt oss ställa upp i gemensamma krafttag, där alla goda krafter
            bör hjälpa till! Det blir slutsatsen. På den punkten är vi överens.
            I det arbetet hälsar jag också Britt Bohlin välkommen.
          </note>
          <note type="speaker">
            Anf. 58 BRITT BOHLIN (s):
          </note>
          <note>
            Herr talman! Många vackra ord sägs i denna kammare om och för
            de arbetslösa. Nu har vi fått höra några till.
          </note>
          <note>
            Jag måste ändå betona det allvar som finns bakom mitt ibland
            kanske yviga sätt att uttrycka mig. Det är inte bara de man träffar
            på t.ex. Konsum och sjukhuset som känner denna desperation. För
            en tid sedan träffade jag kommunalpolitiker av alla de kulörer,
            samlade till något slags desperat krismöte.
          </note>
          <note>
            Vad gör vi? Hur klarar vi oss ur denna kris? Detta är ett allvarligt
            menat budskap, som jag inte vill skall mötas med ord och bara
            ord.
          </note>
          <note>
            Vi har haft många olika tillfällen att debattera pengar. Senaste
            gången debatterade jag med en centerpartistisk kollega. Han menade
            att det inte går att betala ut pengar för de arbetslösa så att
            de i stället kan få utbildning eller sättas i åtgärd, därför att
            det är pengar från olika konto. Det är väl precis det det handlar
            om.
          </note>
          <note>
            Slutligen vill jag uppmana Elver Jonsson att inte kalla Sivikavägen
            för byväg. Det kan gå dig illa när du kommer till Sivika nästa
            gång! Det är med
          </note>
          <note>
            Sivikavägen som med alla andra vägar -- de slits. På den socialdemokratiska
            regeringens tid var den säkert ganska dålig. Nu är den urusel.
            Skillnaden är att vi nu har alla möjligheter att rusta upp den
            vägen och alla andra vägar som är i behov av det, i form av en
            stor mängd arbetskraft som gärna skulle bidra.
          </note>
          <note type="speaker">
            Anf. 59 ELVER JONSSON (fp):
          </note>
          <note>
            Herr talman! Jag uppfattade att Britt Bohlin var djupt allvarlig
            när hon sade att vi behöver grubbla igenom hur vi löser denna
            mycket svåra situation.
          </note>
          <note>
            Jag instämmer i detta. På den punkten finns ingen differens i
            våra uppfattningar.
          </note>
          <note>
            Jag hade kanske inte sagt något om inte Britt
          </note>
          <note>
            Bohlin direkt hade uppmanat mig eller någon annan att gå i svaromål.
            Jag reagerade dock på det faktum att lösningen i ett inlägg presenteras
            vara så enkel som att byta ut en regering. Man ser i grunden likartat
            på problemen, och lösningarna ligger inte särskilt långt ifrån
            varandra. Då blir det litet patetiskt att hänvisa till att problemen
            skulle vara lösta om vi bara får en ny regering. De är betydligt
            svårare än så.
          </note>
          <note>
            Jag använde ordet byväg. Det kan bero på att det inte är så hemskt
            långt till Norge, och där betyder ju by någonting annat.
          </note>
          <note type="speaker">
            Anf. 60 BRITT BOHLIN (s) replik:
          </note>
          <note>
            Herr talman! Jag instämmer i föregående talares åsikt i frågan
            om det är så enkelt som att byta regering. Jag tycker av många
            skäl att det vore bra om man kunde göra det, men det är egentligen
            inte huvudpoängen i det som jag vill säga.
          </note>
          <note>
            Det viktiga är vad regeringen gör och inte gör. På den punkten
            är jag ytterligt kritisk. Jag tror faktiskt att man kunde betrakta
            våra förslag med litet god vilja och större öppenhjärtighet och
            se till att de blir verklighet. Det bör också ske ganska kvickt.
            Det är helt nödvändigt i nuvarande läge.
          </note>
          <note type="speaker">
            Anf. 61 BJÖRN ERICSON (s):
          </note>
          <note>
            Herr talman! Antalet arbetslösa i Stockholms län närmar sig nu
            75 000. Ökningstakten är högre än i det övriga landet. Anita Johansson
            kommer senare i debatten att närmare gå in på det direkta sysselsättningsläget.
            Jag tänker mera uppehålla mig vid bakgrunden till att det ser
            ut som det gör.
          </note>
          <note>
            I Stockholmsregionen har strukturförändringarna i näringslivet
            varit kraftigare än på de allra flesta håll i Sverige. Genom variationen
            och bredden i sysselsättningen har emellertid strukturförändringarna
            inte uppmärksammats i den allmänna debatten på samma sätt som
            i regioner med mer ensidigt näringsliv. Den stockholmska konsumtionsvaruindustri
            som på 1800-talet var ledande i landet har i stort försvunnit.
            Detsamma gäller de verkstadsindustrier, elektrisk industri m.m.,
            som vid sekelskiftet kom att bidra till genombrottet för modern
            teknisk industri. Den byggde på ett samspel med den tekniska forskningen
            och gav många impulser till den industriella utvecklingen också
            i det övriga landet.
          </note>
          <note>
            Under de senaste decennierna har i stället dataindustri, elektronikindustri
            och företag med stort tjänsteinnehåll etablerat sig i Stockholm,
            framför allt i den norra delen av länet. Den tunga industrin med
            bas främst i den södra delen av länet har kraftigt minskat sin
            sysselsättning. Även många av de mest moderna industrierna har
            emellertid utvecklats svagt de senaste åren. Stockholm står inför
            risken att upphöra att vara en industristad i framtiden.
          </note>
          <note>
            En sådan utveckling skulle enligt min mening vara utomordentligt
            allvarlig, inte bara för
          </note>
          <note>
            Stockholmsregionen utan för hela landet.
          </note>
          <note>
            Ett Stockholm utan industri skulle bli ett
          </note>
          <note>
            Stockholm med skarp social segregation, där lågt betalda anställda
            i servicenäringar gör tjänster åt högt betalda tjänstemän i förvaltning,
            forskning, företagsledning etc. Med sådana arbetsmarknader, helt
            skilda från varandra, skulle sociala motsättningar, ojämlikhet
            och utslagning prägla
          </note>
          <note>
            Stockholmsregionen. Det finns många sådana storstäder i vår omvärld
            som ger otäcka exempel på hur rå egoism, fientlighet och brutalitet
            genomsyrar samhället. Den segregerade storstadens destruktiva
            värderingar sprids efter hand också till andra delar av landet.
          </note>
          <note>
            I en storstad med en varierad arbetsmarknad, med såväl industri
            som tjänsteverksamhet, ökar däremot människors möjlighet till
            individuell utveckling. Det sociala kontaktnätet förtätas.
          </note>
          <note>
            Huvudstadsregionen Stockholm är också den viktigaste kontaktpunkten
            mellan vårt nationella ekonomiska system och den internationella
            marknaden. Med en levande industri där forskning och teknisk utveckling
            främjas kan också en större andel av den internationella produktionen
            komma till Sverige.
          </note>
          <note>
            Alternativet kan på längre sikt bli att Sverige förvandlas till
            en filial för multinationella enheter som har sin forskning och
            utveckling förlagd till kontinenten eller andra delar av världen.
            En god ekonomisk utveckling i Stockholmsregionen är sålunda också
            viktig för andra delar av vårt land.
          </note>
          <note>
            Från Stockholm utgår efterfrågan och utvecklingsstimulans som
            når långt ut till både stora och små företag i Sverige. Stockholmsregionen
            konkurrerar inte med mer missgynnade delar av
          </note>
          <note>
            Sverige; konkurrensen sker i stället med utländska storstäder.
          </note>
          <note>
            Det är därför viktigt att regering och riksdag nu noga följer
            utvecklingen i Stockholmsregionen och i konstruktiv anda söker
            lösningar på problemen, som också är Sveriges nationella problem.
          </note>
          <note>
            Herr talman! Fram till för några år sedan var stadens och regionens
            styrka obestridliga och problemen överkomliga. Näringslivet och
            skattekraften var starka, befolkningen relativt ung och välutbildad,
            utrikes handel och kommunikationer välutvecklade. Så positivt
            kan vi tyvärr inte längre beskriva den här regionen.
          </note>
          <note>
            Strömmarna går från Stockholm, inte till
          </note>
          <note>
            Stockholm. Företagsnedläggningar och flyttningar -- ofta med
            statligt stöd -- också under den socialdemokratiska regeringsperioden
            har på få år nästan lett till total avveckling av vår industriella
            bas. Och det gäller både sådana framtidsindustrier som länge varit
            karakteristiska för Stockholm som ledande teknikstad och sådana
            som är naturliga på en stor konsumtionsmarknad.
          </note>
          <note>
            Man kan här nämna Ericssons Älvsjöfabrik, Atlas
          </note>
          <note>
            Copco, ABB, Arla, Saltsjöqvarn, Vin &amp; Sprit,
          </note>
          <note>
            Finnboda Varf m.fl.
          </note>
          <note>
            Många av dagens problem beror på den samhällsekonomiska krisen
            och är gemensamma för Stockholm och det övriga landet. Vi vet
            alla att konjunkturerna kommer att vända, men att allt som skadats
            då inte går att reparera. Stora delar av vår industri har slagits
            ut för gott, arbetslösheten kan komma att permanentas och de offentliga
            finanserna att förbli i olag.
          </note>
          <note>
            Till sist, herr talman, vill jag säga att det enligt vår uppfattning
            nu också är dags att sätta punkt för statliga utflyttningar av
            pågående verksamheter i storstadsregionerna. Arbetsplatsdräneringen
            måste få ett slut. Utlokaliseringar från regionen till följd av
            statliga åtgärder måste därför avvisas.
          </note>
          <note type="speaker">
            Anf. 62 HANS KARLSSON (s):
          </note>
          <note>
            Herr talman! Örebro län har ett mycket besvärligt arbetsmarknadsläge.
            Den öppna arbetslösheten är hög, för närvarande 7 %, och därutöver
            är många människor sysselsatta i olika slag av arbetsmarknadspolitiska
            åtgärder. Av allt att döma har vi inte sett kulmen på detta ännu.
            Många privata industri- och tjänsteföretag har en mycket låg orderingång,
            och till detta kommer väntade personalminskningar inom den offentliga
            sektorn.
          </note>
          <note>
            Näringslivet i länet har såväl kortsiktiga konjunkturproblem
            som långsiktiga strukturproblem. I basnäringarna har det rationaliserats,
            mekaniserats och datoriserats hårt under senare år.
          </note>
          <note>
            Det har varit nödvändigt och kommer att vara fortsatt nödvändigt
            för att klara den internationella konkurrensen. Det betyder fortsatt
            minskning av industrisysselsättningen om vi inte klarar att utveckla
            de befintliga företagen och etablera nya.
          </note>
          <note>
            Regeringens indragning av pengar från kommuner och landsting
            får nu omedelbara effekter i form av uppsägningar runt om i länet.
            Ungefär 2 000
          </note>
          <note>
            människor kommer att mista sina jobb på grund av dessa indragningar.
            Människor tvingas gå ut i arbetslöshet med åtföljande bekymmer,
            det leder till oro och otrygghet, till att barn far illa och till
            att familjebanden slits.
          </note>
          <note>
            De minskade statsbidragen till kommunsektorn får till följd att
            utgifterna för arbetslöshetsersättning och socialbidrag ökar kraftigt.
          </note>
          <note>
            Det här är en rundgång med pengar där det enbart finns förlorare.
            Samhället förlorar, de som blir arbetslösa förlorar, kvalitén
            sjunker i vården, omsorgerna, utbildningen och annan offentlig
            verksamhet.
          </note>
          <note>
            Herr talman! Det som nu krävs i Örebro län är insatser på såväl
            lång som kort sikt. Det krävs mer av utbildning. Men också insatser
            i form av beredskapsarbeten, ROT-projekt osv. Vi måste få möjlighet
            att bättre ta till vara de resurser som länet har på olika kompetensområden,
            miljöteknik, högteknologiföretag med internationell inriktning,
            hälsoprofilen med gymnastik- och idrottshögskolan, regionsjukhuset,
            yrkesmedicin och samhällsmedicin, Loka Brunn och Nyhyttan.
          </note>
          <note>
            Örebro län har stora möjligheter om de rätta förutsättningarna
            skapas.
          </note>
          <note>
            Och de rätta förutsättningarna handlar i väldigt stor utsträckning
            om infrastruktursatsningar.
          </note>
          <note>
            Mälarbanan och Svealandsbanan är för länet viktiga järnvägsprojekt.
            Men vi måste också gå vidare och knyta ihop Örebro med Oslo,
          </note>
          <note>
            Stockholm och Göteborg på ett bättre sätt än i dag.
          </note>
          <note>
            Men det räcker inte med järnvägar. Vi måste också ha bra vägförbindelser
            för att kunna nå de aktuella marknaderna och ge den injektion
            som Bergslagen behöver för att utvecklas.
          </note>
          <note>
            Bergslagsdiagonalen/Askersundsleden är ett sådant vägprojekt
            som skulle vara livgivande för länet i sin helhet och i särskild
            grad för Bergslagen.
          </note>
          <note>
            En rad studier visar på flera starka argument för att denna led
            skall ingå i stamvägnätet. Länstyrelserna i Kopparbergs län, Örebro
            och Östergötlands län, vilka är de län som mest berörs, ställer
            sig bakom detta. Samma uppfattning har transportföretagen och
            åkeriföreningarna i området.
          </note>
          <note>
            En högklassig vägförbindelse med sträckning över de områden som
            i dag har stora bekymmer med sysselsättning och utveckling ger
            reella incitament för nya företagsetableringar. Bergslagsdiagonalen/
          </note>
          <note>
            Askersundsleden är viktig för Örebro län, för hela
          </note>
          <note>
            Bergslagen och också för andra delar av landet, exempelvis Norrlandskusten.
          </note>
          <note>
            Samhällsekonomiska och transportekonomiska beräkningar visar
            att
          </note>
          <note>
            Bergslagsdiagonalen/Askersundsleden är lönsam ur alla aspekter.
          </note>
          <note>
            Vid en analys av godsflöden, transporter och terminaler som gjorts
            framkommer många intressanta fakta. Vid en jämförelse med andra
            alternativ visas att leden kommer att ha 30 % mer av eget gods,
            en större branschspridning, mer av snabbhets- och kapacitetskrävande
            gods samt fler godsterminaler.
          </note>
          <note>
            Om vi jämför med andra alternativ kan vi konstatera att om Örebros
            index sätts till 100 ur bilgodssynpunkt får Västerås ca 40, Borlänge
            ca 70
          </note>
          <note>
            och Jönköping ca 100. Av dessa kommer de tre starkaste bilknutpunkterna
            Borlänge, Örebro och
          </note>
          <note>
            Jönköping att betjänas av en
          </note>
          <note>
            Bergslagsdiagonal/Askersundsled.
          </note>
          <note>
            Denna väg gör det möjligt att åstadkomma industriell förnyelse
            och tillväxt i inlandet, vilket är av avgörande betydelse för
            att nå någon form av regional balans.
          </note>
          <note>
            Leden löser flera tätortskonflikter och ger stora miljö- och
            trafiksäkerhetsvinster. Samordningsoch miljövinster skapas också
            genom att ge vägen en sådan sträckning att SJ:s största godsterminaler
            i Borlänge och Hallsberg ansluter.
          </note>
          <note>
            Ett argument mot vägsatsningen har varit att det blir för kostsamt.
            Men då bortser man från att utbyggnaden skall ske i etapper, vilket
            från arbetsmarknadssynpunkt är mycket bra. Man bortser också från
            det faktum att vissa delar av vägsträckningen ändå måste byggas
            för att få bort trafikfällor och flaskhalsar i trafikflödet.
          </note>
          <note>
            Herr talman! Örebro län behöver
          </note>
          <note>
            Bergslagsdiagonalen/Askersundsleden för att kunna utvecklas och
            för att kunna ge förutsättningar för arbete och tillväxt åt människorna
            i länet. Vägen behövs som en länk i det framtida transportnätet
            och för att ta tillvara länets placering mitt i Sverige. Vägen
            behövs också för att minska miljöstörningarna och samordna biltrafiken
            med järnvägen.
          </note>
          <note>
            I detta anförande instämde Leo Persson (s).
          </note>
          <note type="speaker">
            Anf. 63 MAGNUS PERSSON (s):
          </note>
          <note>
            Herr talman! Värmland blöder. Med dessa ord inleds texten i vår
            Värmlandsmotion. Tyvärr är det sanningen och ingenting annat som
            vi beskriver i vår motion.
          </note>
          <note>
            Länsarbetsnämnden beskriver läget enligt följande i sin januarirapport:
            12 000 öppet arbetslösa, 7 500
          </note>
          <note>
            sysselsatta i arbetmarknadsutbildning. Sammanlagt står inte mindre
            än närmare 20 000 värmlänningar utanför den ordinarie arbetsmarknaden.
          </note>
          <note>
            Läget är med andra ord förtvivlat. Hela samhällen är på väg att
            utraderas. Hårt och skoningslöst drabbas sysselsättningen i orter
            som Koppom och
          </note>
          <note>
            Töcksfors inom Eda och Årjängs kommuner. Ett annat aktuellt exempel
            är Björneborgs Jernverk
          </note>
          <note>
            AB som har hamnat i en akut likvidationskris där samhällets stödinsatser
            behövs om orten skall kunna överleva. Hitintills har näringsministern
            ställt sig kallsinnig och avvisande till föreslagna lösningar.
          </note>
          <note>
            Karlstadregionen har drabbats av en rad problem.
          </note>
          <note>
            I och med att Zakrisdalsverken har fått nådastöten har vi fått
            ytterligare ett problem på halsen.
          </note>
          <note>
            Karolinen håller samtidigt på att tömmas på hyresgäster och personal
            på grund av regeringens klantigt skötta och brådstörtade handlande
            i den delen. Det är nyliberalismen som lyser fram och styr utvecklingen
            även här.
          </note>
          <note>
            De senaste dagarnas spekulationer om att vi från länsgruppen
            skulle ha ändrat oss när det gäller
          </note>
          <note>
            Värmlandsbrigadens lokalisering till Kristinehamn är inte sanna.
            Vi tycker att det finns övervägande skäl som talar för att fusionen
            mellan I 2 och A 9
          </note>
          <note>
            fullföljs.
          </note>
          <note>
            Skogen och boardindustrin möter stora problem.
          </note>
          <note>
            Även bönderna hemma i Värmland kräver att den tidtabell som råder
            för omställning inom jordbruket skall tas upp till förnyad diskussion.
            Då är steget inte långt till att minnas den hotbild som bonderörelsens
            organisation LRF utmålade i sin kampanj. Mörkret skulle lägga
            sig över nejderna och bygderna. Dystra och mörka granskogar skulle
            plötsligt växa upp som svampar på åkrarna.
          </note>
          <note>
            Herr talman! Tyvärr kan spådomarna komma att infrias, men med
            den skillnaden att det i dag är en borgerlig riksdagsmajoritet
            som håller på att infria
          </note>
          <note>
            LRF:s skräckpropaganda. Fabian Månssons mångomtalade uttryck
            -- Vet hut, vet sjufalt hut --
          </note>
          <note>
            är nära att ta till i det här sammanhanget.
          </note>
          <note>
            Byggbranschen har oöverstigliga hinder på grund av att regeringen
            fullständigt har missbedömt marknadens reaktion. Regeringen har
            haft och har alltjämt en närmast avvisande hållning till en rad
            konstruktiva förslag för att rädda jobben. Våra krav på tidigareläggande
            av infrastruktursatsningar och satsning på ROT-program med drygt
            25
          </note>
          <note>
            miljarder stöds helhjärtat av byggarna. Jag hoppas att alla på
            Värmlandsbänken också stöder detta, att man inte misstänkliggör
            den objektsportfölj som finns, att krav på insatser kommer från
            alla partiföreträdare på bänken och att vi drar åt samma håll.
          </note>
          <note>
            När regeringen nu skall ta ställning till infrastruktursatsningar:
            Glöm inte Värmland och skogslänen när besluten förr eller senare
            måste fattas om tidigareläggning av angelägna infrastruktursatsningar.
          </note>
          <note>
            Vid Hagfors järnverk har en studie med titeln
          </note>
          <note>
            Uppsagd från järnverket nyligen presenterats.
          </note>
          <note>
            Studien visar att oron för familjen och för ortens framtid är
            det allt överskuggande. Samtidigt som rapporten publiceras lägger
            Carl Bildt och hans regering fram och arbetar med förslag som
            går stick i stäv med denna studie. Regeringen slår dövörat till
            och tutar och kör som om ingenting hänt med en enda last och med
            den enda vägens politik. Glatt och villigt följer Centern, Folkpartiet
            och Kds med för att täcka den moderatstyrda kärrans vilda framfart.
          </note>
          <note>
            Herr talman! Den bild jag har gett är att Värmland blöder. När
            någon blir sjuk brukar man gå till doktorn. Tusen och åter tusen
            värmlänningar har sökt konsultation. Husdoktorn svarar inte. Bengt
          </note>
          <note>
            Westerberg finns inte inne. Näringsministern, statsministern
            och arbetsmarknadsminister Börje
          </note>
          <note>
            Hörnlund finns inte hemma. Ingen har jour. Den medicin, de doser
            och de huskurer som Calle Bildt och hans gelikar har gett gör
            att patienterna nu börjar tveka att över huvud taget ringa rådgivningscentralen.
            De har gett upp hoppet.
          </note>
          <note>
            De enda som har det bra i dag är
          </note>
          <note>
            Kronofogdemyndighet och konkursförvaltarna. I
          </note>
          <note>
            lokalpressen kan vi sida upp och sida ner följa annonser om konkurser,
            försäljningar, auktioner av egnahem och fritidshus osv. Annonserna
            är ett bra tillskott för lokalpressen. Men glöm inte, herr talman,
            att bakom alla dessa husknutar och fasader döljer sig mycken oro
            och sorg. Tidigare visioner och drömmar om ett eget hem har på
            kort tid slagits i spillror. För många av de drabbade har det
            inneburit brustna illusioner.
          </note>
          <note>
            Hoppet är det sista man överger. Nu hoppas vi och tror att om
            inte regeringen tar sig tid att lyssna till klagolåten bör väl
            ändå mina riksdagskolleger på
          </note>
          <note>
            Värmlandsbänken trots allt lyssna. Det är förvånansvärt tyst
            från mina riksdagskolleger på
          </note>
          <note>
            Värmlandsbänken. Förr var det annat ljud i skällan, när vi socialdemokrater
            satt i regeringsställning. Trots att vi hade helt andra arbetslöshetssiffror
            att redovisa var inte Kjell
          </note>
          <note>
            Ericsson och de andra särskilt lågmälda. Man var inte nådig i
            sin kritik av den då förda regeringspolitiken. Var står Kjell
            Ericsson i dag?
          </note>
          <note>
            Har kritiken fastnat i halsen, eller vad är det som har hänt?
            Sjung ut och tala om var ni borgerliga står när det gäller jobben
            hemma i exempelvis Årjäng,
          </note>
          <note>
            Karlstad, Kristinehamn och i övriga Värmland
          </note>
          <note>
            Herr talman! Vi på Värmlandsbänken borde kunna mötas och hitta
            gemensamma mediciner som vi kan bota Värmland med. Men vi måste
            göra det i tid.
          </note>
          <note>
            Vi måste göra det nu. Med stor förväntan skall jag lyssna till
            vad Kjell Ericsson och andra kommer att säga i den här debatten.
          </note>
          <note type="speaker">
            Anf. 64 LEO PERSSON (s):
          </note>
          <note>
            Herr talman! En väl fungerande infrastruktur med telekommunikationer,
            post, service, transporter, energiförsörjning m.m. måste finnas
            för att samhället skall fungera. Monopol, konkurrens, statligt
            och privat ägande, egen regi och entreprenad är några nyckelord
            som förekommer i debatten.
          </note>
          <note>
            Många av de förändringar som diskuteras bygger huvudsakligen
            på ideologisk övertygelse och till en mindre del på en genomtänkt
            analys av vilka konsekvenser förändringarna leder till.
          </note>
          <note>
            Vid en genombläddring av den senaste årgången av tidningen Statsanställd
            får man en bild som beskriver stora omvälvande förändringar. Inget
            av affärsverken i vårt land tycks gå fritt från personalnedskärningar,
            avknoppningar, bolagiseringar, nya arbetsorganisationer och nya
            ledningsformer. Bilden tyder inte på en tillfällig rationaliseringsövning
            utan på ett strukturbrott. Vi går från ett historiskt skede in
            i ett annat.
          </note>
          <note>
            Förändringarna slår hårdast på de orter ute i landet som var
            regionala stödjepunkter och som i det nya kommunikationseffektivare
            Sverige blivit onödiga mellanstationer.
          </note>
          <note>
            En gång var Falun--Borlänge en av knutpunkterna för de statliga
            verken. Nu håller knuten på att lösas upp. Televerket har lokaliserat
            sitt regionkontor till
          </note>
          <note>
            Karlstad, vilket även Postverket gjort. Vägverket har valt att
            förlägga sitt regionkontor till
          </note>
          <note>
            Härnösand och Östersund. Vägverket och
          </note>
          <note>
            Trafiksäkerhetsverket har slagits samman. Detta betyder att 500
            arbetsplatser försvinner från
          </note>
          <note>
            Dalarna. Tar man med ytterligare regionaliseringseffekter inom
            Skolverket, bankväsendet m.fl. försvinner ytterligare något hundratal
            arbetsplatser från Dalarna.
          </note>
          <note>
            Herr talman! Inom industri- och småföretagarsektorn är läget
            lika prekärt, om inte värre. Räntorna hos bankerna är fortfarande
            höga.
          </note>
          <note>
            Värdena för företagens och bankernas fastigheter har i bokslut
            fallit så mycket att boksluten för många visar negativa resultat.
            Man kanske kunde tillämpa någon form av nedskrivningsnyckel så
            att inte banker och kreditinstitut drabbas fullt ut.
          </note>
          <note>
            Genom en sådan syn skulle man också kunna dämpa behovet av insatser
            från Bankakuten till bankerna.
          </note>
          <note>
            Bankerna borde i stället tvingas att i nuläget träffa uppgörelser
            som innebär att de får sina lån betalda utifrån avkastningen på
            möjlig produktion i företagen. Det får inte vara så att ett högt
            ränteläge skall tvinga företagen till konkurs.
          </note>
          <note>
            Inom industrin och i småföretagarkollektivet finns ofta produktionsteknik
            som är avancerad. Dessa kan leverera produkter till låga kostnader
            bara de får hjälp med investeringar i verktyg och maskiner som
            ger produktionsfördelar från såväl lönsamhetssom miljöaspekter.
          </note>
          <note>
            Här har Arbetslivsfonden alltjämt en roll. Den kan hjälpa till
            att lösa konkurrensproblem mellan låglöneländer och vår arbetsmiljöanpassade
            produktion. Nu försvinner den tyvärr. Det kommer naturligtvis
            att ge ytterligare ökad arbetslöshet.
          </note>
          <note>
            Som exempel kan nämnas ett litet företag i Mora som mist en order
            på grund av för höga verktygsoch maskinkostnader. Ordern gick
            till ett företag i öst med mycket dålig arbetsmiljö.
          </note>
          <note>
            Det finns ytterligare saker att peka på som gör att företagen
            inte är villiga att medverka till ökad sysselsättning. Riskkapitalbolagen
            blev inte vad företagarna hoppades på. Räntor på 20 % är inte
            ovanliga. Man undrar vart riskvilligheten tog vägen.
          </note>
          <note>
            Kreditgarantier är en annan viktig faktor för många företag,
            kanske framför allt de små företagen. Det finns en stor utvecklingspotential
            mot bl.a.
          </note>
          <note>
            Östeuropa. Regeringen måste ta rejäla initiativ till att ge de
            små företagen, och även i vissa fall de stora företagen, tillgång
            till en politik som innehåller räntesänkningar, riskkapital som
            är verkliga riskkapital och ett kreditgarantisystem som även ger
            de små företagen möjligheter att utveckla ett affärsutbyte.
          </note>
          <note>
            Herr talman! Jag har gott stöd från Dalarnas företagare i detta,
            liksom i att det nu är hög tid att ge stimulans i form av särskilda
            sysselsättningsåtgärder. Det som jag nu nämnt skulle starkt medverka
            till en ökad sysselsättning.
          </note>
          <note>
            I Dalarna är arbetslösheten nu uppe i 7,5 % med
          </note>
          <note>
            Vansbro kommun i topp med 11,45 % och Rättvik på 9,88 %. Det
            betyder att 13 043 är arbetslösa i
          </note>
          <note>
            Dalarna i dag.
          </note>
          <note>
            På byggsidan skulle ett ROT-program komma hela landet till del.
            Jag kan nämna ett exempel. I
          </note>
          <note>
            Smedjebacken finns ett ombyggnadsobjekt på bostadssidan på ca
            180 lägenheter för ca 60
          </note>
          <note>
            miljoner. Men banker och bolåneinstituten släpper inte till några
            lån, trots att Smedjebackens kommun beslutat om kommunal borgen.
            Här tycker jag att den borgerliga regeringen aktivt, genom sin
            förda politik, hjälpt till att misstänkliggöra kommuner och allmännytta
            så att de uppfattas som mindre kreditvärdiga.
          </note>
          <note>
            Regeringen vill bl.a. ha kvar det kommunala skattestoppet. Om
            man upphäver det, ökar naturligtvis kreditvärdigheten när kommunerna
            själva kan bestämma om sin framtid.
          </note>
          <note>
            Kommunerna bör också stimuleras att bygga om skolor. Det finns
            i varje kommun ett antal skolobjekt som kan sättas i gång bara
            man ordnar en ROT-finansiering med låg ränta.
          </note>
          <note>
            Det finns också ett antal vägobjekt. Riksväg 60
          </note>
          <note>
            förbi Ludvika och Grängesberg samt brobyggen efter riksväg 70
            är t.ex. färdigprojekterade.
          </note>
          <note>
            På järnvägsområdet kan man se till att ytterligare rusta upp
            järnvägen Ludvika--Smedjebacken--
          </note>
          <note>
            Västerås så att Bergslagspendeln blir av.
          </note>
          <note>
            Det är viktigt att sysselsättningen åter blir ledmotivet i vårt
            land. Genom att sätta folk i arbete får vi också skatteintäkter
            som ger kommuner och landsting större möjligheter att hålla en
            hög servicenivå, vilket stimulerar kvinnornas arbetsmarknad. Då
            kan man använda de passiva kontantstöden på ett mycket bättre
            sätt.
          </note>
          <note>
            I detta anförande instämde Hans Karlsson (s).
          </note>
          <note type="speaker">
            Anf. 65 BIRGER ANDERSSON (c):
          </note>
          <note>
            Herr talman! Västmanland är fortfarande ett av landets mest industrialiserade
            län. Stålindustri, metallbearbetande industri, maskin- och elektroteknisk
            industri dominerar. Dessa industrigrenar har alltsedan mitten
            av 1970-talet arbetat i en hård internationell konkurrens. Många
            industrier har tvingats till kraftiga neddragningar eller helt
            lagts ned, vilket drabbat många bruksorter som dominerats av en
            eller ett fåtal industrier.
          </note>
          <note>
            Den långvariga lågkonjunkturen slår hårt mot industrisysselsättningen
            i länet. Varslen och uppsägningarna har varit många och omfattande.
          </note>
          <note>
            Arbetslösheten är hög i länet. Särskilt ungdomar har drabbats
            mycket hårt, men länsarbetsnämnden och arbetsförmedlingarna har
            lyckats väl med att finna ungdomspraktikplatser. För närvarande
            sysselsätts ca 2 300 ungdomar på detta sätt. Antalet personer
            i arbetsmarknadsutbildning och i beredskapsarbeten är också högt.
            Trots dessa insatser är den öppna arbetslösheten över 9 500.
          </note>
          <note>
            Det är nödvändigt med bättre kommunikationer i
          </note>
          <note>
            Bergslagen och i Mälarområdet. På järnvägsområdet har en hel
            del hänt under senare år. Ombyggnaden och moderniseringen av
          </note>
          <note>
            Bergslagspendeln är i stort sett klar. Den är mycket värdefull
            för många orter i Bergslagen.
          </note>
          <note>
            Bygggandet av Mälarbanan är i gång. När projektet så småningom
            är helt klart kommer sträckan
          </note>
          <note>
            Stockholm--Västerås--Örebro att trafikeras med höghastighetståg,
            vilket mycket påtagligt kommer att förkorta restiden.
          </note>
          <note>
            Det är också mycket betydelsefullt för en region att ha ett väl
            fungerande vägnät. De senaste årens medelstilldelning har ej medgivit
            att angelägna projekt kunnat genomföras i den takt som varit nödvändig
            för regionens utveckling. Flera vägprojekt är mycket angelägna
            att genomföra. Jag nöjer mig med att nämna två stycken.
          </note>
          <note>
            E 18 rustas upp i Uppsala, Örebro och Värmlands län, men det
            återstår mycket innan E 18 får en jämn och hög standard. Det är
            viktigt att rusta upp vägsträckan Köping--Arboga i Västmanlands
            län.
          </note>
          <note>
            Om detta projekt snabbt kan komma i gång, kommer många viktiga
            arbetstillfällen att skapas.
          </note>
          <note>
            En annan väg som jag särskilt vill omnämna är Räta linjen, en
            vägsträckning Norrköping--
          </note>
          <note>
            Katrineholm--Västerås--Sala--Gävle. Räta linjen är den naturliga
            förbindelsen mellan
          </note>
          <note>
            Norrlandskusten och södra--sydöstra Sverige genom anknytningen
            till E 4 och E 22 i Norrköping.
          </note>
          <note>
            Vissa vägsträckor längs Räta linjen har i dag en acceptabel standard,
            men för att Räta linjen skall fungera helt tillfredsställande
            som transportled krävs att förbättringar och ombyggnader snabbt
            kan genomföras på vissa vägavsnitt. Upprustningen kan ofta ske
            i anslutning till befintlig vägsträckning och med måttliga investeringar.
            Terrängen är mycket lättforcerad och flack, och upprustningskostnaden
            kommer att ligga långt under övriga diskuterade investeringsalternativ
            i nord-sydlig riktning. Bergslagsdiagonalen, som nämnts tidigare
            här i dag, är ett mycket dyrare alternativ.
          </note>
          <note>
            Den högre utbildningen är viktig för ett län.
          </note>
          <note>
            Högskolan Eskilstuna/Västerås är gemensam för två län. Vi i Västmanlands
            län anser att högskolan
          </note>
          <note>
            Eskilstuna/Västerås ej fått den utbildningsvolym som behövs.
            Många västmanländska ungdomar måste välja en högre utbildning
            på annat håll.
          </note>
          <note>
            Kontakterna med hemlänet tunnas ut.
          </note>
          <note>
            Ungdomarna bygger upp kontakter på den nya studieorten och stannar
            kvar där efter färdiga studier.
          </note>
          <note>
            Vi behöver våra högutbildade ungdomar i länet.
          </note>
          <note>
            Därför har jag vid upprepade tillfällen motionerat om ökade satsningar
            på högskolan
          </note>
          <note>
            Eskilstuna/Västerås. För Västmanlands del måste den högre utbildningen
            både breddas och fördjupas. De västmanländska ungdomarna måste
            få tillgång till ett ökat antal högre utbildningar i hemlänet.
          </note>
          <note>
            Fördjupningen bör i första hand ske inom den tekniska sektorn.
            Länet är ju starkt industrialiserat.
          </note>
          <note>
            Fullständig civilingenjörsutbildning bör förläggas till Västerås.
            För närvarande kan de två första åren läsas i Västerås, men därefter
            måste de studerande fortsätta vid Tekniska högskolan.
          </note>
          <note>
            När det gäller byggsysselsättningen är läget mycket allvarligt
            i Västmanland. Ca 31 procent av byggnadsarbetarna saknar sysselsättning.
            Det gäller för stat, landsting och kommun att tidigarelägga olika
            byggprojekt och öka reparations- och underhållsarbeten för att
            undvika den kraftiga utslagning av byggkompetens som annars kommer
            att ske i länet.
          </note>
          <note>
            Herr talman! Länsborna är starkt medvetna om länets problem.
            Det arbetas intensivt på olika nivåer för en positiv utveckling
            av länet. Jag ser goda möjligheter till att komma till rätta med
            länets problem. Men det är nödvändigt med insatser från regering
            och riksdag. Satsningar på högskolan, satsningar på kommunikationer,
            satsningar på tjänstesektorn, satsningar på högteknologiska industrier
            och satsningar inom byggsektorn kan ge
          </note>
          <note>
            Västmanlands län en långsiktigt positiv utveckling.
          </note>
          <note type="speaker">
            Anf. 66 JAN ERIK ÅGREN (kds):
          </note>
          <note>
            Herr talman! I en gemensam Plattform Norr från
          </note>
          <note>
            Kristdemokraterna i de fyra nordligaste länen,
          </note>
          <note>
            Norrbotten, Västerbotten, Jämtland och
          </note>
          <note>
            Västernorrland, talas om ''Väl utbyggda kommunikationer -- Nyckeln
            till Norrlands framtid''.
          </note>
          <note>
            De långa avstånden inom Norrland och ut till de stora marknaderna
            utgör ett allvarligt handikapp för hela regionen. Väl uppbyggda
            kommunikationer är därför, tillsammans med utbildning, de viktigaste
            regionalpolitiska frågorna för Norrlandslänen.
          </note>
          <note>
            I ett EG-perspektiv är kommunikationerna ännu viktigare, eftersom
            rörlighet, handel och mänskliga kontakter underlättas ytterligare.
            Infrastrukturens betydelse kommer att öka alltmer. Det svenska
            transportsystemet måste därför utvecklas så att det bidrar till
            regional balans. Men förutom ökade satsningar på vägar och järnvägar
            krävs också stora investeringar i telekommunikationer, för att
            förutsättningarna skall förbättras för eftersatta regioner.
          </note>
          <note>
            Under de senaste åren har infrastruktursatsningarna ökat kraftigt.
            Det är både nödvändigt och glädjande. 90-talet kommer att bli
            infrastruktursatsningarnas årtionde i Sverige, om de planer som
            nu finns kan fullföljas.
          </note>
          <note>
            Herr talman! Både de direkta och indirekta sysselsättningseffekterna
            av infrastrukturinvesteringar är viktiga, inte minst i lågkonjunktur.
            Ett exempel på det är de extra medel som i olika vägpaket beslutats
            under 1991
          </note>
          <note>
            och 1992. För de sex nordligaste länen handlar det om drygt 4
            miljarder. Genom att de är fördelade på ett stort antal projekt
            över de olika länen har de också kommit att betyda ett värdefullt
            tillskott av sysselsättningstillfällen i dessa län. Enbart i Region
          </note>
          <note>
            Mitt är i dag 115 vägprojekt i gång för ca 2,2
          </note>
          <note>
            miljarder, och det ger drygt 2 000 arbetstillfällen.
          </note>
          <note>
            Till detta kommer extra medel till järnvägar för samma tidsperiod
            i de nordligaste länen på drygt
          </note>
          <note>
            1,1 miljard kronor. Av de sammanlagt 18 145
          </note>
          <note>
            miljoner som beslutats för vägar och järnvägar under 1991 och
            1992 har 35 procent gått till
          </note>
          <note>
            Norrlandslänen plus Kopparbergs län.
          </note>
          <note>
            Men, herr talman, det behövs fortsatta kraftfulla satsningar
            i Norrlandslänen. Ett av de mest angelägna projekten att nu gå
            vidare med är en satsning på Botniabanan. En förprojektering av
          </note>
          <note>
            Botniabanan och Ådalsbanan behöver snarast komma till stånd.
            Botniabanan handlar om en förlängning av Ostkustbanan från Sundsvall
            till
          </note>
          <note>
            Umeå/Vännäs men är också planerad för framtida förlängning norrut.
          </note>
          <note>
            Banverkets kalkyler för Botniabanan visar att persontrafiken
            ger mycket stora samhällsekonomiska vinster. Ja, enbart persontrafikvinsterna
            ger samhällsekonomisk lönsamhet för projektet. Men också godstrafiken
            ger betydelsefulla vinster.
          </note>
          <note>
            När det gäller de större vägarna är, förutom de fortsatta satsningarna
            på E 4, inlandsvägen riksväg
          </note>
          <note>
            45 viktig. Den bör bli klassad som Europaväg och upprustas som
            en inlandspulsåder.
          </note>
          <note>
            De signaler som ges från riksdag och regering när det gäller
            satsningar i norr är viktiga också inför den kommande folkomröstningen
            om Sveriges inträde i EG. Fortsatta, kraftfulla infrastruktursatsningar
            i norr, däribland på Botniabanan, är positiva signaler också till
            dem som är tveksamma inför EG. Vi satsar för att skapa goda förutsättningar
            för näringsliv och enskilda också efter ett EG-inträde.
          </note>
          <note>
            Nettoexportvärdet per anställd i norra Sverige är högre än riksgenomsnittet.
            De förädlings- och exportvärden som den norra landsdelen svarar
            för är av stor betydelse för hela landets ekonomi. Men för att
            ha kvar denna betydelse är en god infrastruktur nödvändig. Där
            kommer projektet
          </note>
          <note>
            Botniabanan in. Det är av betydelse inte bara för
          </note>
          <note>
            Norrlandslänens ekonomi utan för landets samlade ekonomi.
          </note>
          <note>
            Herr talman! I ett framtidsperspektiv är det betydelsefullt att
            landet ses som ett samverkande system. Både storstadsregioner
            och övriga regioner i landet behöver ges möjlighet att fungera
            på ett tillfredsställande sätt och så kunna uppfylla sina viktiga
            roller i detta system. En viktig förutsättning för god funktion
            är effektiva transportsystem också för Norrlandsregionen.
          </note>
          <note type="speaker">
            Anf. 67 STINA ELIASSON (c):
          </note>
          <note>
            Herr talman! Den långa och djupa lågkonjunktur vi upplever nu
            har många aspekter. Jag vill för min del stanna inför problemen
            sådana de upplevs i
          </note>
          <note>
            Jämtlands län.
          </note>
          <note>
            Det karakteristiska för Jämtlands län är att vi under tidigare
            lågkonjunkturer aldrig har drabbats så hårt sysselsättningsmässigt
            som nu. Vi har fått en känsligare näringsstruktur under det senaste
            decenniet. Jordbruket har relativt sett gått tillbaka.
          </note>
          <note>
            Till detta har i hög grad 80-talets jordbrukspolitik bidragit.
            Vi har fått ett ökat inslag av tillverkningsoch serviceföretag,
            som känner av konjunkturväxlingarna omedelbart, för att inte säga
            brutalt.
          </note>
          <note>
            Mest anmärkningsvärt är nog ändå det som händer inom skogsbruket
            i Norrlands inland. Massa- och pappersindustrin vid kusten har
            stora problem, men för en jämtlänning, som följer spelet utifrån,
            verkar det som om man kortsiktigt vältrar över problemen på inlandets
            skogsbruk. Köpen av massaved från inlandet har begränsats. Importen
            av virkesråvara ökar, och dessutom har ett nytt prissystem införts.
            Det gamla systemet med utjämning av transportkostnaderna har avskaffats,
            något som ytterligare drabbar inlandets skogsbruk.
          </note>
          <note>
            Tidigare talade man om 0-zoner, dvs. regioner i inlandet där
            allt lönsamt skogsbruk var uteslutet.
          </note>
          <note>
            Nu är vi där igen, och dessutom mer påtagligt än någonsin tidigare.
          </note>
          <note>
            Det finns ett antal sågverk i inlandet, vanligen små lokala företag,
            som tar hand om en viss råvarukvantitet. Hälften av den råvaran
            är emellertid flis, som måste avsättas vid kustens massaindustrier
            för att sågverksdriften över huvud taget skall vara möjlig. Som
            en följd av denna utveckling har arbetslösheten i Jämtlands län
            ökat och är nu över riksgenomsnittet.
          </note>
          <note>
            Detta är den aktuella situationen. Långsiktigt kan de nya problem
            som landets skogsbruk möter leda till allvarlig skada och en förändrad
            regional balans.
          </note>
          <note>
            Skogsbruket spelar nämligen en så avgörande roll för det norrländska
            inlandet att den nya avsättningssituationen hämmar utvecklingen
            i stort i dessa skogsbygder.
          </note>
          <note>
            Vad kan man då göra för att hjälpa upp situationen?
          </note>
          <note>
            Regeringen har gjort en del. Sänkta arbetsgivaravgifter har stor
            betydelse. Jag har själv väckt motioner om åtgärder som t.ex.
            skulle medverka till sänkta transportkostnader för skogsråvara.
            Det finns mer att göra på det området.
          </note>
          <note>
            De bygder som främst drabbas av skogsbrukets nya situation kan
            kompenseras t.ex. genom del i vinsterna från vattenkraftverken,
            som till stor del ligger i Norrlands inland. Detta är ett gammalt
            centerkrav som nu verkar få brett stöd, dvs. ett öre per producerad
            kilowattimme till kommuner och län där el produeras. Om detta
            har jag också väckt motioner i år. Nu väntar vi på ett regeringsförslag.
          </note>
          <note>
            Skogsråvara som inte behövs för sågverken och massaindustrin
            borde i ökad utsträckning kunna användas som bränsle och för produktion
            av metanol. Det har talats så mycket och så länge om detta att
            det nu snart måste hända något. Flis som massaindustrin inte vill
            ha borde kunna användas som bränsle i kraftvärmeverk. Ett sådant
            projekt utreds ju för närvarande i Jämtland.
          </note>
          <note>
            Herr talman! Som bekant upplever vi för närvarande en finans-
            och bankkris. När jag ser hur krisen har slagit i Jämtlands län
            blir jag bestört. Vad var det som startade den spekulationsvåg
            som ledde till de enorma bankförlusterna? Ja, inte var det utvecklingen
            i Jämtlands län! I stället var det koncentrationen av investeringarna
            i byggnader och anläggningar till vissa storstadsregioner -- som
            om vi härifrån skulle administrera hela Europa! De osannolika
            fastighetspriserna i
          </note>
          <note>
            Stockholmsregionen, som var en följd av koncentrationen, spred
            sig ut över landet -- även till oss i Jämtlands län.
          </note>
          <note>
            Konsekvensen har nu blivit att företagare och privatpersoner
            i Jämtlands län har lika svårt som andra att få låna pengar av
            bankerna, trots att det egentligen inte är deras region och näringsliv
            som har förorsakat finans- och bankkrisen.
          </note>
          <note>
            Vad säger oss detta? Jo, när man som den förutvarande regeringen
            gjorde under 80-talet, under en exceptionell högkonjunktur, struntar
            totalt i den regionala balansen, skapar man ett sårbart samhälle.
            Det straffar sig att glömma den regionala balansen. Den nuvarande
            arbetsmarknadsministern gör det inte. Han har t.ex. utlokaliserat
            ERU, dvs. expertgruppen för forskning om regional utveckling till
            Östersund. Vi tar det som en aktiv viljeyttring.
          </note>
          <note>
            Herr talman! Den regionala utvecklingen behöver stödjas av forskning
            på bred front eftersom den har så stor betydelse för samhällets
            utveckling.
          </note>
          <note type="speaker">
            Anf. 68 BIRGIT HENRIKSSON (m):
          </note>
          <note>
            Herr talman! Till de tyngsta frågorna i dag hör de arbetsmarknadspolitiska
            frågorna. I dag skiljer sig inte regionerna lika mycket från varandra
            som de gjorde tidigare. De flesta regioner har problem.
          </note>
          <note>
            Våra problem i Bergslagsregionen är dock av äldre datum. Vårt
            största handikapp är att man i vår region -- jag talar främst
            om Västmanland -- inte har hunnit hämta sig efter de stora industrirationaliseringarna
            inom gruv-, stål- och verkstadsindustrin innan denna djupa nedgång
            kom. Läget var för Västmanland redan i ingångsläget prekärt. Nedläggningarna
            har redan genomförts, och utflyttningarna av både industri och
            människor har genomförts. Jag återkommer till en del av dessa
            problem.
          </note>
          <note>
            Jag vill hänvisa till Birger Anderssons anförande.
          </note>
          <note>
            Han tog nyss upp en stor del av de problem som finns i Västmanland
            i dag. Jag instämmer helt i hans uppfattning. Jag vill särskilt
            poängtera vikten av att man ser över Räta linjen. Det är den väg
            som mycket snabbt kan rustas upp, och kostnaderna är ringa jämfört
            med andra alternativ. Riksväg 68
          </note>
          <note>
            ingår som en central del i det vägsystem som förenar regionens
            industrigrupper med Gävle i öster och Örebro och Göteborg i väster.
            Riksväg 68
          </note>
          <note>
            är därigenom en mycket viktig sammanhållande interregional väg.
            Den har mycket stor betydelse för närings- och samhällsliv, för
            kultur och för en alltmer ökande turism. Vi hälsar med tillförsikt
            att turistmomsen så småningom skall sänkas.
          </note>
          <note>
            Den här vägen gör mer än någon annan väg, verkligt eller tänkt,
            skäl för namnet
          </note>
          <note>
            Bergslagsdiagonalen. Det är därför vi anser att det är den linjen
            man i första hand skall rusta upp.
          </note>
          <note>
            Ett allmängiltigt problem -- som direkt berör arbetsmarknadsministerns
            område -- är de regler som får mycket inte bara negativa utan
            direkt skadliga effekter i dagens läge med den arbetsmarknadssituation
            som vi nu har. Jag har i dag hört flera talare klaga på stela
            regelsystem.
          </note>
          <note>
            I våras ställde jag en interpellation till arbetsmarknadsminister
            Börje Hörnlund och påtalade ett par av de skadliga regleringarna.
          </note>
          <note>
            Tyvärr har inget gjorts för att underlätta den svåra situation
            som framför allt kvinnor hamnar i allt oftare. De arbetar oftast
            inom tjänstesektorer där det inrättats massor av deltidstjänster.
            Här känner jag en djup besvikelse. Det borde vara ganska enkelt
            att temporärt ändra reglerna så att man får fyllnadsstämpla längre
            tid utan att det kostar mera.
          </note>
          <note>
            Jag skall ge ett exempel.
          </note>
          <note>
            En kvinna som har studerat juridik får en plats på en advokatbyrå.
            Dels klarar hon jobbet bra, dels trivs hon bra och känner att
            hon får möjlighet att utvecklas i sitt yrke. Men så behöver företaget
            göra indragningar. Först sänks anställningens omfattning till
            75 %. Hon får då fyllnadsstämpla ett tag. Men så går den relativt
            korta tidsfristen ut, och det diskuteras en sänkning till en 60-procentig
            anställning. Men okey -- man försöker med 75 %
          </note>
          <note>
            ett tag till. Men osäkert är det. Vad som händer är att hon kan
            inte stanna i det här arbetet. Hon trivs bra, och det är det som
            hon har utbildat sig för. Hon klarar sig inte ekonomiskt -- inte
            ens om hon försöker bibehålla den 75-procentiga anställningen.
          </note>
          <note>
            Men hon klarar sig om hon då i stället tar emot en uppsägning.
            Då får hon stämpla fullt ett år. En annan kvinna anställs i stället.
            Det blir dyrt för firman som skall skola in en ny medarbetare.
          </note>
          <note>
            Dessutom blir det för en kort tid, eftersom inte heller den nya
            medarbetaren kan leva på 60--75 %
          </note>
          <note>
            anställning.
          </note>
          <note>
            Herr talman! Det här är ett av många exempel som jag har kommit
            i kontakt med. Det visar tydligt hur ett alltför stelt regelsystem
            kan stjälpa i stället för hjälpa. Jag är medveten om att skärpningen
            infördes, eftersom systemet här, som så många gånger annars, hade
            missbrukats. Det behövde ske en åtstramning. Jag hoppas att arbetsmarknadsminister
            Hörnlund lyssnar eller läser protokollet och att han i ett läge
            som är så radikalt annorlunda ändå försöker att temporärt ändra
            förhållandena. Det går att kontrollera med hjälp av intyg från
            arbetsgivare eller arbetsförmedling.
          </note>
          <note>
            Jag vill återkomma till de speciella problem som vi upplever
            i dag i Västmanland. Som jag tidigare nämnt har vi inte bara nytillkomna
            problem i
          </note>
          <note>
            Västmanland. Den stora, tunga, ensidiga industristrukturen har
            slagits sönder. I stället har man försökt satsa på småetableringar
            bl.a. inom viss tjänstesektor. Det blev en viss hjälp när
          </note>
          <note>
            Hallstahammar äntligen placerades inom stödområdet.
          </note>
          <note>
            För att vi skall kunna skapa ytterligare arbetsplatser och för
            att medelstora företag skall kunna utvecklas är det i dag nödvändigt
            att vi t.ex.
          </note>
          <note>
            med förtur får det moderna AXE-växelsystemet.
          </note>
          <note>
            Jag vet att detta finns med i planerna. Jag vill bara poängtera
            hur viktigt det är att frågan inte skjuts upp utan att utbyggnaden
            kommer nu. Det skulle nämligen vara av största betydelse för företagsetableringar.
            De flesta nya företag är mycket små och brottas med tunga kostnader
            i initialskedet innan de kommer i gång.
          </note>
          <note>
            En annan för oss mycket viktig fråga gäller lokaliseringen av
            den framtida skogsmästarutbildningen. Den framtida skogliga utbildningen
            har varit föremål för utredningar, och förändringar har föreslagits.
            Man reser krav på förändringar i det förslag som antogs 1992.
            Jag är medveten om att den högre skogliga utbildningen inte kommer
            att ha en sådan dimension att den kan splittras på för många orter.
            Men jag menar att södra Bergslagen har en naturlig traditionell
            förankring i skogsbruk och skoglig utbildning. Det genererar många
            arbeten i det så hårt drabbade
          </note>
          <note>
            Bergslagen.
          </note>
          <note type="speaker">
            Anf. 69 INGELA THALÉN (s) replik:
          </note>
          <note>
            Herr talman! Min replik skall bli mycket kortfattad.
          </note>
          <note>
            Jag vill bara säga till Birgit Henriksson att det till arbetsutskottet
            under den allmänna motionstiden har kommit ett stort antal motioner
            som rör 150-
          </note>
          <note>
            dagarsregeln, dvs. deltidsarbetslöshetsregeln.
          </note>
          <note>
            Även socialdemokraterna -- den socialdemokratiska gruppen --
            har skrivit en motion om att man skall upphäva denna regel. Det
            krävs inget riksdagsbeslut för att justera detta, utan det räcker
            med ett regeringsställningstagande. Jag hoppas att Birgit Henrikssons
            partikamrater i arbetsmarknadsutskottet lyssnar på Birgit
          </note>
          <note>
            Henriksson och att vi ganska snabbt skall kunna komma fram till
            en överenskommelse.
          </note>
          <note>
            Det är precis som det beskrivs -- denna regel som var bra i en
            högkonjunktur har fått motsatt verkan i en lågkonjunktur. Man
            kan säga att den har blivit kontraproduktiv. Därför är det viktigt
            att man ändrar på denna regel så fort som möjligt.
          </note>
          <note type="speaker">
            Anf. 70 BIRGIT HENRIKSSON (m)
          </note>
          <note>
            replik:
          </note>
          <note>
            Herr talman! Jag tackar för den upplysningen. Jag har själv drivit
            dessa frågor under många år. Som jag sade i mitt anförande hör
            nämligen
          </note>
          <note>
            Västmanland till de län som mycket länge har varit drabbade.
            För oss har det inte varit fråga om en plötslig konjunkturförändring,
            så som har varit fallit i stora delar av Sverige. Vi har tidigt
            haft stora företagsnedläggningar. Gruv-, stål- och verkstadsindustri
            har lagts ner. Många av våra järnbruk är också borta. Därför har
            jag länge ansett att just denna regel har drabbat kvinnor hårt
            och behöver ändras.
          </note>
          <note>
            Jag är glad för all draghjälp. Jag tror att man måste kunna vara
            flexibel inom alla regelsystem och kunna justera dem i förhållande
            till konjunkturerna.
          </note>
          <note type="speaker">
            Anf. 71 INGELA THALÉN (s):
          </note>
          <note>
            Herr talman! Jag tror att vi är helt överens. Jag vill bara göra
            Birgit Henriksson uppmärksam på en sak. Ett par händelser har
            inträffat under hösten.
          </note>
          <note>
            Jag tror att Arbetsmarknadsstyrelsen håller på att se över detta.
            På en arbetsplats -- i det här fallet en mycket stor arbetsplats
            -- har man t.ex. träffat överenskommelser om att införa halvtid
            för i stort sett hela arbetsstyrkan. Därigenom utnyttjar man arbetslöshetsförsäkringen
            för ett slags medveten planering. Det är naturligtvis inte bra.
          </note>
          <note>
            Jag vet inte vilken slutsats man kommer till i undersökningen,
            men under alla omständigheter är det min uppfattning att man trots
            detta behöver förändra 150-dagarsregeln just nu. Vad som behöver
            göras på litet längre sikt är det för tidigt att säga. Men under
            den här konjunkturen är det viktigt att man tar bort den här regeln.
          </note>
          <note type="speaker">
            Anf. 72 LARS SVENSK (kds):
          </note>
          <note>
            Herr talman! Infrastruktursatsningarna har kommit i blickpunkten
            på ett speciellt sätt under de senaste åren. Som jag ser det finns
            det två förklaringar till detta. För det första befinner vi oss
            i en betydande investeringsfas, vilket är ovanligt nu när det
            skärs och spars på alla andra områden. För det andra engagerar
            kommunikationsfrågorna svenska folket på ett speciellt sätt.
          </note>
          <note>
            Inom kort får vi ta del av två propositioner. Den ena handlar
            om trafiksäkerhet, och den andra om investeringar i trafikens
            infrastruktur. Det är således två mycket viktiga propositioner.
          </note>
          <note>
            När det gäller den långsiktiga inriktningen menar jag att vi
            nu kan hålla isär politikerrollen och tjänstemannarollen. Vi skall
            som politiker lägga fast de långsiktiga målen, se till att den
            övergripande verksamheten fungerar, bestämma investeringsvolymen
            och fördelningen mellan olika infrastrukturslag och prioritera
            mellan miljö, säkerhet och framkomlighet -- för att nämna några
            exempel. Verken -- såsom Banverket och
          </note>
          <note>
            Vägverket -- skall sköta detaljerna utifrån den kompetens som
            där finns. Det gäller prioriteringsordningen, dvs, hur och i vilken
            ordning man skall bygga för att maximalt kunna nyttja de investeringsmedel
            som kommer fram.
          </note>
          <note>
            Riksdagen har hos regeringen begärt en presentation av den långsiktiga
            inriktningen av infrastruktursatsningarna. Man kan förmoda att
            det som nu läggs fram kommer att kännas ovant för många politiker
            att hantera. Det gäller särskilt för dem som under de senaste
            årens svekdebatter har gjort sig till hjältar i lokalpressen genom
            att i tid och otid ha ondgjort sig över att det inte satsas tillräckligt
            på vägen eller järnvägen utanför den egna husknuten eller därför
            att spaden inte har satts i marken tillräckligt fort hemmavid.
          </note>
          <note>
            En långsiktig, övergripande plan omfattar stora pengar och sträcker
            sig över flera år. Det betyder också att vi politiker måste släppa
            detaljerna och i stället börja syssla med helheten. Förstår vi
            inte detta, ja då förstår vi nog inte heller vad vi egentligen
            har begärt från regeringen.
          </note>
          <note>
            Det har från visst håll svävat ut över landet som en politisk
            myt att ingenting görs och att byggena inte kommer i gång. Men
            låt oss ändå slå fast att från besluten 1991 har så gott som alla
            stora projekt kommit i gång. Av de sysselsättningsorienterade
            paketen på drygt ett tusen projekt har en tredjedel redan avslutats,
            en tredjedel pågår och en tredjedel påbörjas inom kort. Visst
            förekommer förseningar, men som regeringens utredningsman nyligen
            slog fast: Det mesta går trots allt enligt tidsplan, och förseningarna
            är ganska små.
          </note>
          <note>
            I det här sammanhanget måste vi också vara realistiska och veta
            att infrastrukturens betydelse som sysselsättningsinstrument har
            fått helt orimliga proportioner. Det skulle krävas närmast astronomiska
            investeringsbelopp för att det märkbart skulle sätta spår i arbetslöshetsstatistiken.
            Vi måste vara observanta så att inte ''dammsugaren'' som söker
            sysselsättningsobjekt hackar sönder vettiga helhetslösningar när
            det gäller den framtida infrastrukturen. Vi satsar i och för sig
            på sysselsättningsfrämjande objekt, men det är objekt som inte
            alltid är rätt vare sig i tid eller plats.
          </note>
          <note>
            Herr talman! Jag vill till sist nämna några ord om avregleringen.
          </note>
          <note>
            Syftet med avregleringen är att nå upp till de övergripande trafikpolitiska
            målen, nämligen att kunna erbjuda landets alla medborgare en tillfredsställande,
            säker och miljövänlig transportförsörjning till lägsta samhällsekonomiska
            kostnad. Det är inte detsamma som att ord som regler, tillstånd
            och koncessioner försvinner ur terminologin. I själva verket betyder
            avregleringen också att man måste stifta nödvändiga lagar för
            att den skall lyckas.
          </note>
          <note>
            Jag tycker att avregleringen av taxinäringen är ett exempel som
            med all tydlighet visar på en avreglering som inte tog till vara
            konsumenternas och de seriöst arbetande taxiföretagens intressen.
          </note>
          <note>
            Regeringen tvingades därför i höstas att i tre olika propositioner
            lägga fram förslag till lösningar inom näringen. Det handlar inte
            om att återgå till en reglerad marknad, men en aktiv och uthållig
            eftervård har också sin plats i avregleringens spår.
          </note>
          <note type="speaker">
            Anf. 73 ANITA JOHANSSON (s):
          </note>
          <note>
            Herr talman! Varje vardag blir 462 människor arbetslösa. Det
            innebär att drygt tio tusen har mist sitt arbete bara sedan den
            11 januari, då regeringen presenterade sin finansplan och budget.
            Vi har en regering som ingenting gör och som ingenting har förstått
            och ingenting lärt av andra länder som tillåtit att arbetslösheten
            att stiga. Det vi nu upplever på arbetsmarknaden är ingenting
            annat än en stor tragedi för Sverige som nation men framför allt
            för tusentals svenska kvinnor och män.
          </note>
          <note>
            Arbetslösheten är i dag en realitet i alla regioner.
          </note>
          <note>
            Denna gång är inte storstäderna förskonade från arbetslöshet.
            Med våldsam kraft drabbas t.ex.
          </note>
          <note>
            Stockholms län av arbetslösheten. I januari var närmare 75.000
            personer arbetslösa och av dem var drygt 17 % ungdomar under 24
            år. Ingen fråga är viktigare än arbetslösheten. Inga åtgärder
            är viktigare än sådana som kan bromsa arbetslöshetens utbredning.
            Ingenting är viktigare än att vi i denna kammare över partigränserna
            kan samlas kring de förslag som ligger på riksdagens bord och
            som omedelbart skulle kunna få stopp på arbetslöshetens ökningar.
          </note>
          <note>
            Herr talman! Alltför sällan diskuterar vi de grundläggande levnadsvillkoren
            i de regioner som vi representerar. Många människor känner inte
            igen sig i den politiska retoriken. Verkligheten är inte bara
            svart och vit. Det gäller inte minst levnadsvillkoren i Stockholms
            län. Här bor 1,9
          </note>
          <note>
            miljoner människor, eller ca 20 % av Sveriges befolkning. Stockholms
            län är den mest tätbefolkade regionen, samtidigt som tiotusentals
            människor bor i vad som kan liknas vid en glesbygd.
          </note>
          <note>
            Här finns de rikaste och resursstarkaste människorna, men även
            de fattigaste och sköraste.
          </note>
          <note>
            Här finns de mest slitna bostadsområdena, men även de bästa boendemiljöerna.
            Här finns en mångfald människor från olika delar av världen, men
            också en växande främlingsrädsla och gryende rasism. Här finns
            de allra mest utsatta människorna i vårt land. Här bor de HIV-smittade,
            missbrukarna och de hemlösa. Men här finns även de allra mest
            resursstarka personerna i Sverige.
          </note>
          <note>
            Så är det i Stockholms län. Här finns bra och dåliga levnadsvillkor,
            möjligheter och problem sida vid sida. Storstockholm är onekligen
            kontrasternas och ojämlikheternas region. Denna smältdegel av
            människor i Stockholms län innebär naturligtvis en enorm utvecklingspotential
            inför framtiden.
          </note>
          <note>
            Möjligheterna överstiger vida de problem som finns i regionen,
            än så länge. Jag, liksom tusentals andra invånare i den här regionen,
            är djupt oroade över den politik som nu bedrivs av den borgerliga
            majoriteten här i riksdagen, i landstinget och i många kommuner.
          </note>
          <note>
            Flera kommuner i Stockholms län är nyliberalernas experimentverkstad
            -- låt mig säga det.
          </note>
          <note>
            Moderatpolitiken tar sig bl.a. uttryck i skattesänkningar, sämre
            kvalitet på den kommunala servicen, privatiseringar av offentlig
            sektor och en urholkad lokal demokrati.
          </note>
          <note>
            Häromdagen kunde vi höra att företaget
          </note>
          <note>
            Fritidsbokningar i Stockholm AB meddelat att man inlämnat sin
            konkursansökan. Att bokningar av samlingslokaler och idrottsanläggningar
            i
          </note>
          <note>
            Stockholm nu är en enda röra kan de flesta förmodligen leva med,
            även om det ställer till en del trassel, men vad händer den dag
            husläkarföretaget, det privata dagiset och friskolorna börjar
            ställa in sina betalningar? Det är frågan.
          </note>
          <note>
            Runt om i Stockholmsregionen växer oron och vreden över den här
            politiken. Människor demonstrerar och protesterar mot den borgerliga
            politiken. En folkrörelse mot nyliberalismen håller på att växa
            fram. Nu krävs det en ny politik, även för Stockholms län. Den
            måste utformas i riksdagen och följas upp i kommuner och landsting.
          </note>
          <note>
            Vi socialdemokrater i stad och län har i en motion talat om alla
            de projekt som kan komma till stånd för att lösa arbetslöshetsproblemen.
            Vi säger också att vi inte kan begära mer statsbidrag samtidigt
            som vi har låga kommunala skatter. Därför måste det kommunala
            skattestoppet bort -- och det måste bort nu. För att hela Sverige
            skall kunna leva måste
          </note>
          <note>
            Stockholmsregionen utvecklas. Det i sin tur kräver samarbete
            och förståelse från olika regioner med olika problem. För Stockholms
            del innebär det att slå vakt om storstadens dynamiska roll i nationell
            utveckling och samtidigt förbättra välfärden, tryggheten och rättvisorna
            för de många vanliga medborgare som bor i det här länet.
          </note>
          <note>
            Överläggningen var härmed avslutad.
          </note>
          <note>
            Näringspolitik
          </note>
          <note type="speaker">
            Anf. 74 GÖRAN PERSSON (s):
          </note>
          <note>
            Herr talman! Näringsministern lyser med sin frånvaro. Det är
            inte första gången vi inleder en debatt inom detta viktiga sakområde
            utan att han finns i kammaren. Det är trist.
          </note>
          <note>
            Vi har ju all anledning att tala om näringspolitik.
          </note>
          <note>
            Sverige befinner sig i en djup kris. Det är i första hand en
            industrikris. 200 000 människor har förlorat sina arbeten, 15
            % av produktionen har slagits ut. En näringspolitik som skall
            kunna vända på detta måste ta en bred ansats, engagera flera politikområden
            och få fart på statliga insatser som ger förutsättning för företagare
            och anställda i såväl industri som offentlig sektor att medverka
            till den tillväxt som är nödvändig för att Sverige skall ta sig
            ur krisen.
          </note>
          <note>
            Vi socialdemokrater har lagt ett omfattande program för att stimulera
            en sådan utveckling. Det har tidigare redovisats av Ingvar Carlsson
            och
          </note>
          <note>
            Ingela Thalén. Jag kan för min del göra en kort resumé genom
            att säga att vi lägger tyngdpunkterna vid forskning, teknisk utbildning,
            satsning på infrastruktur och en rejäl satsning på byggandet i
            form av underhåll, reparation och ombyggnad. Inte bara för arbetslösa
            byggnadsarbetares skull, inte bara för att möta stora behov inom
            det samhälle vi alla lever i, utan också för att se till att vi
            klarar den del av industrin som i så hög grad är kopplad till
            byggnadsverksamheten.
          </note>
          <note>
            Vi har bakom oss en intensiv politisk höst som rymde en historisk
            uppgörelse över blockgränserna. Den uppgörelsen var en förutsättning
            för att vi skulle få tilltro till det politiska systemet. Förhandlingarna
            innehöll många svåra beslut. Det gavs och togs. Vi socialdemokrater
            medverkade därför att vi, som största parti, kände ett ansvar
            för landet. De uppgörelser som då ingicks skall hållas. Skulle
            de ensidigt brytas innebär det att de diskussioner som har förts
            här på förmiddagen, med partiledarna i spetsen, blir meningslösa
            i de delar som handlar om samverkan över blockgränserna.
          </note>
          <note>
            Det finns också anledning att säga att ett bekymmer, som jag
            ser när jag är ute i landet och möter dem som arbetar i näringslivet,
            är den bristande tilltro som där finns till
          </note>
          <note>
            Näringsdepartementet och dess ledning. Det är få som i dag har
            en tilltro till de överdrivet ideologiska lösningarna i politiken.
            Det är pragmatism och samarbete som gäller. De två älsklingsprojekt
            som har omhuldats så varmt av Näringsdepartementet har mötts av
            kallsinne bland människor i näringslivets vardag. Det finns riskkapitalbolag
            som nu har urartat så till den milda grad att man dessutom börjar
            tala om insiderbrott i samband med att de som har pengar tänker
            sig att via marknaden skifta ut ett pensionskapital där man för
            rena kronor betalar, inte en krona för en krona, utan 70 öre.
            Det var det som Ny demokrati åstadkom tillsammans med Per Westerberg
            i den här kammaren. Detta nydemokratiska Babels torn kommer snart
            att falla samman.
          </note>
          <note>
            Vad som gör det hela än mer obehagligt, utöver det sakliga, utöver
            schackrandet med pensionspengarna, är att det nu också börjar
            talas om handlingar som är i strid med gällande lag. Jag förutsätter
            att näringsministern som har direkt insyn i bolagen tar sådana
            initiativ att han klarlägger att inga insiderbrott har begåtts.
          </note>
          <note>
            Det andra stora projekt som har bedrivits av
          </note>
          <note>
            Näringsdepartementet har gällt privatiseringkampanjen. Där har
            verkligheten satt käppar i hjulet. Vi har fått en situation där
            vi saknar kapital i landet. Vi ser små livsdugliga företag, som
            vill in på börsen, säga att de inte kan gå till
          </note>
          <note>
            Stockholmsbörsen längre eftersom det inte finns något riskkapital.
            De går utomlands. I det läget driver staten en kampanj för att
            tränga sig före i kön. Det innebär att etablerade statliga företag
            som fungerar, därför att det är ideologiskt riktigt för sittande
            regering och dess näringsminister, tränger sig före i kön och
            vill ha de få riskkapitalkronor som finns. Det har handlat om
            SSAB; vi får se var det slutar. Nu kommer det, enligt pressuppgifter,
            tydligen snart att handla om Celsius. Det är allvarligt, eftersom
            detta gör att svenskt näringsliv kommer att fungera sämre. Detta
            gör att vi inte får utrymme för nysatsningar i de företag som
            så väl behöver riskkapitalförsörjning.
          </note>
          <note>
            I båda dessa fall handlar det om ideologiska projekt som uppenbarligen
            saknar förankring i den vardag som våra företagare lever i.
          </note>
          <note>
            Jag vill, herr talman, som sammanfattning säga att vad Sverige
            nu behöver är en politik som syftar till samarbete mellan samhället,
            staten och näringslivet -- en politik där vi lägger de ideologiska
            övertonerna åt sidan. Vi har inte längre råd att göra fel. Vi
            måste göra rätt. Så hårt trängda är vi, och då har vi inte råd
            med de nyliberala experiment som dagens näringspolitik är ett
            uttryck för.
          </note>
          <note type="speaker">
            Anf. 75 BENGT DALSTRÖM (nyd):
          </note>
          <note>
            Herr talman! Att näringslivet är navet i den svenska ekonomin
            och att tillväxten i produktionen är förutsättningar för de olika
            trygghetssystemen i samhället är i dag alla partier överens om.
            Däremot inte om hur detta mål skall uppnås.
          </note>
          <note>
            Regeringen hade ursprungligen målsättningen att det i första
            hand gällde att förbättra förutsättningarna för landets 400 000
          </note>
          <note>
            småföretagare. Tyvärr har samarbetet med
          </note>
          <note>
            Socialdemokraterna förhindrat eller bromsat beslut om exempelvis
            ett antal skattelättnader.
          </note>
          <note>
            Kvittningsrätten mellan inkomst av tjänst och underskott i förvärvsskälla,
            skattefria avsättningar till periodiseringsfonder, uppskov med
            beskattning av lagerreserver, utjämning av valutaförluster, som
            vi i Ny demokrati nu motionerar om, är åtgärder som redan borde
            varit genomförda för att stimluera till expansion och nyföretagande.
          </note>
          <note>
            Samtidigt måste vi genomföra åtgärder som stoppar den negativa
            utvecklingen, exempelvis bromsa den katastrofala konkursutvecklingen.
            1991 hade vi
          </note>
          <note>
            17.500 konkurser, 25 000 år 1992, vilka resulterade i 5,7 resp.
            förfärande 25 miljarder i leverantörsförluster. En lavinartad
            ökning med åtföljande kapitalförstöring och ökad arbetslöshet.
          </note>
          <note>
            Av de 25 miljarderna ligger ungefär 15 miljarder på småföretagen.
          </note>
          <note>
            Ny demokrati motionerar nu om alternativa snabba lösningar för
            att eliminera de katastrofala verkningarna av konkurserna, antingen
            genom en ändrad prioriteringsordning av leverantörsfordringar,
            en maximeringsersättning på 75 % till bankerna, eller genom statliga,
            skattefria 2-årslån till drabbade leverantörer. Det vore märkligt
            om inte riksdagen redan i vår kan fatta ett beslut i denna för
            landet så viktiga ekonomiska fråga.
          </note>
          <note>
            Med den tidsbegränsning som gäller, vill jag nu, herr talman,
            ägna resten av mitt anförande till att kommentera och fästa näringsministerns
            och ärade ledamöters uppmärksamhet på det strypmord på uppfinnare
            som regeringen är på väg att fullfölja.
          </note>
          <note>
            Den nya satsningen på riskkapitalbolagen ATLE
          </note>
          <note>
            och BURE tillgodoser delvis de expansiva företagens behov av
            exempelvis ett utökat aktiekapital. Genom omstruktureringen av
          </note>
          <note>
            Industrifonden till Industri- och nyetableringsfonden erbjuds
            riskkapital för nya projekt i redan etablerade små och medelstora
            företag, och lån till nya företag som aktie- eller rörelsekapital.
          </note>
          <note>
            Genom NUTEK kanaliseras bidrag ut till landets teknikbyar, som
            oftast arbetar med direkt anknytning till universitet och högskolor.
            Fram till den 1 juli 1992 disponerade NUTEK dessutom 75
          </note>
          <note>
            miljoner för s.k. närings- och innovationsbidrag, som oftast
            genom utvecklingsfonderna kom de enskilda uppfinnarna och idéverksamheten
            i småföretagen till del. De är alltså indragna från och med den
            1 juli.
          </note>
          <note>
            I nuläget, när vi med alla medel måste söka främja tillväxten
            inom industrin och få fram nya idéer och produkter stryper regeringen
            och NUTEK
          </note>
          <note>
            anslagen till landets alla enskilda uppfinnare och innovatörer.
            Är det en klok besparing herr statsråd?
          </note>
          <note>
            Tyvärr räcker det inte med detta. För att starta och utveckla
            en idé kan en uppfinnare i dag ta kontakt med Svenska uppfinnarföreningens
            lokala representant -- man har byggt upp ett nätverk på 22
          </note>
          <note>
            personer över landet. Där har den potentiella uppfinnaren ett
            bollplank på gräsrotsnivå som kan biträda vid en första utvärdering
            av idéerna. Redan i dag samarbetar en del av dessa rådgivare med
            de lokala utvecklingsfonderna. Verksamheten baseras till stor
            del på ett anslag från NUTEK på 6 miljoner.
          </note>
          <note>
            Enligt ett styrelsebeslut som NUTEK tog för en vecka sedan kommer
            man att halvera det här anslaget. Man anser att det centrala kansliet
            bör kunna finansieras på annat sätt.
          </note>
          <note>
            Vi i Ny demokrati är som bekant inte mycket för statliga stöd
            till organisationer och intresseföreningar. Men om det är någon
            organisation som skulle behöva det här stödet så är det Svenska
            uppfinnarföreningen.
          </note>
          <note>
            Att, i en tid då vi verkligen behöver främja innovationsklimatet,
            strypa dessa nålpengar -- som man kan betrakta dem som -- till
            Svenska uppfinnarföreningen kan väl inte vara ett rimligt beslut?
          </note>
          <note>
            Jag förväntar mig och hoppas att näringsministern kan medverka
            till att NUTEK ändrar beslutet om denna neddragning.
          </note>
          <note>
            Avslutningsvis vill jag understryka behovet av att komplettera
            de beslutade satsningarna på riskkapitalbolagen med en innovationsfond
            på 100
          </note>
          <note>
            miljoner som fyller det tomrum vi i dag har för enskilda uppfinnare
            och små innovationsföretag.
          </note>
          <note>
            Fonden skulle administreras genom nyetablerade produktråd i utvecklingsfonderna.
            Produktråden skulle sammansättas av sakkunniga från näringslivet
            och Svenska uppfinnarföreningens lokala rådgivare; allt enligt
            vår aktuella motion i frågan. Vi behöver en offensiv näringspolitik
            och inga strypmord på uppfinnare för att främja tillväxten här
            i landet, herr statsråd.
          </note>
          <note type="speaker">
            Anf. 76 ROLF L NILSON (v):
          </note>
          <note>
            Herr talman! Detta är en sorts summering i halvtid av vad regeringen
            har åstadkommit på näringspolitikens område. Omdömet är inte nådigt.
          </note>
          <note>
            Tyvärr har regeringspartierna valt att lägga ansvaret för denna
            viktiga del av politiken hos de ideologiskt mest belastade nyliberalerna
            i regeringskretsen. Därför ligger ett tungt ansvar på samtliga
            regeringspartier.
          </note>
          <note>
            Vi har haft ingående debatter här i kammaren i flera år om riskkapitalförsörjningen
            för små och medelstora företag, framför allt har det gällt satsningar
            på ny teknik och nya teknikbaserade produkter. Behovet att utveckla
            de uppfinningar som görs på svenska tekniska högskolor i anslutning
            till detta är uppenbart. Det finns massor av exempel på hur utvecklingsbara
            idéer har exporterats och exploaterats utomlands. Mest uppmärksammat
            är väl de svenska upptäckterna av vätskekristaller som försvann
            i japanska Canon och som sedan har förfinats och utvecklats till
            platta bildskärmar.
          </note>
          <note>
            Det finns nya exempel på hur svårt det är att få pengar, till
            blygsamma summor, för att satsa på den här typen av näringspolitiska
            framtidsinsatser. Små behov, under 10 miljoner kronor, går det
            inte att via det ordinarie kreditväsendet, via riskbolag eller
            via andra kanaler få fram medel till.
          </note>
          <note>
            Det är absurt att det samtidigt finns en riskbenägenhet hos svenska
            folket att sätta över 150
          </note>
          <note>
            miljoner kronor i veckan på spel hos Tipstjänst. Jag tror att
            svenska folket också är berett att satsa dessa pengar på framtidssatsningar.
            Detta är vardagen under moderat näringspolitisk ledning.
          </note>
          <note>
            Regeringen har ansvaret för att kreditmarknaden fungerar. Men
            regeringen tar inte detta ansvar. Det är till stor skada för svensk
            ekonomi, för svensk företagande och för svenska löntagare. Bankerna
            lever inte upp till rollen som kreditgivare. De har blivit skotträdda
            i debatten efter den stora bankkraschen.
          </note>
          <note>
            Staten är i dag ägare av banker, och genom
          </note>
          <note>
            Bankstödsnämnden har staten ett avgörande inflytande över hela
            banksektorn. Regeringens uppgift är att se till att utlåning sker
            på rimliga villkor och till sunda projekt.
          </note>
          <note>
            Riskkapitalbolagen har nämnts. Vi vet i dag att de stora bolagen
            har fått använda en halv miljard kronor av löntagarnas pengar
            för att stoppa en attack från finanshajarna i Proventus. Dessutom
            har man fått använda sin energi och tid, som i stället skulle
            ha använts till att lägga upp strategier och att placera pengar
            i riskprojekt.
          </note>
          <note>
            Regeringen har ett kollektivt ansvar för att det blivit så här,
            som beror på att man, tillsammans med Ny demokrati drivit igenom
            att privatisera löntagarnas fondpengar, samtidigt som riskkapitalbolag
            skulle skapas.
          </note>
          <note>
            Vad säger ni folkpartister och centerpartister, som värnar om
            små och medelstora företag, om detta?
          </note>
          <note>
            Vi kan konstatera att efter halva mandatperioden står Sverige
            utan fungerande riskkapitalförsörjning. Vad vi har fått är ett
            namnbyte på Industrifonden.
          </note>
          <note>
            Utvecklingsfondernas medel har minskats.
          </note>
          <note>
            NUTEX roll har nedvärderats. Vi har även fått
          </note>
          <note>
            EKH-lån för frisörer, för att citera en lundensisk riskkapitalförsörjare
            och eldsjäl på området.
          </note>
          <note>
            Miljön är framtiden för de svenska företagen. Det finns en uppenbar
            risk, när vi nu vill försöka få hjulen inom industrin att rulla
            igen, att man låter miljöhänsyn stå tillbaka. Man satsar på det
            som är mest påträngande och reagerar kortsiktigt. Det får inte
            bli så att vi uppskjuter eller mildrar kraven på de miljöstörande
            företagen eller på den energikrävande produktionen.
          </note>
          <note>
            Vi måste även nu agera långsiktigt och ta till vara den dynamik
            som finns i en nödvändig skärpning av miljökraven. Det leder till
            bättre konkurrensförmåga, tekniska förbättringar och innovationer.
            Givetvis är det så Sverige, som industrination, skall möta framtiden.
            Ett rätt sätt att möta framtiden på är med högt teknikinnehåll
            och med energisnål och råvarusnål produktion.
          </note>
          <note>
            Internationella marknader växer. Behoven i våra närområden är
            stora. Behoven i hela Östeuropa är gigantiska.
          </note>
          <note>
            På vissa områden ligger vi bra till. Våra företag är väl rustade,
            för andra är situationen sämre.
          </note>
          <note>
            Utvecklingen av alternativ energiproduktion håller för lågt tempo.
            Enligt energi- och jordbruksuppgörelsen skulle det vara ett prioriterat
            område. World Watch Institute sade detta i går om alternativ energiproduktion.
          </note>
          <note>
            Svensk bilindustri har på ett skandalöst sätt försummat sin miljöprofil.
            Man behöver bara jämföra Volvos och Saabs lansering med Toyotas
            och med tysk bilindustris lansering. Svensk bilindustri ligger
            långt efter. Vänsterpartiet vill satsa på miljöteknik och program
            för bioteknik, för att möta framtiden.
          </note>
          <note>
            Anf. 77 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Konjunkturförloppet, som det nu ser ut runt om i
            världen, avviker i mycket stor utsträckning från vad vi har sett
            i tidigare omgångar. Vi har kunnat se en mycket stark ekonomisk
            återhämtning i USA, med en tillväxt de senaste sju månaderna på
            plus 3,7 procentenheter.
          </note>
          <note>
            Samtidigt fortsätter Västeuropa nedåt i konjunkturdalen, och
            Japan har en helt annan typ av konjunkturkris i förhållande till
            Västeuropa. Vi kan samtidigt se en mycket snabb ekonomisk expansion
            i Sydostasien, södra Kina och även
          </note>
          <note>
            Vietnam. Konjunkturerna i världen går ej längre i takt, utan
            fungerar olika i olika världsdelar.
          </note>
          <note>
            Vi kan också se betydande strukturella förändringar i vad som
            sker runt om i världen. Vi kan se att olika branscher har olika
            konjunkturförlopp i förhållande till vad som var vanligt tidigare.
            Vi kan också se hur det har skett förändringar i arbetsfördelningen
            mellan olika nationer och mellan olika företag.
          </note>
          <note>
            I Sverige har vi kunnat se att de svenska företag som varit utsatta
            för internationell konkurrens har varit utomordentligt konkurrenskraftiga
            och dessutom haft en prisnivå som i många fall har legat lägre
            än i omvärlden. Vi har samtidigt kunnat notera att den del av
            näringslivet som endast haft inhemsk konkurrens haft en prisnivå
            som har legat klart högre än i omvärlden, och de som har arbetat
            närmast under monopolliknande former har legat mycket över vad
            som har varit vanligt i övriga
          </note>
          <note>
            Västeuropa.
          </note>
          <note>
            Det har lett till att vi har haft delvis felaktiga strukturer
            i svenskt näringsliv och svensk offentlig sektor. De senaste 20
            åren har präglats av ett mycket snabbt stigande skattetryck, samtidigt
            som den offentliga sektorn har expanderat och därmed den konkurrensutsatta
            sektorn har minskat i relativ betydelse.
          </note>
          <note>
            Det är inte bara där den avtagande ekonomiska tillväxten kan
            spåras i Sverige. Den kan också spåras i den industriella utvecklingen
            i Sverige, där vi av tradition har varit mycket beroende av bruksföretag,
            som gjort allt från ax till limpa inom samma företag och därmed
            haft litet av egenregiverksamhet kvar. Det är den stora förändringen
            vi nu ser, inte minst inom underleverantörsleden, där de stora
            företagen, exempelvis bilföretagen, nu går ut på en internationell
            marknad, där det är full konkurrens mellan olika underleverantörer.
            Nu matchas underleverantörerna i Sverige mot all världens underleverantörer,
            i stället för att de var närmast unika i sina leveranser till
            de svenska företagen.
          </note>
          <note>
            Samtidigt får de via svenska bilföretag möjligheter att konkurrera
            med underleverantörer till andra bilindustriföretag i andra världsdelar
            och därmed större marknader. Det skapar produktbyten, långa serier
            och arbetsfördelning, på ett sätt som vi kanske inte har sett
            på många år i Sverige.
          </note>
          <note>
            Vi ser också en förändring inom näringslivet, där man börjar
            försöka ta till vara de små företagens organisation även i de
            stora företagen. ABB
          </note>
          <note>
            använder ett system, som har olika namn i olika företag, där
            man försöker göra små verkstäder av stora, där arbetskraften ges
            bättre drivkraft, bättre förtroende att sköta både inköp, distribution
            och produktionsplanering och därmed blir något av självstyrande
            grupper, med mycket kraftiga produktivitetsförbättringar som resultat.
          </note>
          <note>
            Den här stora strukturella förändringen har kommit relativt sent
            i många delar inom svenskt näringsliv, och den kommer ännu senare
            i delar av offentlig sektor, men jag tror att den är nödvändig
            för att förstärka vår internationella konkurrenskraft och ett
            effektivare utnyttjande av våra samlade resurser.
          </note>
          <note>
            I en sådan situation som Sverige befann sig i hösten
          </note>
          <note>
            1991, med sjunkande, närmast negativ tillväxt, ökande arbetslöshet
            och ett mycket snabbt ökande budgetunderskott, finns det egentligen
            bara en sak som en regering kan satsa på, nämligen att snabbt
            öka tillväxten i ekonomin och produktiviteten i näringslivet.
            Det är det som denna regering har satsat på.
          </note>
          <note>
            Strukturomvandlingen i näringslivet måste därmed gå snabbt. Strukturomvandlingen
            i offentlig sektor måste gå snabbt. Vi måste hantera finanskrisen
            och
          </note>
          <note>
            80-talets kasinoekonomis resultat. Det är därför vi för en politik
            för en stram budget -- inte för att det strama i budgeten i sig
            är det centrala. Genom att hålla tillbaka statens lånebehov skapar
            vi förutsättningar och utrymme för att sänka räntorna och därmed
            för ett konkurrenskraftigare näringsliv.
          </note>
          <note>
            Vi har nu under ett och ett halvt år fattat beslut i denna kammare
            om totala nedskärningar i statsutgifter som belöper sig till 70
            miljarder. Av dessa hamnar 40 miljarder på sänkta belastningar
            för det svenska näringslivet. Det är en utomordentligt stark konkurrensförbättring.
          </note>
          <note>
            I dag kan vi nog tala om konkurrensförbättringar i svenskt näringsliv
            på mellan 15 och 20 %, som är bland de största vi har fått i modern
            tid och som vi nu måste förvalta genom låg ränta och låg inflation,
            så att vi inte upprepar 80-talets misstag i den s.k.
          </note>
          <note>
            kasinoekonomin.
          </note>
          <note>
            Vi har därutöver gjort mycket stora satsningar --
          </note>
          <note>
            större än vad som har gjorts i modern tid i
          </note>
          <note>
            Västeuropa -- på mindre och medelstora företag, med en ansvarsfull
            riskkapitalförsörjning, där systemen har visat sig fungera väl
            och börjar jobba väl, för att steg för steg förbättra försörjningen
            av riskkapital till de mindre företagen.
          </note>
          <note>
            Vi förändrar incitamenten för småföretagen, förändrar arbetsrätten
            och avreglerar för att stärka deras situation. Vi påbörjar arbetet
            med förändringen av offentlig sektor, för att släppa loss utvecklingskraften
            och förmågan att ta initiativ.
          </note>
          <note>
            Precis som man gör i verkstäderna i ABB eller i andra företag,
            behöver man ta till vara initiativkraften hos de anställda i stora
            delar av offentlig sektor.
          </note>
          <note>
            Vi har genomfört en ny konkurrenslag, en upphandlingslag, som
            kommer att få stora effekter i bättre prisnivåer och bättre fungerande
            konkurrens i landet. Vi har på ett år tredubblat investeringarna
            i s.k. infrastruktur, och vi har släppt loss nya, mycket stora
            ramar för ökade satsningar på utbyggnad av vägar, järnvägar, telekommunikationer
            och flygplatser, som stärker svenskt näringsliv.
          </note>
          <note>
            Inom några veckor kommer vi därutöver tillbaka till denna kammare
            med en av vår tids största satsningar i Sverige på expansion inom
            industrirelevant forskning, som skall stärka kunskapsöverföringen
            till det svenska näringslivet och göra att vi bättre kan ta till
            vara vad som kommer fram i universitet och högskolor, i nya produkter,
            nya företag och nya arbetstillfällen.
          </note>
          <note>
            Vi fortsätter även arbetet med privatiseringen av statliga företag,
            men vi gör det inte av hysteriskt ideologiska skäl. Vi har sagt
            att vi skall gå till marknaden med Celsius Industrier i vår, beroende
            på att det fattades ett beslut redan under den gamla regeringens
            tid om att göra det, plus att det är nödvändigt för företaget,
            om man skall kunna delta i strukturarbetet inom försvarsindustrin
            i såväl
          </note>
          <note>
            Sverige som övriga Europa. Kan man inte vara med och betala struktureringen
            med egna aktier, har man inte möjligheter att utvecklas och ta
            till vara resurserna. Vi vill att våra spelare, våra företag,
            skall vara ute på plan och agera i stället för att sitta i omklädningsrummet
            och tjura.
          </note>
          <note>
            Det är inte genom höjda skatter, arbetsgivaravgifter och energiskatter
            på produktionen som vi får nya arbetstillfällen i näringslivet,
            utan det är genom att vi ser till att förbättra förnyelsen och
            förnyelsekraften. Det är därför vi gör satsningar på nyföretagande,
            små och medelstora företag, även på uppfinnare och på deras möjligheter,
            vilket vi bl.a. kommer tillbaka till i forskningspropositionen.
          </note>
          <note>
            Vi har alltså fått de största konkurrenskraftsförbättringarna
            i modern tid för svenskt näringsliv under ett och ett halvt år,
            de största satsningarna på småföretagens riskkapitalförsörjning
            och avregleringarna på mycket länge, en ny konkurrenslag sant
            en mycket kraftig satsning på infrastruktur, på såväl vägar och
            järnvägar som utbildning. Vi kan redan se delar av förändringarna.
          </note>
          <note>
            Ericsson kom i går med ett mycket bra resultat, som visar på
            en ganska snabb förändring i konkurrenskraften. Ett av de största
            svenska industriföretagen rapporterade i förra veckan att man
            hade tillverkande enheter i 25 länder och att de mest kostnadseffektiva
            nu låg i Sverige. Det finns anledning till gryende optimism.
          </note>
          <note type="speaker">
            Anf. 78 ROLF L NILSON (v) replik:
          </note>
          <note>
            Herr talman! I näringsministerns anförande fick vi höra mycket
            om hur problemen med riskkapitalförsörjningen skall lösas. Hur
            skall man komma ur detta hav, där finanshajarna jagar billiga
            pengar och skaffar sig riskkapitalförsörjning, och i stället få
            pengarna att gå till företag som har långsiktiga projekt med osäker
            framtid? Det är ju vad vi behöver.
          </note>
          <note>
            Per Westerberg talade om underleverantörerna och deras problem.
            De svenska underleverantörerna har möjligtvis arbetat i skyddad
            verksamhet under de stora bilföretagens vingar, men kraven har
            skärpts, och inte hjälper man underleverantörerna genom att --
            som regeringen har gjort -- skrota underleverantörsprogram i förtid,
            just när de håller på och breddar sitt sortiment och plockar fram
            bra alternativa produkter. Det är alltså helt fel att i det läget
            lägga ned VT-delegationen, vars verksamhet riktar sig just till
            underleverantörer.
          </note>
          <note>
            Jag tycker att Ericsson är ett bra exempel på ett svenskt företag
            som har vuxit upp och utvecklat sina produkter i intensiv samverkan
            med den offentliga sektorn, med Televerket. Den typen av politik
            behöver vi mer av -- samverkan mellan samhället som beställare
            av nyttiga produkter och svenska företag, försörjda med duktiga
            ingenjörer via den offentliga sektorn.
          </note>
          <note>
            Jag tror att Per Westerberg är ganska ensam om uppfattningen
            att nya avgifter och krav inte ger nya jobb. Det är just vad de
            gör! Det ser man världen över. I de stora länderna, som Japan
            och Tyskland, ser man att skärpta krav på miljöområdet -- på resurssnål,
            cyklisk, energisnål produktion --
          </note>
          <note>
            åstadkommer nya produkter för en växande marknad och för angelägna
            behov.
          </note>
          <note>
            De statliga företagen, Per Westerberg, behöver inte säljas ut.
            Det är kanske t.o.m. så att staten bör vara mer aktiv och agera
            och omstrukturera företag som inte klarar det av egen kraft. Det
            var inte så illa att man under förra lågkonjunkturen hjälpte upp
            stålindustrin och gruvorna med statliga satsningar.
          </note>
          <note>
            Resultatet blev rätt bra. SSAB och Procordia blev inte så dåliga.
            Varvssatsningen var kanske misslyckad; den byggde på en felaktig
            analys. Jag tror att det behövs en mer aktiv samhällelig och statlig
            politik för att komma ur krisen.
          </note>
          <note>
            Anf. 79 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Riksdagen fattade beslut om att de delar av löntagarfonderna
            som skulle användas till riskkapital till småföretagen skulle
            återbetalas till de företag som hade betalat in pengar till löntagarfonderna.
            Vi har försökt skapa ett system med konkurrens mellan flera olika
            bolag. Det garanterar bäst att man verkligen anstränger sig att
            åstadkomma bra resultat.
          </note>
          <note>
            Det som hände i förra veckan var det mycket naturliga att man
            såg till att det fanns ett antal företag som ville köpa aktier
            när många företag vill sälja sina aktier. När man i riskkapitalbolagen
            får
          </note>
          <note>
            16 000 ägare av vilka kanske 15 000 inte vill vara ägare får
            man ett stort säljtryck, och då är det naturligt att de s.k. portföljbolagen
            Atle och Bure går in och agerar market maker, dvs. köper upp aktier
            och sedan placerar ut dem hos andra ägare som vill ha ett mer
            långsiktigt innehav. Detta gör man för att hålla priserna på rimlig
            nivå och för att få en fungerande marknad under en ganska tumultartad
            period, som det med nödvändighet måste bli.
          </note>
          <note>
            Jag tror att vi, om vi ser tillbaka på detta om ett antal veckor,
            kommer att finna att konstruktionen väl fyller sin funktion och
            att den verkligen kommer att se till att riskkapital kommer dit
            det skall, nämligen till dem som i dag har akut brist på det --
          </note>
          <note>
            mindre och medelstora företag.
          </note>
          <note>
            Låt mig sedan om VT-delegationen och underleverantörer säga att
            jag kan ha respekt för att man intresserar sig för småföretagen
            genom att sätta in pengar i dem, men jag tror ändå mer på det
            som nu sker i exempelvis det företag som jag tidigare jobbade
            i, Saab GM, där man nu matchar svenska underleverantörer mot utländska
            när det gäller svenska Saabar, men man matchar också svenska underleverantörer
            för exempelvis
          </note>
          <note>
            Opelbilar eller Pontiacbilar runt om i världen. Då marknadsför
            man svenska underleverantörers kompetens och lyfter ut deras konkurrenskraft
            i världen. Jag tror att den typen av lösningar är mycket viktigare
            än olika statliga bidrag. Jag tror att vi i stället skall se till
            att vi får ett starkt och konkurrenskraftigt näringsklimat med
            lägre kostnadsnivå än vad som är vanligt i de flesta konkurrentländer.
          </note>
          <note>
            Så till statliga företag. Jag är fullständigt övertygad om att
            man inom Svenskt stål i dag är mycket lycklig över att företaget
            inte är statsägt, om man så får uttrycka det, eftersom de flesta
            stålföretag i dag drabbas av strafftullar i USA. Risken hade varit
            stor att Svenskt stål, som ett antal andra stålföretag ute i Europa,
            hade råkat ut för mycket större strafftullar om företaget hade
            varit statsägt, eftersom man alltid misstänker att ett statsföretag
            har fått större statssubventioner än motsvarande privata företag.
          </note>
          <note>
            När vi går till marknaden med ett företag gör vi det därför att
            det stärker det enskilda företaget. Det gör vi därför med Celsius
            i dag.
          </note>
          <note type="speaker">
            Anf. 80 ROLF L NILSON (v) replik:
          </note>
          <note>
            Herr talman! Jag vidhåller att delar av de statliga företagen
            kan säljas ut när så är lämpligt. Jag tror inte att en djup lågkonjunktur,
            när det är ont om riskvilligt kapital, är rätt tillfälle. Man
            kan vänta in lämpliga tillfällen för att göra byten i statens
            portfölj och göra statliga satsningar på områden där det långsiktigt
            kan vara mer angeläget med sådana än att behålla just de företag
            som staten nu har och som staten inte har skaffat sig på något
            planmässigt sätt; de har snarare hamnat där genom räddningsåtgärder
            när det gällt att strukturera om en bransch.
          </note>
          <note>
            Men jag tror inte, som Per Westerberg, att det statliga ägandet
            är avgörande när USA lägger strafftullar på utländskt stål. Det
            handlar mer om en allmän inställning till handelspolitiken --
            om
          </note>
          <note>
            USA utvecklas i protektionistisk riktning eller främjar frihandel.
            Jag menar att den svenska regeringen bör vara aktiv -- det vet
            jag att Per
          </note>
          <note>
            Westerberg också tycker -- för att driva på i frihandelsvänlig
            riktning i alla sammanhang där det är möjligt, framför allt i
            GATT men också vid alla internationella kontakter.
          </note>
          <note>
            Det är viktigt att uppmuntra och stimulera svenska företag att
            ändra sin arbetsorganisation. Jag ser inte den motsättning som
            Per Westerberg ser mellan offentliga verksamheter och privatindustri.
            Det är inte så att den offentliga sektorn ligger efter när det
            gäller att utveckla arbetsorganisationen jämfört med den privata
            svenska industrin eller de privata svenska företagen. Det är snarare
            så att man -- om man inte vårdar den defactodevalvering som vi
            har haft riskerar att svenska företag inte bryr sig så mycket
            om att satsa på ökad kompetens, att man inte har de rätta incitamenten
            att organisera om arbetet, öka kompetensen hos de anställda och
            möta framtiden med nya produkter med ett högre kunskapsinnehåll.
          </note>
          <note>
            Anf. 81 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag är glad över att Rolf Nilson här klart deklarerar
            att han är beredd att acceptera förändringar i det statliga ägandet
            -- både köp och försäljning. Det tycker jag är något mycket positivt.
          </note>
          <note>
            Vi försöker göra sådana värderingar. Vi har inställningen att
            vi skall göra det som är bäst för
          </note>
          <note>
            SSAB. Jag vågar här säga att jag är helt ense med ledningen i
            SSAB, som i dag är mycket glad att man icke bedriver sin verksamhet
            inom statligt hägn --
          </note>
          <note>
            man får därmed en bättre situation i diskussionerna med USA när
            det gäller tullar.
          </note>
          <note>
            Jag vill dock bestrida att det råder en kapitalbrist på den här
            typen av riskkapitalmarknad.
          </note>
          <note>
            Riskkapitalmarknaden -- som de små företagen inte har tillgång
            till -- blir internationell. Det finns både hög- och lågkonjunktur
            i olika delar av världen.
          </note>
          <note>
            Därmed är det inte så entydigt när det är bra eller dåliga tider
            att sälja. Man måste gå efter vad som är en bra tidpunkt för resp.
            företag. Man får föra en dialog med företaget resp. departementet
            om vad som är bäst för företaget. Det är det som vi försöker ta
            till vara i varje enskilt fall.
          </note>
          <note>
            Jag tror faktiskt att delar av den offentliga sektorn ligger
            litet efter. Om Rolf L Nilson lyssnade på mig i mitt inledningsanförande
            skulle han ha hört att jag inte sade att det bara gäller den offentliga
            sektorn.
          </note>
          <note>
            Jag tror att en av orsakerna till att vi har haft problem under
            de senaste 20 åren är att även industrin har varit långsam i förändringarna.
            Att få in småföretagstraditioner i de stora verkstadsföretagen
            är viktigt. Det är viktigt att få snabbare produktcykler. Men
            det är också, som här påpekas, mycket viktigt att vi nu vårdar
            den konkurrenskraftsförbättring som har kommit, så att vi inte
            upprepar 80-talets misslyckanden. Då fick vi ett nedåtgående plan.
            Konkurrenskraften blev sämre och sämre för varje år. Det blev
            inga satsningar på kompetensutveckling och nya produkter, utan
            man stannade vid en ganska arbetskraftsintensiv och råvarubaserad
            produktion.
          </note>
          <note>
            Signalerna om att vi tänker bibehålla den här konkurrenskraften
            är de närmaste månaderna och åren oerhört viktiga. Vi måste skapa
            utrymme för låg inflation och låg ränta. Annars kommer vi att
            få ett mycket besvärligt läge i ekonomin framöver.
          </note>
          <note type="speaker">
            Anf. 82 GÖRAN PERSSON (s) replik:
          </note>
          <note>
            Herr talman! När jag hör näringsministern får jag ett intryck
            av att det mesta i svenskt näringsliv är på väg åt rätt håll.
          </note>
          <note>
            Jag har hört det där talet några gånger nu. Jag blir alltid lika
            förvånad över den brist på verklighetsanknytning som Per Westerberg
            ger uttryck för.
          </note>
          <note>
            Om man lyssnar på honom låter det som om det är strålande tider.
            Allt som skall göras, har gjorts.
          </note>
          <note>
            Man drar ju då den slutsatsen att det mesta av produktionen i
            det här landet kommer att läggas ned om han får fortsätta så här
            ett tag till.
          </note>
          <note>
            Verkligheten är ju den rakt motsatta. Vi är inne i den djupaste
            kris som vi har sett i detta land sedan
          </note>
          <note>
            30-talet.
          </note>
          <note>
            Jag tror att de som jobbar i den här krisen, företagare och anställda,
            skulle ha mer glädje av ett resonemang med beslutsfattare som
            inte utstrålar en ifrån deras vardag totalt skild verklighetssyn,
            som Per Westerberg gör. Det är en bunkermentalitet som kommer
            till uttryck i hans anförande.
          </note>
          <note>
            Jag ställde två konkreta frågor i mitt tal. Den första rörde
            det som han nu säger om Celsius. I höstas träffade vi en uppgörelse
            mellan regeringen och
          </note>
          <note>
            Socialdemokraterna. Då var vi på sakliga grunder, inte ideologiska,
            överens om ett moratorium för utförsäljning av statliga företag.
          </note>
          <note>
            Vi skulle kunna göra undantag från detta när det gällde strukturaffärer.
            Dem skulle vi diskutera gemensamt.
          </note>
          <note>
            Vi har inte haft någon överläggning om privatisering av Celsius.
            Vi har diskuterat en strukturaffär som har gällt Ceslius förvärv
            av ett annat företag. Det förvärvet har vi inte haft någonting
            emot. Däremot har vi hållit fast vid vår grundläggande inställning
            att det är fel att nu gå ut och suga upp det riskkapital som finns,
            att suga upp det för statens företag. Det är fel av staten att
            tränga sig före i kön. Den grundläggande kritiken ligger fast,
            och detta har vi också meddelat regeringen, åtminstone Näringsdepartementet.
          </note>
          <note>
            Nu blir jag litet förvånad. Jag har ju vant mig vid att ständigt
            höra Per Westerberg trumpeta om dessa privatiseringar, trots att
            moratoriet har gällt.
          </note>
          <note>
            Jag vill klart och tydligt av Per Westerberg veta om det är regeringens
            politik som han står och talar för.
          </note>
          <note>
            Har regeringen fattat ett beslut om att gå till börsen, ut på
            marknaden, med Celsius? I så fall är det ett anmärkningsvärt besked,
            men det bör lämnas i klartext och inte av moderata utspel.
          </note>
          <note>
            Detta var den första frågan jag ställde.
          </note>
          <note>
            Det andra var: Är Per Westerberg beredd att ge klarhet i de påstådda
            insideraffärerna i Atle? Hans egen statssekreterare sitter ju
            i detta bolags styrelse. Ni är insyltade upp över öronen i dessa
            affärer. Är ni beredda att lägga korten på bordet, framför allt
            köpnotorna, så att vi ser vad som har hänt?
          </note>
          <note>
            Anf. 83 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Som Göran Persson utomordentligt säkert vet är det
            Finansinspektionens uppgift att utreda om någon insideraffär har
            förekommit. Jag har stort förtroende för att den kommer att fullfölja
            det på ett klanderfritt sätt.
          </note>
          <note>
            Inför det läge som uppstått i den svenska ekonomin tycker jag
            faktiskt att det vore klädsamt om även
          </note>
          <note>
            Göran Persson kunde framträda i en litet ödmjukare roll. Det
            går inte att vända en ekonomisk utveckling på 16 månader när näringsklimatet
            steg för steg eroderats under 25 års tid. Vi har gjort utomordentligt
            stora förändringar, kanske agerat väldigt snabbt och ibland kritiserats
            för detta, men jag tror att vi gjort det med all rätt i det läge
            som vi befunnit oss i.
          </note>
          <note>
            Vi säger inte att läget nu är bra, men vi har fått mycket stora
            konkurrenskraftsförbättringar, som är helt ovedersägliga. Vi har
            genomfört stora skattesänkningar för företagen för att därmed
            stärka deras expansionskraft. Vi har reformerat konkurrenslagen,
            förbättrat satsningarna på infrastrukturen och gjort mycket omfattande
            förbättringar för småföretagarna, något som ett antal socialdemokrater
            noterat att de själva försummat under många år.
          </note>
          <note>
            Till sist något om privatiseringar. Vi fullföljer ett beslut
            taget av Celsius styrelse i augusti 1991 med närvaro av en f.d.
            socialdemokratisk statssekreterare där man ville gå till marknaden.
            Vi har samrått då både Göran Persson och jag varit närvarande
            om strukturaffärer med krav på marknadsnotering för att de skulle
            vara möjliga att genomföra. Göran Persson och hans parti har sagt
            ja till strukturaffärer men nej till marknadsnotering vilket i
            sig gör det hela omöjligt. Vi har från regeringens sida sagt oss
            i det läget att vi är beredda att fullfölja eventuella strukturaffärer
            som kommer att leda till marknadsnotering, därför att det är det
            enda sättet att ge utvecklingskraft åt Celsius och icke ha vår
            spelare i omklädningsrummet i stället för att vara ute och agera
            på plan.
          </note>
          <note type="speaker">
            Anf. 84 GÖRAN PERSSON (s) replik:
          </note>
          <note>
            Herr talman! Jag har också förtroende för
          </note>
          <note>
            Finansinspektionen. Det är ganska betecknande att det just är
            Finansinspektionen som blir den första som intresserar sig för
            Per Westerbergs riskkapitalbolag. Däri ligger egentligen en beskrivning
            av fiaskot i verksamheten.
          </note>
          <note>
            Annars var inte frågan alldeles felriktad därför att
          </note>
          <note>
            Per Westerbergs egen statssekreterare sitter i styrelsen. Per
            Westerberg har gjort ett stort nummer av att man skall skilja
            ut politikerna från den direkta verksamheten. I Celsius styrelse
            sitter
          </note>
          <note>
            Lars Tobisson. I Atles styrelse sitter Karlander.
          </note>
          <note>
            Som ansvarig företrädare för ägaren-staten agerar nu Per Westerberg
            när han har avskaffat Fortia.
          </note>
          <note>
            Tala om att blanda den politiska makten i företagen! Ni sitter
            upp över öronen insyltade. Det måste naturligtvis också vara angeläget
            för Per
          </note>
          <note>
            Westerberg att få till stånd offensiv klarläggande verksamhet,
            eftersom ni nu beskylls, med Per
          </note>
          <note>
            Westerbergs egen statssekreterare i spetsen, för att syssla med
            insideraffärer, som på folkligt språk uttryckt faktiskt är en
            form av kriminalitet. Varför inte själva ta initiativ så att man
            kan undanröja den typen av beskyllningar?
          </note>
          <note>
            Sedan till beskrivningen av Celsius. Det Per
          </note>
          <note>
            Westerberg säger är utomordentligt allvarligt. Vi har en överenskommelse
            om ett moratorium. I
          </note>
          <note>
            överenskommelsen ingår en större politisk uppgörelse av stort
            slag. Den uppgörelsen bygger på att den fullföljs i alla delar.
            Det finns ingen rätt för någon av parterna att ensidigt göra avsteg.
            Det
          </note>
          <note>
            Per Westerberg nu säger är politiskt utomordentligt allvarligt,
            att regeringen trots att vi har haft invändningar och sagt nej
            ändock fullföljer affären.
          </note>
          <note>
            Det klingar oerhört falsk gentemot de inviter om samarbete som
            gjordes på förmiddagen.
          </note>
          <note>
            Det skall också sägas att det Per Westerberg nu öppnar för är
            naturligtvis ett helt nytt politiskt läge.
          </note>
          <note>
            Förstår Per Westerberg egentligen vad det han säger betyder och
            vad det är han har försatt folkpartister, centerpartister och
            kristdemokrater i för en situation i och med att han ensidigt
            anser sig ha rätt att bryta mot en gemensam överenskommelse som
            träffats mellan regeringen och den socialdemokratiska oppositionen?
          </note>
          <note>
            Anf. 85 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag förstår att Göran Persson gärna vill göra politiska
            utredningar i stället för de utredningar som Finansinspektionen
            gör. Sådant tycker jag vi skall överlåta åt Finansinspektionen,
            som har den största kompetensen på området.
          </note>
          <note>
            Jag förstår att Göran Persson och hans partivänner kan vara litet
            besvikna över att vi lyft ut ett mycket stort antal socialdemokratiska
            politiker ur styrelserna och nu i stället försöker styra dessa
            bolag steg för steg fram till någon form av mer marknadsmässigt
            beteende. Vi har gjort det på olika sätt, men vi har framför allt
            tagit bort de politiska maktinstrument som Fortia tenderade att
            bli, att närmast öka den statliga inblandningen i företagen, som
            knappast har någon historiskt bra bakgrund att falla tillbaka
            på.
          </note>
          <note>
            Vi skall självfallet fullfölja det som beslutats enligt protokollet
            i höstas och det som Göran Persson säkert är väl medveten om,
            att man skulle föregå beslut med samråd. Men det finns olika typer
            av samråd. Beslut i samråd var det i vissa fall, exempelvis när
            det gäller finanskrisen. Det var förtroendefulla samråd, exempelvis
            i arbetsrättsfrågan, och enbart samråd, exempelvis i fråga om
            privatiseringar.
          </note>
          <note>
            Vi lyssnar väldigt gärna på kloka synpunkter, men vi är inte
            beredda att offra Celsius industrier och dess framtid för ett
            mycket dogmatiskt nej om det allvarligt hotar strukturaffärer
            som kan vara nödvändiga för struktureringen av denna industri,
            nämligen försvarsindustrin.
          </note>
          <note>
            Vi kommer att fullfölja överenskommelsen till punkt och pricka.
            Det vet Göran Persson. Vi följer ingångna avtal till sista stavelsen
            i alla enskilda fall.
          </note>
          <note>
            Sedan noterar jag bara att det socialdemokratiska alternativet
            kvarstår: nej-yrkande till insatser på småföretagsamhet, ja-yrkande
            till skattehöjningar, avgiftshöjningar och nya regleringar för
            företagande, något som knappast har mottagits med några större
            ovationer av dem som man förväntar sig skall skapa de nya jobben.
          </note>
          <note>
            Andre vice talmannen anmälde att Göran Persson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 86 BENGT DALSTRÖM (nyd) replik:
          </note>
          <note>
            Herr talman! Jag tycker att det är ett bra initiativ att satsa
            på riskkapitalbolagen. Självfallet tycker jag det eftersom vi
            är delaktiga i beslutet om detta.
          </note>
          <note>
            Detsamma gäller den industriellt inriktade forskningen och de
            satsningar som är utlovade i den kommande propositionen. Jag tror
            att Göran
          </note>
          <note>
            Persson är alldeles för tidigt ute när han talar om riskkapitalbolagen
            som ett fiasko. Jag tror att det finns anledning att se tiden
            an, innan man framför sådana synpunkter.
          </note>
          <note>
            Statsrådets resonemang i dessa frågor är ju storskaliga. Jag
            kommer in litet grand på gräsrotsnivå och vill fråga näringsministern
            om han är beredd att medverka till att säkra exempelvis
          </note>
          <note>
            Svenska uppfinnarföreningens mycket värdefulla organisation och
            insatser genom att kanske med sitt inflytande på NUTEK få det
            att ompröva beslutet om en halvering av det blygsamma anslaget
            på 6
          </note>
          <note>
            miljoner kronor, en halvering som skulle resultera i att den
            mycket effektiva organisationen inte skulle kunna fungera som
            ett enda känselspröt gentemot marknaden då det gäller de enskilda
            uppfinnarna.
          </note>
          <note>
            Vi behöver verkligen den organisationen för att främja innovationsklimatet
            på gräsrotsnivå.
          </note>
          <note>
            Anf. 87 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag delar Bengt Dalströms uppfattning, nämligen
            att riskkapitalbolagen har mycket goda förutsättningar att bli
            en bra lösning.
          </note>
          <note>
            Men jag tycker att det negativa utfallet är något beklämmande.
            Det kommer ju innan man ens hunnit börja arbeta. Det som man nu
            gör är vad man måste göra -- vara någon form av ''the market makes
            it'' när det gäller det stora säljtryck som konstruktionen enligt
            riksdagsbeslutet gav upphov till. Jag tror att man kommer att
            fullfölja detta på ett ansvarsfullt sätt.
          </note>
          <note>
            Vidare har vi själva haft en icke oväsentlig dialog med företrädare
            för Svenska uppfinnarföreningen.
          </note>
          <note>
            Till delar av det som berör Svenska uppfinnarföreningen återkommer
            vi i forskningspropositionen. Det gäller en del åtgärder där som
            kommer att ha bäring gentemot uppfinnarna.
          </note>
          <note>
            När det gäller de direkta anslagen till Svenska uppfinnarföreningen
            framgår det, som Bengt
          </note>
          <note>
            Dalström påpekat, att pengarna kommer från
          </note>
          <note>
            NUTEK. Det är där som besluten fattas. Jag kan dock inte gå in
            och säga att NUTEK skall använda pengarna på ett visst sätt utan
            att därmed begå ministerstyre.
          </note>
          <note>
            Däremot kan riksdagen självfallet, om näringsutskottets ledamöter
            så önskar, göra sådana formuleringar beträffande NUTEK:s budget
            att önskemålen tillgodoses.
          </note>
          <note type="speaker">
            Anf. 88 BENGT DALSTRÖM (nyd) replik:
          </note>
          <note>
            Herr talman! Jag tackar för den hjälpen.
          </note>
          <note type="speaker">
            Anf. 89 GUDRUN NORBERG (fp):
          </note>
          <note>
            Herr talman! I dag ser vi de tragiska följderna av att det svenska
            näringslivet har halkat efter, medan våra konkurrenter har klarat
            sig bättre.
          </note>
          <note>
            Sedan 1989 har vår industriproduktion sjunkit dramatiskt. Men
            inom EG har industriproduktionen fortsatt att öka.
          </note>
          <note>
            Under 80-talet hade industrin goda förutsättningar till följd
            av delvalveringarna. Men effekterna åts upp av ekonomiskt lättsinne.
            Inflation, löneökningar, skattehöjningar och ökade offentliga
            åtaganden urholkade svensk ekonomi och försvagade näringslivet
            i stället för tvärtom.
          </note>
          <note>
            Dagens situation liknar i mångt och mycket den som rådde 1982.
            Dock är situationen i dag egentligen betydligt svårare jämfört
            med hur det var för tio år sedan genom att ekonomin nu är i sämre
            skick än den var då. Nu ankommer det på oss i denna kammare, och
            på regeringen, att förhindra att misstag som gjordes under 80-talet
            upprepas, ty inflationsrisken är återigen mycket stor.
          </note>
          <note>
            Nu när den svenska kronan fallit i värde innebär det bl.a. att
            importen blir dyrare. När importen blir dyrare, ökar priserna
            -- först på dessa produkter, och snart följer andra produkter
            med i fråga om prisökningarna, och inflationen är då ett faktum.
          </note>
          <note>
            Kronans fall betyder också att exportföretagens vinster ökar.
            Dessa vinstökningssiffror glimmar snart begärligt i löneförhandlingarna
            och driver upp lönerna. Då är den onda karusellen i full gång
            igen.
          </note>
          <note>
            Låt oss hjälpas åt med att förhindra att vi får samma utveckling
            som den vi hade på 80-talet. Brända som vi svenskar är av besparingar
            och nedskärningar, efter att ha levt över våra tillgångar, kanske
            vi är mogna för att våga ifrågasätta vissa traditioner. Ett exempel
            på en sådan tradition är den svenska löneavtalsmodellen.
          </note>
          <note>
            Personligen tror jag att tiden är mogen att förutsättningslöst
            diskutera om den s.k. svenska modellen fortfarande är användbar
            när det gäller möjligheterna för ekonomin att bli sund igen. Vi
            åstadkommer löneavtal, som vi i efterhand skall försöka täcka
            in genom effektiviseringar eller prishöjningar, utan att veta
            om det lyckas.
          </note>
          <note>
            Den svenska modellen passade in under den expansiva tiden, särskilt
            under 50- och 60-talen.
          </note>
          <note>
            Under 70-talet fick vi dock en del mycket besvärliga löneavtal,
            och under 80-talet tillsattes
          </note>
          <note>
            Rehnbergkommissionen för att lägga band på avtalsförhandlingarna.
          </note>
          <note>
            Nu på 90-talet -- i en situation med en arbetslöshet som känns
            helt oacceptabel, med en kraftig utslagning av företag genom konkurser
            och med inte bara nolltillväxt utan också t.o.m. en sjunkande
            BNP -- borde det vara dags att lagvägen se till att löneutvecklingen
            inte överstiger den ekonomiska utvecklingen.
          </note>
          <note>
            Vi måste sluta förhandla om pengar som skall tjänas in och övergå
            till att förhandla om pengar som har intjänats. Den fria förhandlingsrätten
            med olika prioriteringar skall alltså bestå, men inom en ram som
            anges av den ekonomiska utvecklingen.
          </note>
          <note>
            Detta är, som sagt, mina egna tankar som jag framför i en motion
            till riksdagen. Jag tror nämligen att läget kräver nya modeller
            som på sikt ger en bättre reallöneutveckling.
          </note>
          <note>
            Herr talman! Regeringen har sett det som en av de allra viktigaste
            uppgifterna att förbättra villkoren för företagen, så att dessa
            förstärks. Näringslivet måste öka både i omfång och i styrka för
            att orka bära de offentliga utgifterna och för att kunna åstadkomma
            nya jobb.
          </note>
          <note>
            Att göra tvärtom, som Socialdemokraterna föreslår i sin motion
            -- dvs. öka skatterna och åter höja kostnadsläget för företagen
            -- får direkt motsatt effekt. Företagen har en så svår situation
            att varje ny skatt, arbetsgivaravgift eller annan pålaga försätter
            ytterligare ett antal människor i arbetslöshet. Det är alltså
            dåliga förslag från ett parti som självt anser sig vara sysselsättningens
            fanbärare.
          </note>
          <note>
            Det är industrin som är Sveriges ryggrad. Och det är främst de
            små och medelstora företagen som skall stimuleras, för det är
            där de nya jobben kan skapas. Men deras ekonomiska situation är
            utomordentligt svår i dag. De har stora svårigheter att få låna
            pengar i bankerna, och jag vet att irritationen ute bland företagarna
            är stor över bristen på riskkapital.
          </note>
          <note>
            Riksdagens beslut under hösten om riskkapitalbolag, nyföretagarlån
            -- som nyss har diskuterats här -- och andra stödformer är bra.
            Men jag anser att det ankommer på oss att också följa upp detta
            och se till att stödgivningen fungerar. Det är avgörande för många
            klämda företag att stöd snabbt finns tillgängligt. Det utspelas
            tragedier bland företagare som ser sitt livsverk gå omkull och
            anställda bli utan arbete.
          </note>
          <note>
            Vi från regeringspartiernas sida måste vara lyhörda för signaler
            som visar på en dålig effekt av fattade beslut eller som rent
            av visar att direktiv och regelverk ute hos stödgivande myndigheter
            inte fungerar så som det var tänkt.
          </note>
          <note>
            Mycket tyder på att lågkonjunkturen ändå börjar tappa greppet.
            Jag tror att vi börjar närma oss den punkten nu.
          </note>
          <note>
            Låt oss tänka som den skolklass som jag häromdagen frågade varför
            man trodde att en lågkonjunktur uppstår. Svaret blev: För att
            det skall kunna bli högkonjunktur.
          </note>
          <note type="speaker">
            Anf. 90 KJELL ERICSSON (c):
          </note>
          <note>
            Herr talman! Vi har under de senaste åren haft en besvärande
            situation i vårt näringsliv, och det av många olika orsaker. Dels
            upplever vi en internationell lågkonjunktur, dels lider vi av
            sviterna från 1980-talets spekulations- och inflationsekonomi.
          </note>
          <note>
            Vi producerade och konsumerade utan en tanke på vad som skulle
            komma att behövas i framtiden. Vi samlade inte i ladorna under
            de sju goda åren för att spara till de sju magra åren. Vi investerade
            alltså inte tillräckligt i framtidsinriktade verksamheter.
          </note>
          <note>
            Det var mer lönsamt att spekulera i fastigheter och kortsiktiga
            verksamheter än att investera i en framtidsinriktad produktion.
            Därigenom har vi fått en del av dagens problem med en stagnerande
            ekonomi och utslagning av ca 200 000
          </note>
          <note>
            industriarbetstillfällen sedan 1989.
          </note>
          <note>
            Den borgerliga regeringen har lagt ner ett stort arbete på att
            skapa bättre förutsättningar för vårt näringsliv. Bl.a. har regeringen
            sett till:
          </note>
          <note>
            --att tillväxthämmande skatter tagits bort och att avgifter sänkts
            eller tagits bort -- t.ex.
          </note>
          <note>
            energiskatter, skogsvårdsavgift och arbetsgivaravgifter,
          </note>
          <note>
            --att nya riskkapitalbolag har bildats,
          </note>
          <note>
            --att industri- och nyföretagarlån har införts,
          </note>
          <note>
            --att stora satsningar på infrastrukturen gjorts,
          </note>
          <note>
            --att det blir satsningar på forskning och utveckling och
          </note>
          <note>
            --att villkoren för småföretagen blir bättre och att t.ex. olika
            regler ses över.
          </note>
          <note>
            När det gäller riskkapitalbolagen, som också diskuterats här,
            måste jag säga att jag blev bekymrad förra veckan, då Proventus
            lade bud på tre av bolagen. Det skulle ha varit djupt olyckligt
            om man hade lyckats komma över bolagen på ett sådant sätt. Det
            har varit mycket av spekulationer under det gångna decenniet.
            Vi har också sett vilket elände dessa spekulationer har medfört.
            Nu måste detta få ett slut. Framdeles måste det bli mer prioriterat
            och intressant att investera i producerande företag i stället
            för att syssla med spekulation.
          </note>
          <note>
            Riskkapitalbolagen är nu under igångsättning och det är viktigt
            att dessa verkligen kan gå in och ge riskkapital till små och
            medelstora företag. Det är också viktigt att dessa bolag inte
            bara till namnet har med riskfinansieringen att göra, utan att
            bolagen verkligen engagerar sig i företagens finansieringsfrågor.
          </note>
          <note>
            Det nya industri- och nyföretagarlånet, som riksdagen beslutade
            om strax före jul, kommer nu också att inleda sin verksamhet.
            Detta lån kan bli en bra tillgång, inte bara för nyföretagande,
            utan också för befintliga små och medelstora företag.
          </note>
          <note>
            Det gäller både för projekt och för marknadssatsningar.
          </note>
          <note>
            Trots att det har gjorts mycket när det gäller finansieringsfrågorna
            finns det fortfarande -- och speciellt i dagens läge -- ett vakuum
            där någon form av mjuka lån behövs. På grund av den för närvarande
            extrema lågkonjunkturen slås även många bra företag med bra produkter
            ut. Detta är allvarligt och får inte negligeras.
          </note>
          <note>
            Utslagningen av företag kostar statskassan enorma summor. För
            att förhindra onödiga utslagningar av företag borde man i förebyggande
            syfte, kanske med arbetsmarknadsmedel, kunna sätta in åtgärder
            före konkurs och friställning.
          </note>
          <note>
            I stället för utslagning av företag med bra produkter och goda
            utvecklingsmöjligheter skulle staten kunna ge någon form av överlevnads-
            eller konstruktionslån och på så sätt hjälpa till så att aktuella
            företag fick nödvändig finansiering.
          </note>
          <note>
            Många arbetstillfällen skulle kunna räddas på ett sådant sätt.
          </note>
          <note>
            Dessa lån skall självfallet ha typen av villkorslån och de skall
            återbetalas när företaget har återfått normal betalningsförmåga.
            I exempelvis våra grannländer Finland, Norge och Danmark har man
            infört liknande lån.
          </note>
          <note>
            En annan fråga som också har diskuterats ganska mycket under
            senare år här i kammaren är utvecklingsfondernas finansieringsmöjligheter.
            Jag har tidigare hävdat och jag gör det fortfarande, att så länge
            vi inte har fått något som är bättre så skall utvecklingsfonderna
            ha kvar möjligheten att medverka vid finansiering i företag. Förvisso
            pågår nu en utredning om fonderna, vilket är bra. Det går säkert
            att se över och förbättra både organisation och annat. Men det
            är viktigt att se till att vi även framdeles har ett regionalt
            organ som företagen kan vända sig till.
          </note>
          <note>
            Herr talman! Det behövs mycket i en aktiv näringspolitik. Jag
            har nämnt några områden där det behövs fler insatser. Men jag
            vill också än en gång understryka vikten av att småföretagen får
            rimligare villkor både vad det gäller de sociala trygghetssystemen
            och när det gäller skatteområdet.
          </note>
          <note>
            De minsta företagen har i dag en helt orimlig överbeskattning
            på över två miljarder. Det är bra om regeringen snarast lägger
            fram förslag som sänker skatter och avgifter för de minsta företagen
            till en nivå som övriga företag har.
          </note>
          <note>
            Vi hade senast i går en uppvaktning i näringsutskottet från byggindustrin.
            Det finns mycket att säga om den verksamheten. Men ett sätt att
            stimulera byggverksamheten vore att införa avdrag för reparationer
            av bostadshus. Detta skulle ge en snabb stimulans, som också väl
            skulle finansiera sig genom ökade momsintäkter, arbetsgivaravgifter
            och minskade arbetslöshetsersättningar. Därför vore det bra om
            regeringen även här så fort som möjligt kom med ett förslag.
          </note>
          <note>
            Bengt Dalström var inne på frågan om fler innovatörer. Jag tycker
            att det är viktigt att vi har innovatörer som kan fungera och
            som kan ta fram nya uppfinningar samt också har mer finansiärer
            från uppfinningen till dess att man kan få en kommersiell tillverkning.
            Näringsministerns uppdrag är att se över fördelningen av pengar.
            Det skall vi väl begrunda i det kommande arbetet.
          </note>
          <note>
            Herr talman! Det har varit en svår period och det finns också
            många problem kvar att lösa, men man ser trots allt ljuset i tunneln.
            Produktiviteten har ökat och konkurrenskraften har också genom
            olika åtgärder ökat ganska kraftigt. Det gör att Sverige har en
            möjlighet att också i framtiden hävda sig som en ledande industrination.
          </note>
          <note type="speaker">
            Anf.91 GÖRAN PERSSON (s) replik:
          </note>
          <note>
            Herr talman! Kjell Ericsson sade att han såg ljuset i tunneln.
            Det finns ett gammalt skämt om detta som säger att det ju kan
            vara tåget som kommer. För den verksamheten svarar ju Odell. Mot
            den bakgrunden är det nog ingen större risk att det går som på
            räls. Vi får då hoppas att det finns någonting som så småningom
            ger oss litet bättre tider.
          </note>
          <note>
            Jag vill fråga Kjell Ericsson om hans mer principiella syn på
            riskkapitalförsörjningen, eftersom han i sitt anförande uppehåller
            sig vid dessa frågor. Det tycker jag är bra, därför att riskkapitalfrågorna
            är stora.
          </note>
          <note>
            Både Kjell Ericsson och jag har kommit i kontakt med åtskilliga
            små företag som skulle kunna utvecklas, utvidgas och kunna ge
            mer sysselsättning, men som ändå inte gör det, därför att de inte
            har någon kapitalförsörjning. En del knäcks dessutom av bankssystemets
            krav och det är också friska företag som går under. Ser Kjell
          </note>
          <note>
            Ericsson någon samhällelig medverkan i riskkapitalförsörjningen
            i framtiden? Har staten eller landstingen någon roll i sammanhanget?
            Detta är en viktig fråga, därför att det har förekommit resonemang
            om att utvecklingsfonderna också skulle gå en utveckling mot privatisering
            till mötes.
          </note>
          <note>
            Var står Centerpartiet i den frågan? Även om frågan utreds, misstänker
            jag att ni ändå har en principiell uppfattning. Det skulle vara
            intressant att få höra den.
          </note>
          <note type="speaker">
            Anf. 92 KJELL ERICSSON (c) replik:
          </note>
          <note>
            Herr talman! Jag uppehåller mig mycket vid riskkapitalfrågorna,
            därför att frågorna är besvärliga, vilket ingen heller förnekar.
            Jag har dagligen kontakt med företag som har problem med detta.
          </note>
          <note>
            Bankerna har problem av orsaker som vi väl känner till, så dessa
            behöver jag inte gå in på här. Jag vill inte generellt säga att
            bankerna missbrukar det här på något vis. Många banker ställer
            upp så långt det över huvud taget går och gör också stora insatser.
          </note>
          <note>
            Det finns i dag, som jag sade, ett vakuum innan de nya verksamheterna
            kommer i gång.
          </note>
          <note>
            Nyföretagarlånet har inte startat upp och riskkapitalbolagen
            har heller knappt kommit i gång, vilket gör att det finns ett
            stort tomrum på den här marknaden. Därför hävdar jag att statens
            medverkan under ett övergångsskede behövs. Det är därför viktigt
            att utvecklingsfonderna har möjlighet att medverka med sina kapital.
          </note>
          <note>
            Jag har under den senaste veckan sett tre företag, som jag själv
            har varit engagerad i, rekonstrueras med utvecklingsfondens pengar.
            Jag tror att det i framtiden -- åtminstone under de närmaste åren
            --
          </note>
          <note>
            kommer att finnas behov av mer sådana medel. Det var därför jag
            tog upp förslaget med någon form av överlevnadslån, mjuka lån,
            som kan hjälpa företag över den här svåra svackan.
          </note>
          <note>
            Vi vet att antalet konkurser i fjol var 22 000. En hel del av
            konkurserna gjordes av bra företag med bra produkter. Det är sådana
            företag som skulle behöva få hjälp med någon form av mjuka lån
            under den svåra period som vi nu har framför oss.
          </note>
          <note type="speaker">
            Anf. 93 GÖRAN PERSSON (s) replik:
          </note>
          <note>
            Herr talman! Jag tackar för synpunkterna. Men de gav kanske inte
            riktigt svar på den fråga jag ställde.
          </note>
          <note>
            Jag efterlyste Kjell Ericssons och Centerpartiets principiella
            syn på utvecklingsfonderna och landstingens roll i det sammanhanget
            samt statens roll för riskkapitalförsörjningen.
          </note>
          <note>
            Både Kjell Ericsson och jag är egentligen personer som har en
            huvudsaklig erfarenhet från kommunalt arbete och arbete med små
            och medelstora företag.
          </note>
          <note>
            Där har man ofta sett vilken oerhört positiv roll som utvecklingsfonderna
            har kunnat spela.
          </note>
          <note>
            Det upplevs från deras sida sida så, att deras verkamhet är satt
            i fråga, vilket man alltid kan diskutera. Men det vore nog bra
            för dem som jobbar i den verksamheten att till
          </note>
          <note>
            Socialdemokraternas uppfattning även kunna lägga
          </note>
          <note>
            Centerpartiets definitiva ställningstagande för utvecklingfonderna
            och för den typ av engagemang som samhället har i dessa.
          </note>
          <note>
            Eftersom Kjell Ericsson lade så stor tyngdpunkt vid riskkapitalfrågorna
            trodde jag att Kjell Ericsson hade tänkt igenom frågan och att
            Centerpartiet skulle ha en principiell uppfattning i den. Det
            var den jag efterlyste.
          </note>
          <note type="speaker">
            Anf. 94 KJELL ERICSSON (c) replik:
          </note>
          <note>
            Herr talman! Jag har här i kammaren många gånger talat om vad
            jag tycker om utvecklingsfonderna.
          </note>
          <note>
            Min uppfattning stämmer också med
          </note>
          <note>
            Centerpartiets principiella syn på utvecklingsfonderna. Vi behöver
            ett regionalt organ, som en folkbank, dit små och medelstora företag
            kan vända sig för att få hjälp med olika saker. De har under årens
            lopp gjort stor nytta och gör det även i dag.
          </note>
          <note>
            Att man skall ha en översyn av fonderna har vi varit överens
            om, därför att ingenting är statiskt. Allting går att göra bättre,
            vilket vi skall försöka göra nu också genom att kanske försöka
            få fler parter inblandade.
          </note>
          <note>
            Frågan om landstingen skall vara med eller inte är en diskussion
            som vi får ta under utredningens gång. Den vill jag inte gå in
            på i dag. Men det är viktigt att vi har kvar ett regionalt organ
            i länet som företagen och även kommunerna kan vända sig till.
          </note>
          <note>
            Jag, liksom Göran Persson, har själv varit kommunalråd. Jag hade
            då, liksom fortfarande, många kontakter med fonderna. Man gör
            där ett gott arbete. Hur fonderna exakt skall se ut tycker jag
            skall utredas, men min principiella syn är att utvecklingsfonderna
            behövs om man där gör ett bra arbete och att vi skall ha dem i
            framtiden.
          </note>
          <note type="speaker">
            Anf. 95 ROLAND LÉBEN (kds):
          </note>
          <note>
            Herr talman! Den svenska krisen hör naturligtvis samman med den
            lågkonjunktur som har påverkat hela världen. Men vi vet alla mycket
            väl att vår svenska kris är betydligt djupare än så. Vi lider
            också av de hemmagjorda underliggande strukturella problemen i
            den svenska ekonomin, problem som under 80-talet faktiskt har
            sopats under mattan och nu likt en tidsinställd bomb exploderar.
            Kjell-Olof Feldts uppriktiga beskrivning av rosornas krig och
            valrörelserna är ett tidsdokument att hämta viktiga lärdomar ur.
          </note>
          <note>
            Den ena stenen lades på den andra och ökade bördan av det strukturella
            underskottet.
          </note>
          <note>
            Det är beklämmande att de socialdemokratiska ledamöterna nu berömmer
            sig av en uppfinningsrikedom, som är så stor att de har i stort
            sett alla lösningar som behövs för att klara den kris som de själva
            har huvudansvaret för.
          </note>
          <note>
            Magnus Persson apostroferade frånvarande här för ett par timmar
            sedan och talade om att Värmland blöder. Ja, det är många som
            hyser samma oro för
          </note>
          <note>
            Värmland. Men låt oss inte glömma att inkubationstiden för den
            blödarsjuka som har drabbat Värmland och även Sverige är betydligt
            längre än de 16 månader som har passerat sedan
          </note>
          <note>
            Socialdemokraterna fick lämna ifrån sig regeringsmakten, för
            att inte nämna de knappa sju månader som fyrpartiregeringens första
            budget har varit i kraft. Själva bakterien bakom denna sjuka fanns
            gömd i det socialdemokratiska valfläsket.
          </note>
          <note>
            Nu har vi den här situationen. Den drevs fram till sin kulmen
            trots vissa varningar. Att vi måste effektivisera och vitalisera
            den offentliga sektorn torde det inte råda någon oenighet om.
            Men därtill måste vi också skapa klimat och förutsättningar för
            en expansion av industri- och tjänstesektorn, själva motorn i
            ekonomin.
          </note>
          <note>
            Att främja uppkomsten av många fler småföretag är utan tvivel
            en av de viktigaste bitarna i den rekonstruktion av näringslivet
            som måste ske. Här räcker det inte med vackra ord om hur viktigt
            det är att satsa på småföretagen och på nya företag. Här behövs
            en klar och målmedveten strategi med uthållighet och långsiktighet.
          </note>
          <note>
            Regeringen har gjort en hel del för att förbättra situationen,
            inte minst på skatteområdet. Mycket återstår trots detta fortfarande
            att göra. Det gäller bl.a. företagarmiljön, kapitalförsörjningen
            och arbetsrättslagstiftningen. Ett positivt företagarklimat med
            betoning på småföretagen är en vinst för hela samhället.
          </note>
          <note>
            Den verkligt stora vinsten för samhället är en gynnsam småföretagarmiljö
            med etiska förtecken.
          </note>
          <note>
            Här finns fördelar med genomslag i ekonomin, som vi kanske inte
            ens anar vidden av och som är svåra att beräkna. Det kan ge effekter
            som mycket väl kan kallas dynamiska effekter. Jag kommer strax
            till konkreta förslag, som kan bidra till en sådan miljö.
          </note>
          <note>
            Jag har en övertygelse om att etik och moral står högt i kurs
            hos de flesta småföretagare. Etik och moral är för många framför
            allt en fråga om långsiktighet, ansvarstagande och gammaldags
            hederlighet. Den förtroendekris som har drabbat bank- och finansväsendet
            har i viss mån drabbat även andra parter.
          </note>
          <note>
            De brottsliga inslagen i bankkrisen kastar en obehaglig skugga
            även över de många hederliga, ansvarskännande och hårt arbetande
            företagarna.
          </note>
          <note>
            Det är viktigt att visa att vi tror på företagandet och att ingen
            möda lämnas ospard för att utreda brottsliga inslag. Men detta
            får inte hindra oss att aktivt och målmedvetet skapa bra villkor
            för tillväxtföretag. Det är att bejaka ett för alla välbehövligt
            lyft av den etiska dimensionen i den ekonomiska verksamheten.
          </note>
          <note>
            Den som driver ett företag måste ta hänsyn till många faktorer.
            Framför allt är han beroende av sina kunders och leverantörers
            förtroende. Ett sådant förtroende byggs upp under många år och
            bevaras genom ett seriöst och ansvarsfullt agerande.
          </note>
          <note>
            En tragisk omständighet för många företagare i dag är att just
            uthålligheten och den goda affärsmoralen blir deras fall. Ambitionen
            att inte bryta långvariga affärsrelationer trots kärva tider leder
            inte sällan fram till tråkiga, meningslösa och för alla parter
            förlustbringande följdkonkurser.
          </note>
          <note>
            Jag vill litet otåligt peka på ett konkret förslag, som jag vet
            att det arbetas på och som behöver komma fram snarast möjligt,
            nämligen en ändring av prioriteringsordningen vid konkurser. En
            sådan ändring måste snarast genomföras. Staten kan inte gå in
            och ta pengar före oskyldiga underleverantörer. Jag tror att vi
            måste ta ett större ansvar för att se till att onödiga följdkonkurser
            undviks.
          </note>
          <note>
            Det är viktigt att stimulera ny- och småföretagandet. Jag vill
            också peka på ytterligare ett initiativ, nämligen tillsättandet
            av en småföretagarminister. I nuvarande läge anser jag det befogat.
            Småföretagens ställning måste stärkas ytterligare, trots att en
            hel del redan har gjorts i det avseendet.
          </note>
          <note>
            Frågor som berör små och medelstora företag behandlas i dag i
            flera olika departement. Precis som på bostadsområdet anser jag
            att det finns behov av en ansvarig samordnare av dessa frågor.
          </note>
          <note>
            Det borde vara lämpligt att ge denne ansvarige och samordnande
            person för små och medelstora företag ministers ställning. Detta
            framför jag såsom ett konstruktivt förslag i offensiv anda och
            inte såsom en kritik av näringsministern.
          </note>
          <note>
            Jag vill också peka på att det finns behov av att tillsätta en
            kreditmarknadsnämnd, som skulle kunna ge styrka åt småföretagen
            i deras kontakter med bankerna, en nämnd som skulle kunna ha till
            uppgift att bevaka och pröva bankernas agerande i olika situationer.
          </note>
          <note type="speaker">
            Anf. 96 GÖRAN PERSSON (s) replik:
          </note>
          <note>
            Herr talman! Först en stilla reflexion. Förslaget om en småföretagarminister
            måste naturligtvis, även om motsatsen hävdas, rimligen uppfattas
            som en om inte förstucken så ändå rätt tydlig kritik av nuvarande
            politik. Jag tror att Roland Lében gör en riktig bedömning. Det
            finns behov av en uppryckning för att de småföretag som i dag
            är oerhört trängda av den allmänna ekonomiska utvecklingen, regeringens
            åtstramningspolitik och bankernas problem tillsammans med de skyhöga
            räntorna får ett samlat stöd. Det borde rimligen vara näringsministerns
            bord. Men Roland Lében och jag torde vara överens om att han inte
            räcker riktigt till. Han når inte ända fram.
          </note>
          <note>
            Bortsett från detta vore det intressant att höra en utläggning
            från Roland Lében, eftersom han tar upp de etiska frågorna, och
            en betraktelse från kds utifrån ett etiskt perspektiv på vad vi
            har upplevt under den senaste tiden omkring riskkapitalbolaget
          </note>
          <note>
            Atle. Vari finns det etiska i den hanteringen? Vari finns det
            etiska när man nu handlar med de pensionspengar som man satte
            av en gång i tiden för att långsiktigt säkra ålderdomens försörjning?
            Man handlar nu med dem på marknaden, där varje krona plötsligt
            är värd bara 70 öre. Hur ser Roland
          </note>
          <note>
            Lében från sitt etiska perspektiv på den typen av riskkapitalförsörjning?
          </note>
          <note type="speaker">
            Anf. 97 ROLAND LÉBEN (kds) replik:
          </note>
          <note>
            Herr talman! Först detta med en småföretagarminister. Jag sade
            ärligt och uppriktigt att det var ett offensivt menat förslag.
            Jag känner stor respekt för det som har gjorts.
          </note>
          <note>
            Socialdemokraterna lämnade ett stort träsk efter sig att ta itu
            med. Därför är det ett offensivt förslag och inte någon kritik.
          </note>
          <note>
            Vari ligger det etiska perspektivet? Ja, jag frågar mig vari
            etiken ligger i att den socialdemokratiska ledamoten står här
            och vill föregripa alla kvalificerade utredningar av eller inblickar
            i ett visst ärende, som vi bara har fragmentarisk kunskap om i
            dag. Det tänker jag inte nedlåta mig till att göra.
          </note>
          <note type="speaker">
            Anf. 98 GÖRAN PERSSON (s) replik:
          </note>
          <note>
            Herr talman! Jag har inte bett Roland Lében att uttala sig om
            någon juridisk granskning. Det kan
          </note>
          <note>
            Finansinspektionen göra eller den som äger tillgång till handlingarna.
            Det kan styrelseledamöterna själva kasta ljus över. Vad jag begärde
            var att kds, som i alla sammanhang ger sig ut för att företräda
            etik och moral, skulle ha någon uppfattning om det faktum att
            man nu handlar med pensionspengar, där pensionskronan plötsligt
            devalveras till 70 öre.
          </note>
          <note>
            Finns det ingenting stötande i detta? Är det en verklighet som
            kds vill förbigå med tystnad? Har ni ingen uppfattning om den
            saken? Det var detta jag efterlyste.
          </note>
          <note>
            Beträffande en småföretagarminister, vill jag säga följande.
            Det är klart att det kan uppfattas som ett regeringspartis brist
            på utrymme att göra politik att komma dragande med krav på ytterligare
            en minister. Det är väl så man välvilligt kan tolka detta. Men
            nog är väl udden ändå riktad mot bristfälliga insatser från ett
            av de partier som ingår i den regeringskoalition som Roland Lében
            faktiskt själv är en del av. På något annat sätt kan det rimligen
            inte tolkas.
          </note>
          <note type="speaker">
            Anf. 99 ROLAND LÉBEN (kds) replik:
          </note>
          <note>
            Herr talman! Jag var på sammanträden under hela gårdagen och
            under hela gårdagskvällen. Jag arbetade i natt och började igen
            kl. 7 i morse, och jag har varit på sammanträden hela dagen. Jag
            kan ärligt säga att jag faktiskt inte har tagit del av några som
            helst detaljer i det som Göran Persson refererar till. Jag har
            bara i denna debatt hört ryktesvis litet grand om detta. Därför
            tänker jag inte ge mig in i detta.
          </note>
          <note>
            Jag kan naturligtvis fråga vari det etiska låg i att under 80-talet
            ta 15 miljarder av försäkringspengarna från pensionsspararna,
            vilket
          </note>
          <note>
            Göran Perssons parti gjorde. Vari ligger det etiska och det moraliska
            i att ta pengar ur arbetsmarknadsfonderna för att bygga ut den
            offentliga sektorn och hjälpa till att skapa de problem som vi
            i dag har? Man skall nog inte kasta sten i glashuset.
          </note>
          <note>
            Om denna diskussion kan jag bara säga att jag inte går in i en
            diskussion om det ärende som nu är aktuellt och som jag inte har
            tagit del av.
          </note>
          <note>
            Andre vice talmannen anmälde att Göran Persson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 100 BIRGITTA JOHANSSON (s):
          </note>
          <note>
            Herr talman! Det moderatledda
          </note>
          <note>
            Näringsdepartementet har marknaden som sin ledstjärna. Denna
            obeskrivliga marknad skall lösa alla problem. Marknaden skall
            skapa nya företag, produkter och innovationer. Marknaden skall
            enligt icke-minister Per Westerberg och de borgerliga ledamöterna
            i denna riksdag också lösa finansieringsfrågorna för de små och
            medelstora företagen.
          </note>
          <note>
            Vi socialdemokrater har inte denna övertro på marknaden. Vi menar
            att det, för att få i gång en väl fungerande näringspolitik, behövs
            många olika komponenter.
          </note>
          <note>
            Vi socialdemokrater har anvisat vägar genom de motioner som vi
            har väckt i samband med den allmänna motionstiden.
          </note>
          <note>
            För att åstadkomma en positiv näringsutveckling i
          </note>
          <note>
            Sverige måste åtgärder vidtas på en bred front.
          </note>
          <note>
            Insatserna måste vara av såväl generell som selektiv art och
            ske både på kort och på lång sikt.
          </note>
          <note>
            Generella insatser görs genom satsningar på infrastruktur, teknisk
            forskning och utveckling samt kompetensutveckling.
          </note>
          <note>
            Därutöver krävs andra åtgärder för att skapa gynnsamma betingelser
            för att stödja och utveckla de små och medelstora företagen.
          </note>
          <note>
            Vi socialdemokrater kräver att det snarast utarbetas ett samlat
            näringspolitiskt program riktat till små och medelstora företag.
            Programmet skall utformas med ett Europaperspektiv.
          </note>
          <note>
            Vi menar att en samordning måste ske med EG:s näringspolitik.
            Inom EG, till skillnad från Sverige, bedrivs en aktiv näringspolitik,
            som bl.a. innehåller satsningar på olika branschprogram.
          </note>
          <note>
            Det näringspolitiska program som vi anser skall utarbetas bör
            innehålla konkreta och handfasta stöd till de små och medelstora
            företagen för att de skall kunna komma ut på Europamarknaden.
            Det handlar om kunskapsstöd av olika slag, t.ex. i form av marknadsföring,
            utbildning för förbättrade språkkunskaper och ökad förståelse
            för kulturella skillnader. Ett annat viktigt inslag i programmet
            skall vara att småföretagen informeras om de möjligheter som ett
            kommande EES-avtal innebär.
          </note>
          <note>
            För att fullfölja uppgifterna på detta området behövs en kompetent
            och kraftfull aktör -- en statlig sådan. Vi menar att NUTEK är
            den statliga myndighet som kan dessa frågor. Men då gäller det
            att upprusta i stället för att nedrusta denna myndighet. NUTEK
            är den myndighet som bäst kan föra ut dessa uppgifter.
          </note>
          <note>
            Under det senaste året, och även under denna debatt, har riskfinansieringsfrågor
            diskuterats. Det är många som har synpunkter på detta område.
          </note>
          <note>
            Bland småföretagare finns det en mycket stor oro för produktionen
            och för de anställda på grund av svårigheter med finansieringen.
          </note>
          <note>
            Under höstriksdagen fattade vi beslut om flera förändringar till
            nya organisationer inom riskfinansieringsområdet. Vi socialdemokrater
            har inte, som den borgerliga regeringen brukar hävda, sagt nej
            till alla dessa förslag. Vi är beredda att ge den nybildade Industri-
            och nyföretagarfonden en chans. Vi menar att det inte är enbart
            de nystartade företagen som behöver stöd. Det är de redan befintliga
            företagen som i dag är i behov av mycket stort stöd för att komma
            över den nedgång i konjunkturen som vi nu upplever.
          </note>
          <note>
            Utvecklingsfonderna är ett regionalt organ som har kompetens
            att bedöma företagen ute i sina resp.
          </note>
          <note>
            län. Närheten och kompetensen är viktig, och vi vet att den finns
            hos utvecklingsfonderna.
          </note>
          <note>
            Riskkapitalmarknaden är ett område där det är nödvändigt med
            ett samspel mellan offentliga och privata aktörer. Från Näringsdepartermentet
            måste det finnas en större förståelse för de villkor som småföretag
            verkar under. Småföretagen måste veta att det finns ett riskkapitalsystem
            med aktörer som visar mod, uthållighet och tålamod. Därför vädjar
            jag till denna regerings ledamöter att ta på sig glasögon, så
            att de ser verkligheten.
          </note>
          <note>
            Anf. 101 Näringsminister PER
          </note>
          <note>
            WESTERBERG:
          </note>
          <note>
            Herr talman! Jag tror att vi ser verkligheten tydligt.
          </note>
          <note>
            Jag vill rekommendera Birgitta Johansson att kliva ut i verkligheten
            för att se vad som har hänt. Det är inget tvivel om att marknadsproblemen
            är en av de allvarligaste svårigheterna för många små och medelstora
            företag att lyckas.
          </note>
          <note>
            Vi vill satsa på infrastruktur, kompetenshöjning, forskning och
            utveckling som stärker de mindre och medelstora företagens förutsättningar
            att arbeta.
          </note>
          <note>
            Jag måste ställa mig frågande till vad det egentligen är som
            Socialdemokraterna vill med tanke på den tredubbling av resurser
            som vi anslår till infrastrukturen. I forskningspropositionen
            aviseras kraftiga satsningar på forskning och utveckling.
          </note>
          <note>
            Inte kan höjningar av energiskatterna för företagen, höjningar
            av arbetsgivaravgifterna eller satsningar på mer prospektering,
            som är några av slagnumren i det socialdemokratiska förslaget,
            ge något?
          </note>
          <note>
            Jag måste säga att jag delar Odd Engströms, er gamle vice statsministers,
            bedömning att ni verkligen hade glömt bort de små företagen under
            de senaste 20 åren.
          </note>
          <note>
            Vi har påbörjat genomförandet av nästan hela
          </note>
          <note>
            Småföretagarnas riksförbunds handlingsprogram.
          </note>
          <note>
            Vi stärker småföretagens konkurrenskraft. Vi förbättrar skatteförhållandena.
            Vi stärker infrastrukturen, kompetensutvecklingen, forskningen
            och utvecklingen och framför allt riskkapitalförsörjningen. Ni
            har röstat nej till den största satsningen i Västeuropa på nytt
            riskkapital.
          </note>
          <note>
            Till sist vill jag säga något om bankerna och finanskrisen. Det
            vore klädsamt om kammarens socialdemokrater var litet ödmjuka
            på den punkten. Finanskrisen i Sverige är värre än i något annat
            land i Västeuropa. Den har till stor del uppkommit genom en felaktig
            avreglering, där man först släppte loss kreditavregleringen. Sedan,
            när man drev upp priserna på snart sagt allting i Sverige genom
            ökad kreditkonsumtion, släppte man på valutaregleringen. Då var
            allt jättebilligt utomlands, och därmed fick vi ett stort kapitalutflöde.
            Sedan kom räntekänsligheten, och då punkterades hela denna bubbla.
            Det har skadat svenska mindre och medelstora företag mer än någonting
            annat.
          </note>
          <note type="speaker">
            Anf. 102 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Först vill jag peka på att den forskningspolitiska
            propositionen inte har kommit ännu. Men om det är som statsrådet
            säger, att det kommer en hel del om branschprogram och annat,
            tar vi den debatten den dag propositionen kommer.
          </note>
          <note>
            Då granskar vi också de motioner som har lagts fram.
          </note>
          <note>
            Jag vill på precis samma sätt som Per Westerberg, med en papegojas
            envishet, upprepa det vi har sagt.
          </note>
          <note>
            Ett näringspolitiskt program anser vi måste utarbetas, och det
            bör innehålla konkret och handfast stöd och stimulans till de
            små och medelstora företagen, så att de kan komma ut på
          </note>
          <note>
            Europamarknaden. Det handlar om kunskapsstöd, det handlar om
            hjälp med marknadsföring. Detta tycker vi att det är rimligt att
            den borgerliga regeringen snarast lägger fram ett samlat initiativ
            till, så att vi kan stötta de små och medelstora företag som finns
            i Sverige.
          </note>
          <note>
            Vid valutans avreglering har jag inget minne av att någon borgerlig
            politiker i denna kammare sade:
          </note>
          <note>
            Nehej, vi skall inte avreglera nu. Där tror jag att vi har ett
            gemensamt ansvar, om den frågan skulle behöva diskuteras i detta
            sammanhang.
          </note>
          <note type="speaker">
            Anf. 103 Näringsminister PER WESTERBERG (m):
          </note>
          <note>
            Herr talman! För den misslyckade avregleringen under 80-talet
            tror jag att det finns ett stort ansvar hos socialdemokratin.
            Jag delar i och för sig uppfattningen att ingen helt kan svära
            sig fri. Så till vida ger jag Birgitta Johansson rätt.
          </note>
          <note>
            Vi har inte varit emot avreglering, däremot har vi vänt oss mot
            ordningsföljden. Vi borde ha fått räntekänsligheten genom en tidig
            marginalskattereform, sedan valutaavregleringen och sedan kreditavregleringen.
            Då hade det kommit i rätt ordning. Då hade vi förmodligen inte
            fått en värre finanskris än i jämförbara länder, och de har det
            allvarligt nog.
          </note>
          <note>
            Jag är i och för sig smickrad över att den socialdemokratiska
            oppositionen vill att det skall vara den borgerliga regeringen
            som utarbetar det näringspolitiska programmet för de små och medelstora
            företagen. Det är ett erkännande i sig.
          </note>
          <note>
            Genomförandet av småföretagarnas program, som är ett mycket omfattande
            näringspolitiskt program, skall göra Sveriges småföretagare till
            Europas kanske mest konkurrenskraftiga. Vi genomför satsningar
            på ett informationscenter i Sverige för hela Europa. Där kan man
            föra samman olika små och medelstora företag och deras produkter
            för att på det sättet hjälpa dem ut i Europa. Vi reformerar hela
            exportorganisationen för att på det sättet ytterligare stärka
            vår konkurrenskraft. Vi förändrar skatteförhållandena för småföretagen,
            eftersom de har gjort att vi har färre småföretag i
          </note>
          <note>
            Sverige än i andra jämförbara länder.
          </note>
          <note>
            Herr talman! Jag tycker att det vi gör och det vi har aviserat
            är utomordentligt omfattande. Men det socialdemokratiska bidraget
            till de här reformerna är höjda energiskatter, höjda arbetsgivaravgifter,
            beskattning på arbetande kapital och en rad olika åtgärder som
            knappast kan mötas av några större ovationer från den här kategorin
            av företag.
          </note>
          <note type="speaker">
            Anf. 104 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Marginalskattereformer och i vilken ordning valutans
            avreglering kom tycker jag att den dåvarande moderata oppositionen
            kunde ha medverkat litet annorlunda i, eftersom
          </note>
          <note>
            Moderaterna inte ville vara med i några skatteuppgörelser i början
            av 80-talet, utan valde att i stället kliva av det borgerliga
            regeringssamarbetet, just på grund av skattefrågorna. Det finns
            mycket historia som vi kan prata om när det gäller de här frågorna.
          </note>
          <note>
            När det gäller omfördelningar och upprustningar som behöver göras
            har vi socialdemokrater ingen annan väg att gå än att be den borgerliga
            regeringen förstå våra motioner och lägga fram de konkreta förslagen.
            Vi kan inte be någon annan just nu i varje fall. Vi har naturligtvis
            en ambition att själva, så snabbt som möjligt, dock senast efter
            valet 1994, kunna lägga fast ett samlat program som ger små och
            medelstora företag en möjlighet att överleva, kunna utveckla nya
            produkter och vara med och slåss på Europamarknaden med de allra
            bästa förutsättningar.
          </note>
          <note>
            Men det räcker inte med enbart de förslag som den borgerliga
            regeringen redan har lagt fram och snabbt tänker lägga fram. Ett
            samlat program är vad småföretagarna själva vill ha. Det räcker
            inte för det moderatledda Näringsdepartementet att enbart lägga
            fram vad företagarnas riksorganisationer har begärt, för som enskilda
            företagare står de inte bakom sin huvudorganisation.
          </note>
          <note type="speaker">
            Anf. 105 Näringsminister PER WESTERBERG (m):
          </note>
          <note>
            Herr talman! Jag noterar att Socialdemokraterna inte anser att
            småföretagarna har samma åsikt som deras organisationer, vilket
            är nog så anmärkningsvärt. Jag tycker inte heller att den
          </note>
          <note>
            ''track record'' som Socialdemokraterna har på det här området
            precis imponerar.
          </note>
          <note>
            Vi gör skattesänkningar, vi gör förändringar för riskkapital,
            vi gör förändringar i arbetsrätt och avregleringar. Menar Birgitta
            Johansson allvar med förbättringar för små och medelstora företag,
            vilket jag hoppas att hon gör, hoppas jag också att vi skall få
            se en konstruktiv och positiv debatt om arbetsrätten. Det är kanske
            den viktigaste frågan för många små och medelstora företag, vilket
            märks om man går runt och lyssnar på dem och om man följer de
            enkätundersökningar som har gjorts.
          </note>
          <note type="speaker">
            Anf. 106 KENNETH ATTEFORS (nyd):
          </note>
          <note>
            Herr talman! Jag hade litet tur. Jag trodde nämligen att mitt
            ärende skulle hamna under övriga frågor på fredag. Det hamnade
            faktiskt under rubriken
          </note>
          <note>
            Näringspolitik, men kunde även ha hamnat under
          </note>
          <note>
            Miljöpolitik. Det är ju ärendet efter detta, så det hade inte
            varit så farligt.
          </note>
          <note>
            Herr talman! Dagens politiker måste ta anvar för den politik
            som gårdagens politiker fört vad gäller folkets inställning till
            bilism och bilindustrin. Vi har i dag 3,6 miljoner personbilar
            och 5,1 miljoner körkortsinnehavare.
          </note>
          <note>
            Vi inser till fullo att bilen har kommit för att stanna.
          </note>
          <note>
            Vi vill att bilen även i framtiden skall vara en huvudtransportör
            för svenska folket. 80 % av allt resande sker i dag med personbil.
            Kombinerat med snabbtåg, buss och flygförbindelser på de längre
            avstånden kommer bilen att vara ett oslagbart transportmedel för
            svensken.
          </note>
          <note>
            Vi inser också att det är vår plikt som dagens politiker att
            värna om miljön i innerstäderna, för hela landet och för övrigt
            för hela världen.
          </note>
          <note>
            I en rapport som finns nämnd i näringsutskottets betänkande 1990/91:NU3
            påpekas mycket riktigt att en ändring av teknikutvecklingen och
            inte en ändring av transportstrukturen måste till för att minska
            utsläppen radikalt eller t.o.m. ned till noll.
          </note>
          <note>
            Sveriges välstånd bygger till stor del på den svenska bilindustrins
            framgångar. 14 % av Sveriges totala export 1990 producerades av
            bilindustrin. Vi har en duktig bilindustri i Sverige, och vi nydemokrater
            kommer, förhoppningsvis tillsammans med många andra politiker,
            att värna om denna industri. Trots att bilindustrin är starkt
            exportberoende, 85 %
          </note>
          <note>
            1991, behöver svensk bilindustri en stark hemmamarknad.
          </note>
          <note>
            Ibland räcker inte marknadskrafterna till. Här hopppades jag
            att ministern skulle haja till litet grand, eftersom han tillhör
            Moderaterna. Då måste marknaden styras av våra värderingar och
            våra mål.
          </note>
          <note>
            Ny demokrati vill genom en politisk process påverka spelreglerna
            för marknaden. Vi föreslår därför att Sverige inför en lag som
            harmoniserar med de regler som kommer att gälla i flera amerikanska
            delstater fr.o.m. 1998, och som många övriga länder faktiskt diskuterar
            att följa.
          </note>
          <note>
            För att stimulera det svenska näringslivet, med fordonsindustrin
            i spetsen, vill vi adoptera en modernisering av den kaliforniska
            luftvårdsplanen för vägtrafik. Som en fortsättning föreslår vi
            att
          </note>
          <note>
            Sverige siktar på en lagstiftning om att endast nollemissionsfordon
            får brukas i städer som har mer än 45 000 invånare.
          </note>
          <note>
            I framtiden finns det flera lösningar till nollemissionsfordon.
            Elfordon är i dag den enda kända lösningen, men forskningen pekar
            mot att även andra lösningar kommer att finnas inom ett antal
            år. Vi vill som ett led i att införa nollemissionsfordon stimulera
            och därmed stödja forskning och utveckling av inhemskt producerade
            bränslen, som är ickefossila och som kan användas i vägfordon.
          </note>
          <note>
            Denna påverkan av marknaden bör bli en injektion för svenskt
            näringsliv, t.ex. fordons-, data-, elektronik-, batteri-, flyg-
            och försvarsindustrin.
          </note>
          <note>
            Dessutom fås en konstruktiv samverkan, ett växelspel, mellan
            samhällets aktörer -- ett sådant växelspel som gjort Japan till
            en av världens starkaste nationer.
          </note>
          <note>
            Vi vet att denna utveckling kommer förr eller senare. Med utgångspunkt
            i att få trovärdighet måste vi i Sverige våga visa på nya vägar
            att lösa problem.
          </note>
          <note>
            Ny demokrati vill med ett krafttag förbättra miljön och ge den
            svenska industrin en nytändning.
          </note>
          <note>
            Sverige måste markera transportområdets betydelse för miljön,
            och vi måste genom att vara tydliga och konkreta visa att vi tar
            ett ansvar.
          </note>
          <note>
            Genom ett förhoppningsvis brett politiskt samförstånd visar vi
            den övriga världen hur Sverige politiskt och praktiskt börjar
            genomföra systemförändringar.
          </note>
          <note>
            Vi svenskar är mer eller mindre tvingade till att föregå med
            gott exempel för det övriga Europa, om vi skall kunna komma till
            rätta med våra miljöproblem. För att få EG inkl. England att minska
            sina utsläpp från t.ex. fordon måste vi visa att det går att genomföra.
            Det är nämligen från det övriga Europa som de stora utsläppen
            kommer.
          </note>
          <note>
            Det är bara en bråkdel som produceras i Sverige.
          </note>
          <note>
            I Dagens Nyheter den 11 januari 1993 kan man läsa om att ekologisk
            kollaps hotar skogen och att
          </note>
          <note>
            ''minskade utsläpp i EG-staterna, Polen och
          </note>
          <note>
            Baltikum kan hindra att den svenska skogen dör''.
          </note>
          <note>
            Vi har också kunnat läsa ett TT-meddelande som berättade om att
            en liten vit ballong som hittades på
          </note>
          <note>
            Hisingen i Göteborg hade uppsänts från ett barnhem i Frankrike.
            Det är ett typiskt belägg för hur vi från kontinenten kan få in
            sådant som där släpps ut, som t.ex. miljöförstörande utsläpp från
            bilar.
          </note>
          <note>
            Vi nydemokrater kommer därför att föreslå att regeringen snarast
            skall tillsätta en utredning för att utarbeta ett lagförslag om
            stegvis skarpare regler för miljözoner med målet att enbart ha
            nollemissionsfordon i städer större än 45 000
          </note>
          <note>
            innevånare senast den 1 januari år 2007.
          </note>
          <note>
            Detta, ärade ledamöter, är ett perfekt exempel på näringspolitik
            och miljöpolitik i samklang. För den händelse att jag inte har
            talat tillräckligt tydligt här i dag vill jag också hänvisa till
            Ny demokratis motion nr 93. Jag kommer personligen att sända över
            den till näringsministern.
          </note>
          <note type="speaker">
            Anf. 107 KARIN FALKMER (m):
          </note>
          <note>
            Herr talman! En av regeringens och riksdagens viktigaste uppgifter
            är att återupprätta Sverige som en tillväxt- och företagarnation.
            Näringslivet försvagades, småföretagen glömdes bort och näringslivsklimatet
            blev illa skadat genom
          </note>
          <note>
            Socialdemokraternas framfart under årens lopp.
          </note>
          <note>
            När villkoren i Sverige upplevdes som mindre förmånliga röstade
            arbetskraft, kapital, företagare och företag med fötterna och
            sökte sig till regioner där förhållandena upplevdes som mer rimliga.
          </note>
          <note>
            Investeringarna försvann ut ur Sverige i oroande omfattning i
            slutet på 80-talet.
          </note>
          <note>
            Kurvan över industrisysselsättningen vände brant neråt i slutet
            av 1989. Från den tidpunkten och fram till valet 1991 försvann
            ungefär 10 % av alla industrijobb. Nedgångstakten efter valet
            är densamma som före valet.
          </note>
          <note>
            Varaktigt trygga arbeten kan åstadkommas bara genom att väl fungerande
            företag kan och vill etablera sig i Sverige. Det gäller därför
            att återskapa goda förutsättningar för produktivt arbete i Sverige.
          </note>
          <note>
            Näringsministern har redovisat de olika satsningar som görs på
            småföretag och tillväxtföretag, teknologisk och annan infrastruktur,
            teknisk forskning och utveckling samt den sänkning av näringslivets
            kostnader med 40 miljarder som genomförts. Skatter som förstör
            och bromsar företagande har sänkts eller tagits bort, osv.
          </note>
          <note>
            Inte minst viktigt är det att regeringspolitiken skapar optimism
            och framtidstro hos företagen.
          </note>
          <note>
            Regeringen har därför alltifrån starten gett tydliga signaler
            till företagen, signaler som innebär en vändpunkt för företagsklimatet
            i Sverige. Detta har, trots att den nuvarande situationen är så
            svår och besvärlig, enligt en undersökning gjord av
          </note>
          <note>
            NUTEK också resulterat i att företagen gett uttryck för optimism
            och framtidstro.
          </note>
          <note>
            Samma optimism vad avser vårt lands framtidsmöjligheter gav också
            Percy Barnevik uttryck för för några dagar sedan. Att företagen
            själva, trots den nuvarande situationen, har en tro på framtiden
            bådar gott för vad som komma skall efter lågkonjunkturen.
          </note>
          <note>
            Herr talman! På ett område som berör företagens villkor är jag
            kritisk mot den politik som förts av regeringen. I dagens svåra
            läge på arbetsmarknaden borde varje tillfälle att underlätta för
            de svenska företagen tas till vara. Mot denna bakgrund för Sverige
            enligt min mening en oförsvarlig och olycklig politik i fråga
            om
          </note>
          <note>
            Sydafrika.
          </note>
          <note>
            Att Sverige håller fast vid sanktionerna mot
          </note>
          <note>
            Sydafrika när hela världen öppnat upp för handel och investeringar
            i landet har ingen annan effekt i praktiken än att svenska företag
            missgynnas.
          </note>
          <note>
            Det är inte rimligt att vi har kvar sanktioner som innebär att
            svenska företag riskerar att hamna helt på efterkälken när tyska,
            franska, japanska och andra länders konkurrentföretag i godan
            ro kan etablera sig och ta marknadsandelarna.
          </note>
          <note>
            Nu beviljar regeringen visserligen dispenser, och det är ju väl.
            Men det finns många företag i vårt land, både små och stora, vars
            tillväxtmöjligheter bromsas genom sanktionerna.
          </note>
          <note>
            Sydafrikamarknaden är viktig, eftersom den ofta utgör en inkörsport
            för verksamhet i hela södra
          </note>
          <note>
            Afrika. Betydelsen på sikt av ett upphävande av sanktionerna
            är naturligtvis svår att uppskatta.
          </note>
          <note>
            Men klart är att vi redan i dag genom sanktionspolitiken hindrar
            att nya arbetstillfällen kommer till stånd i Sverige.
          </note>
          <note>
            Vi här i kammaren och vår regering borde uppmuntra vartenda nytt
            arbete som kan skapas i våra svenska företag. Sanktionerna hindrar
            och bromsar och borde avskaffas omedelbart. Alla ledamöter i denna
            kammare och alla i vår regering som anser att det är viktigt att
            få fram nya arbetstillfällen borde stödja mitt förslag att sanktionerna
            mot Sydafrika omedelbart skall hävas.
          </note>
          <note>
            Anf. 108 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag vill bara helt kort säga att jag till
          </note>
          <note>
            100 % stödjer Karin Falkmer när det gäller önskvärdheten av att
            avskaffa sanktionerna mot
          </note>
          <note>
            Sydafrika. Det var i den delen ett mycket bra tal.
          </note>
          <note type="speaker">
            Anf. 109 SYLVIA LINDGREN (s):
          </note>
          <note>
            Herr talman! Göran Persson sade i inledningen av denna näringspolitiska
            debatt att den ekonomiska kris som råder i mångt och mycket är
            en industrikris. Hela det svenska näringslivet, i synnerhet industrisektorn,
            befinner sig i en mycket allvarlig situation. Jag instämmer helt
            i de inledningsorden.
          </note>
          <note>
            Men till detta kommer den ekonomiska brottslighetens skadeverkningar,
            som är omfattande och i hög grad drabbar såväl anställda som näringsidkare
            och samhällsmedborgare i övrigt.
          </note>
          <note>
            Ekobrottsligheten kräver kraftfulla motåtgärder, och många vägar
            måste prövas för att bekämpa den. Vi vet att ekobrotten kostar
            skattebetalarna miljarder kronor årligen. Därför är det märkligt
            att regeringen inte visar något större engagemang i denna fråga.
          </note>
          <note>
            Den ekonomiska brottsligheten snedvrider dessutom konkurrensen
            så att skötsamma, seriösa företag slås ut eller tvingas bli oseriösa
            för att överleva. Denna utveckling har gått mycket långt i vissa
            branscher. De arbetsgivare som gör rätt för sig i samhället kan
            inte konkurrera på likartade villkor som dem som t.ex. inte betalar
            sina skatter eller inte betalar sina anställda avtalsenliga löner.
          </note>
          <note>
            Frågan om en begränsning av företags fria etableringsrätt har
            aktualiserats vid åtskilliga tillfällen, inte minst på kongresser
            inom fackföreningsrörelsen. Kraven på någon form av näringstillstånd/körkort
            har trots detta ännu inte lett till något resultat.
          </note>
          <note>
            Sverige har vid en internationell jämförelse en närmast unik
            frihet för företagsetablering, trots att etableringsfriheten inom
            flera näringssektorer är begränsad genom olika former av kontroll.
            Dit hör auktorisation, licensförfarande, allmänna behörighetskrav,
            m.m. Det kan därför knappast hävdas att en kompetens- och vandelsprövning
            skulle inskränka näringsfriheten.
          </note>
          <note>
            Missbruk av den fria etableringsrätten är ett grundläggande hot
            mot näringsfriheten och den sunda konkurrensen. Det är vår skyldighet
            att värna näringsfriheten, de anställda och de seriösa företagen.
            Här är kontroll, prövning samt riktade åtgärder mot ekonomisk
            brottslighet och oseriösa näringsidkare a och o.
          </note>
          <note>
            Under 1992 redovisade Brottsförebyggande rådet sin studie av
            ekonomisk brottslighet. Den visar att det förekom misstanke om
            ekonomisk brottslighet i hälften av de studerade företagen. I
            sanningens namn skall det dock påpekas att det inte enbart rörde
            sig om skattebrott. Arbetsmiljöbrott, svart arbetskraft osv. måste
            nämnas för att göra bilden komplett. Anlitande av svart arbetskraft
            har på senare tid ökat oroväckande i omfattning, och det döljs
            heller inte längre. I lågkonjunkturens kölvatten ökar både svart
            arbetskraft och ekonomisk brottslighet ytterligare, vilket är
            förödande för samhällsutvecklingen.
          </note>
          <note>
            De seriösa arbetsgivarna måste kunna känna förtroende för och
            veta att de har stöd från samhället i kampen mot den ekonomiska
            brottsligheten. Det stödet -- vill jag påstå -- har inte de seriösa
            arbetsgivarna och näringsidkarna i dag.
          </note>
          <note>
            Visa förtroende för de seriösa företagen. Bekämpa den ekonomiska
            brottsligheten. Det är en viktig del för att nå vägen till vändning
            i den bekymmersamma situation som vi i dag befinner oss i och
            för att åter få fart på hjulen.
          </note>
          <note>
            Sverige har för sin framtid och för sin sysselsättning ett mycket
            stort behov av ett starkt småföretagande. En aktiv näringspolitik
            kräver att staten förfogar över såväl kompetens som resursstarka
            aktörer. Regeringen har knappast visat några framfötter på dessa
            områden.
          </note>
          <note>
            Jag sade i inledningen av mitt anförande att de ekonomiska skadeverkningarna
            drabbar oss alla.
          </note>
          <note>
            Detta gäller inte minst de felaktiga fastighetsspekulationer
            som ägt rum i många banker och företag. Tyvärr får alla, inte
            minst de lågavlönade och de arbetslösa, vara med att betala notan.
            Det drabbar hårt och mycket orättvist.
          </note>
          <note>
            Jag förutsätter att den ekonomiska brottsligheten kommer att
            belysas ytterligare under den allmänpolitiska debatten. Det är
            nödvändigt för att få dessa frågor i fokus. Ändå kunde jag inte
            låta bli att ta upp dessa frågor även nu när vi behandlar näringspolitiken,
            eftersom sund konkurrens, stöd till seriösa företag och åtgärder
            för att komma åt ekobrott i allra högsta grad hör hemma i den
            näringspolitiska debatten.
          </note>
          <note type="speaker">
            Anf. 110 Näringsminister PER WESTERBERG (m):
          </note>
          <note>
            Herr talman! Det råder inget tvivel om att den ekonomiska brottsligheten
            skall bekämpas. Men det gäller att göra det på ett förnuftigt
            och bra sätt.
          </note>
          <note>
            Etableringskontroll i största allmänhet är inte ett sådant bra
            sätt.
          </note>
          <note>
            Vi har i dag ett nyföretagande i Sverige som ligger på en alldeles
            för låg nivå. Många av spärrarna för att komma i gång med egetföretagande
            är för höga.
          </note>
          <note>
            Vi vet exempelvis av erfarenheterna från systemet med näringsförbud
            att de tenderar att drabba fel personer. Det är inte så att näringsförbudet
            utfärdas felaktigt. Det finns ett stort behov av att se till att
            systemet efterlevs, men ändå kringgås det.
          </note>
          <note>
            Det får inte bli ett system som stänger ute dem som verkligen
            behöver det från företagande och som ändå släpper de stora fiskarna
            genom nätet.
          </note>
          <note>
            Herr talman! Vi har ingen olikhet när det gäller viljan att bekämpa
            den ekonomiska brottsligheten.
          </note>
          <note>
            Den ekonomiska brottsligheten är osund. Den snedvrider konkurrensen
            och måste bekämpas.
          </note>
          <note>
            Men det skall inte ske på näringsfrihetens bekostnad. Det måste
            ske med bibehållen låg etableringströskel och en god näringsfrihet.
            Sedan skall vi självfallet se till att vi så gott det går klarar
            av den ekonomiska brottsligheten på bästa sätt med övriga återstående
            medel.
          </note>
          <note type="speaker">
            Anf. 111 SYLVIA LINDGREN (s) replik:
          </note>
          <note>
            Herr talman! Det jag sade i mitt anförande var att man knappast
            kan hävda att en kompetens- och vandelsprövning skulle inskränka
            näringsfriheten.
          </note>
          <note>
            Jag anser liksom statsrådet att det är viktigt att slå vakt om
            den fria etableringsrätten. Men när det alltmer visar sig att
            det sker missbruk av densamma måste man vara beredd på att vidta
            åtgärder.
          </note>
          <note>
            Ett exempel på detta är taxinäringen. Det har t.ex.
          </note>
          <note>
            varit ett elände med att få en samordning av dataregistren vid
            prövning av tillstånd.
          </note>
          <note>
            Datainspektionen sade nej, och det tog åtskilliga månader för
            regeringen att fatta ett beslut i denna fråga. Efter många månaders
            väntan kom ett beslut från regeringen, den enda instans som kan
            ändra
          </note>
          <note>
            Datainspektionens beslut. Detta tillstånd gäller på prov i sex
            månader. Sedan får man se över frågan på nytt, eftersom man vill
            slå vakt om den personliga integriteten.
          </note>
          <note>
            Jag anser att regeringen ger felaktiga signaler i sådana frågor.
            Det gäller att handla så att de seriösa företagen och taxiåkarna
            prioriteras. Det är därför som det är så viktigt att komma till
            rätta med dessa frågor. Här är vi inte överens. Vi socialdemokrater
            anser att regeringen ger fel signaler både i denna fråga och när
            det gäller den ekonomiska brottsligheten i stort.
          </note>
          <note type="speaker">
            Anf. 112 Näringsminister PER WESTERBERG (m):
          </note>
          <note>
            Herr talman! När man föreslår åtgärder måste man vara övertygad
            om att de verkligen leder till rätt resultat och inte träffar
            fel personer. Det är vad vi menar med bekämpning av den ekonomiska
            brottsligheten.
          </note>
          <note>
            Det har talats mycket om ekonomisk brottslighet, inte minst i
            samband med finanskrisen. Det har där figurerat enorma belopp.
            Detta kommer man knappast åt med någon form av kompetens- eller
            vandelsprövning. Det jag har sett när jag har granskat den typen
            av åtgärder är att de träffar alldeles fel personer. Det tenderar
            dessutom att bli ytterligare en byråkratisk process. Ändå släpper
            systemet igenom dem som vill komma igenom och som verkligen har
            någonting att dölja.
          </note>
          <note>
            Vi är fortsatt mycket öppna för konstruktiva förslag om hur man
            skall komma åt den ekonomiska brottsligheten. Men det får inte
            innebära att vi stryper näringsfriheten eller minskar nyföretagandet
            -- det sunda, riktiga och positiva nyföretagandet.
          </note>
          <note type="speaker">
            Anf. 113 SYLVIA LINDGREN (s) replik:
          </note>
          <note>
            Herr talman! Jag håller med statsrådet om att det är viktigt
            att vidta åtgärder som leder till någonting.
          </note>
          <note>
            Men att inte göra någonting alls innebär att vi står kvar vid
            status quo, dvs. där vi är i dag. Det leder till att fel personer
            drabbas. Det är i dag de seriösa företagarna som drabbas av detta
            dilemma. Det är därför, Per Westerberg, som det är så viktigt
            att göra något.
          </note>
          <note type="speaker">
            Anf. 114 Näringsminister PER WESTERBERG (m):
          </note>
          <note>
            Herr talman! Regeringen gör något. Så sent som i dag har vi aviserat
            åtgärder mot den gatuhandel som undandrar sig skatt. Vi går nu
            in i finansmarknaden för att där försöka spåra ekonomisk brottslighet.
            Man måste vara mycket försiktig med att avgöra vilken typ av åtgärder
            som skall vidtas så att man verkligen träffar rätt grupp.
          </note>
          <note type="speaker">
            Anf. 115 BERTIL PERSSON (m):
          </note>
          <note>
            Herr talman! Tillväxt är inte bara riskkapital och konkurrens.
            Inte ens det räcker när konkurrensutveckling och forskning har
            halkat efter som den har gjort i vårt land. Jag är djupt oroad.
            Svensk industri bygger med några få undantag, varav Astra är ett,
            på uppfinningar från förra sekelskiftet. Bilar, telefoner, kullager,
            kylskåp, pappersmassa och maskiner är alla produkter som har sin
            framtid bakom sig. Varven, läderfabrikerna och klädindustrin har
            till största delen redan fallit.
          </note>
          <note>
            De produkter vi producerar finns i den priskonkurrerande sektorn.
            Det innebär att vi konkurrerar med låga priser och därigenom låga
            löner, och detta är ett elände. Vi borde vara i den produktkonkurrerande
            sektorn. Där ger nya patent hutlöst betalt, goda vinster och höga
            löner. Vi borde vara med i elitdivisionen.
          </note>
          <note>
            Varje produktområde har en enda cykel. Den sjätte
          </note>
          <note>
            Kondratieffvågen, där framtiden finns, bedöms allmänt vara inom
            datakommunikation -- inte datorer, men väl kommunikation -- optik,
            gen- och bioteknik, solar- och miljöteknik. Där borde vi vara
            starka, men just där är vi extremt svaga och t.o.m. ängsliga.
          </note>
          <note>
            Socialdemokraterna har ett stort ansvar både för att deras näringspolitik
            har lett till detta och för att utbildningen har halkat efter.
            Dessa skador kommer att leva kvar länge.
          </note>
          <note>
            Vi har hälften så många akademiker som man har i
          </note>
          <note>
            USA och färre än våra tunga konkurrentländer.
          </note>
          <note>
            Dessutom är andelen civilingenjörer bland akademikerna lägre
            i Sverige än bland våra konkurrentländer. Civilingenjör blir man
            i Sverige på fyra år och i konkurrentländerna på sex--åtta år.
          </note>
          <note>
            Jag tror inte att en högre begåvning i Sverige skulle kunna kompensera
            denna skillnad i utbildning.
          </note>
          <note>
            Civilekonomutbildningen har dåliga resurser i
          </note>
          <note>
            Sverige, möjligen frånsett Handelshögskolan i
          </note>
          <note>
            Stockholm. Forskningen i landet plottrar vi bort med små statussymboler
            i varje residensstad i stället för att som våra konkurrenter bygga
            upp stora kreativa centra vid universiteten. Skolan satsar inte
            på utveckling av kreativitet, träning och inhämtande av ny kunskap.
            Den satsar inte på språk, matematik, fysik och kemi, utan i stället
            håller man på att gnälla om hemkunskapen.
          </note>
          <note>
            Till råga på allt detta ropar företagen nu främst på devalvering
            och mellaningenjörer så att de skall kunna undvika den nödvändiga
            omstruktureringen. Det är en stupid aningslöshet.
          </note>
          <note>
            Denna onda cirkel måste brytas. Det är dyrt, och det tar tid.
            Det är omtumlande, och det gör ont särskilt när det skall göras
            mitt i lågkonjunktur och kris. Men skall vi inte falla ännu längre
            ned på
          </note>
          <note>
            OECD-listans nedre halva måste vi satsa på kompetens, kreativitet
            och utveckling. Det finns inga genvägar. Inte heller för företagen.
          </note>
          <note>
            Vi behöver återerövra högteknologin. Regeringen är på gång, men
            vägen tillbaka till toppen, herr talman, är både lång och mödosam.
          </note>
          <note>
            Miljöpolitik
          </note>
          <note type="speaker">
            Anf. 116 INGA-BRITT JOHANSSON (s):
          </note>
          <note>
            Herr talman! Tillståndet i världen kan studeras i
          </note>
          <note>
            World Watch Institutes årliga miljörapport som presenterades
            i går. Där konstateras att Sverige halkat ner betänkligt på världsrankinglistan
            över länder med bäst miljöpolitik. Bl.a. återfinns nu
          </note>
          <note>
            Danmark och Holland bland de länder som gått om oss. Det är allvarligt.
          </note>
          <note>
            Centern klarar uppenbarligen inte av att höja tempot i den borgerliga
            miljöpolitiken. Nu går arbetet knappt med styrfart.
          </note>
          <note>
            Förra sommaren sade miljöministern i en intervju i
          </note>
          <note>
            Svenska Dagbladet: ''Jag har luntan här, full av nya propositioner:
            Kretsloppspropositionen redan i höst, en om miljöfarligt avfall,
            strängare miljölagar, miljöskadeförsäkring, handlingsplan mot
            buller, kväveoxider, miljöforskning, bioteknik etc.''
          </note>
          <note>
            Ett exempel var alltså kretsloppspropositionen,
          </note>
          <note>
            Centerns flaggskepp som skall ta ett helt nytt grepp på miljöpolitiken.
            Nu är den åter försenad.
          </note>
          <note>
            Vi undrar hur det skall gå med de andra stora miljöfrågorna.
            Skall de också dras i långbänk? Det gör att vi försämrar vår miljöpolitik
            ännu mer. Vad tänker regeringen egentligen göra på miljöområdet?
          </note>
          <note>
            Vi vet från vår tid i regeringsställning att miljöfrågorna är
            svåra. Riksdagens miljöarbete försvåras också av att miljöfrågorna
            ligger på så många olika utskott. Kemikaliefrågorna ligger t.ex.
          </note>
          <note>
            på försvarsutskottet och avfallsfrågorna på bostadsutskottet.
            Ett miljöutskott i riksdagen är nödvändigt för att få fart på
            miljöarbetet.
          </note>
          <note>
            I oppositionsställning, och även i den förut nämnda intervjun,
            talade Centern och de övriga borgerliga partierna mycket om ekonomiska
            styrmedel. I
          </note>
          <note>
            regeringsställning finns inget av detta kvar. Vi socialdemokrater
            har gått den motsatta vägen och alltmer insett vikten av att komplettera
            miljölagstiftningen med rejäla ekonomiska incitament för att styra
            utvecklingen i rätt riktning.
          </note>
          <note>
            Det är därför som vi har protesterat mot borttagna avgifter på
            bekämpningsmedel och konstgödsel.
          </note>
          <note>
            De tidigare avgifterna fungerade bra som ekonomiska styrmedel.
            De ledde bl.a. till en snabb halvering av bekämpningsmedelsanvändningen.
          </note>
          <note>
            Det allvarliga arbetsmarknadsläget skulle kunna användas i produktivt
            miljöarbete. Det borde egentligen vara en principfråga för Centern.
            Vi tycker t.ex att Naturvårdsverket skall få 25 miljoner för att
            anställa 100 skogsarbetare att sköta den fjällnära skogen. Det
            skulle vara en god insats i dessa trakter.
          </note>
          <note>
            Det finns även andra angelägna naturvårdande arbetsuppgifter,
            t.ex. att hålla slåtterängar öppna, stängsla betesmark och röja
            skogsbryn.
          </note>
          <note>
            Kemikalieinspektionen skulle ha användning för ett tiotal arbetslösa
            akademiker för att bättre än nu kunna informera kommunerna om
            hur kemikaliefrågorna skall hanteras.
          </note>
          <note>
            Genom att ställa krav på ackumulatorer på enskilda villapannor
            skulle många rörmokare få arbete, samtidigt som utsläppen av kolväten
            skulle sänkas ungefär tio gånger.
          </note>
          <note>
            Det finns massor med viktiga och angelägna arbetsuppgifter inom
            miljövårdens område. Vi tycker att regeringen skall passa på att
            satsa på dem nu i sysselsättningsskapande syfte. Samtidigt kan
            det ge oss en god framförhållning när konjunkturen vänder.
          </note>
          <note>
            Vi är alla medvetna om att många miljöproblem är internationella.
            Samtliga länder i Östeuropa har gigantiska miljöproblem som också
            påverkar oss.
          </note>
          <note>
            Energisystemen är t.ex. uppbyggda på ett ineffektivt och slösaktigt
            sätt. Tätorternas hälsoproblem blir stora, liksom utsläppen av
            de mer långväga luftföroreningar som direkt och indirekt påverkar
            vår egen miljö.
          </note>
          <note>
            I vår miljömotion, som lämnats in under årets allmänna motionstid,
            har vi pekat på möjligheten att pröva ett system med utsläppsrättigheter
            som knyts till i första hand energiföretag i Sverige, Polen och
            de baltiska staterna. Därmed skulle svenska företags incitament
            att dela med sig av teknik och teknikkunnande till länder på andra
            sidan
          </note>
          <note>
            Östersjön öka. Miljöministern kan få detta som ett tips inför
            klimatpropositionen.
          </note>
          <note>
            Låt mig ta ett annat exempel. Miljökatastrofen på
          </note>
          <note>
            Kolahalvön har blivit alltmer uppenbar under senare år i takt
            med att tidigare sekretessbelagd information blivit tillgänglig.
            Forskarna kallar det en tickande miljöbomb, och vi vet alla att
            Ryssland inte klarar av att lösa problemen på egen hand.
          </note>
          <note>
            Problemen har global räckvidd. Vi kan direkt se miljöskador i
            Torne träsk och i fjällvärden i övrigt.
          </note>
          <note>
            Forskarna vid Esrange har kunnat följa miljöskadorna i skogarna
            runt omkring i fjällvärlden. Regeringen bör inom biståndsramarna
            se till att pengar avsätts så att Sverige kan delta i det för
            framtiden så viktiga miljösamarbetet i regionen.
          </note>
          <note>
            Herr talman! Låt mig slutligen säga att om
          </note>
          <note>
            Miljödepartementet är intresserade av att få upp farten på miljöarbetet
            igen och slippa skämmas inför den internationella opinionen, är
            vi beredda att hjälpa till. Kom igen med alla de propositioner
            i
          </note>
          <note>
            Olof Johanssons lunta som var färdiga förra sommaren! I långbänken
            gör de absolut ingen nytta.
          </note>
          <note type="speaker">
            Anf. 117 ARNE JANSSON (nyd):
          </note>
          <note>
            Herr talman! Ledamöter i denna sal, TV-tittande ledamöter, övriga
            åhörare och tittare! Utan att investera i stora dyrbara projekt,
            undersökningar och utredningar har människan gratis förärats världens
            säkraste och billigaste instrument för indikering av hur långt
            vi kan gå i vår förorening av världsaltet, nämligen vår natur
            och våra vilda djur.
          </note>
          <note>
            Där föreligger en 100-procentig kompetens som klart och tydligt
            talar om den aktuella miljöförstöringen på olika platser runt
            om på vår jord.
          </note>
          <note>
            Det sorgliga är bara att människans kompetens tydligen ligger
            på ljusårs avstånd från att tyda alla de varningssignaler samt
            rop på hjälp som naturen sänder ut för att påkalla vår uppmärksamhet.
            För att dessutom hjälpa oss människor att förstå nödläget ges
            dessa signaler till en början ganska tyst och försynt för att
            sedan eskalera genom den ekologiska kedjan och till slut köra
            in på andra, för oss mer märkbara, vägar.
          </note>
          <note>
            Ett typexempel på hur naturen ger anmärkningsvärt klara och entydiga
            varningssignaler och ropar på hjälp är den s.k.
          </note>
          <note>
            Älvsborgssjukan som har drabbat älgstammen.
          </note>
          <note>
            Numera klarare linjer pekar på att älgdöden verkligen är en indikator
            på tillståndet i våra marker. De kraftiga miljöförändringarna
            har påverkat älgarna så att de blir känsliga för sjukdomsalstrare
            som tidigare tagits om hand av djurets eget immunförsvar.
          </note>
          <note>
            Redan på ett tidigt stadium konstaterades att det inom berörda
            områden förekom att älgar ofta betade gran. Gran tillhör inte
            älgens normala diet.
          </note>
          <note>
            Inom dessa områden var markerna kraftigt försurade. Detta har
            man kommit på nu efteråt!
          </note>
          <note>
            Hela detta komplex med försurningen, kalkningen, substitut för
            kalk etc. kommer jag inte att beröra i det här anförandet, då
            det kräver en separat behandling. Jag kan emellertid informera
            om att vi har motionerat i ärendet.
          </note>
          <note>
            Älgarna dör numera inte bara i landets södra delar där naturens
            sirener först började ljuda, utan över hela landet. Mer än 800
            älgar har sedan 1985 setts döda eller sjuka i en tidigare okänd
            sjukdom.
          </note>
          <note>
            Antalet rapporterade fall ökar. Hur många procent de återfunna
            djuren representerar av faktiskt antal sjuka och döda är okänt.
            Båda könen drabbas.
          </note>
          <note>
            Allvarligast är att kor i sin produktivaste ålder syns vara särskilt
            utsatta.
          </note>
          <note>
            Trots att naturens eget alarmsystem klingat högt och ljudligt
            sedan 1985 har inga större resurser ställts till förfogande för
            att reda ut orsaken till det oerhörda som nu sker.
          </note>
          <note>
            Summerar man upp det, framgår det att all forskning om älgdöden
            hittills i huvudsak har finansierats av landets jägare.
          </note>
          <note>
            Med knapphändiga resurser har fastställts att sjuka och avlivade
            djur inom de försurade områdena har för låga halter av för kroppen
            nödvändiga mineraler och att ett tidigare okänt retrovirus, i
            samverkan med för djuren otjänliga miljöfaktorer, eventuellt orsakar
            sjukdomen. Retrovirus är immunförsvarsnedsättande -- HIV -- och
            cancerframkallande.
          </note>
          <note>
            Läget är allvarligt, inte bara för vår natur och våra frilevande
            viltpopulationer utan även för vår boskap och i sista hand för
            oss själva. Ett snabbt klarläggande av sjukdomens orsaker och
            vilka motåtgärder som kan vidtagas är en riksangelägenhet.
          </note>
          <note>
            Vi inom Ny demokrati ser mycket allvarligt på den nonchalans
            som rikets ansvariga uppvisar inför naturens varningssignaler
            och dess rop på hjälp.
          </note>
          <note>
            Vi hävdar att med tanke på ärendets art samt den utveckling sjukdomen
            i framtiden kan få på tamboskap och eventuellt även människor
            skall ett riktat anslag om 5 miljoner kronor för intensiv forskning,
            klarläggande samt åtgärdsförslag omedelbart ställas till förfogande
            för Statens
          </note>
          <note>
            Veterinärmedicinska Anstalt. Detta borde ha gjorts långt tidigare!
          </note>
          <note>
            Herr talman! Det jag nu framfört har vi även påtalat i en motion
            som vi hoppas kommer att behandlas med prioritet i utskottet.
            Vi är nämligen alla, oavsett partitillhörighet, beroende av vår
            natur. Tyvärr saknar vi tydligen insikten om beroendegraden. Inom
            Ny demokrati ser vi med stort allvar på det som nu sker och agerar
            därför.
          </note>
          <note>
            Tack för ordet!
          </note>
          <note>
            Anf. 118 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Målet för miljöpolitiken är att skapa en långsiktigt
            hållbar utveckling. Vi har inte rätt att föröda för de generationer
            som kommer efter oss.
          </note>
          <note>
            Då krävs det ett samhälle där kretsloppen är slutna, där återvinning
            och återanvändning är regel och där det miljöfarliga avfallet
            tas om hand på ett säkert sätt.
          </note>
          <note>
            Det första steget mot kretsloppssamhället tas i den proposition
            som regeringen lägger fram inom kort.
          </note>
          <note>
            Grundtanken i propositionen är att lägga hela ansvaret för en
            vara på producenterna, alltså även efter det att varan har tjänat
            ut. Regeringen anser att det är det bästa sättet att minska avfallsmängderna
            och att från början ge producenterna motiv till att anpassa varorna
            för att ingå i ett kretslopp.
          </note>
          <note>
            För att få ett effektivt miljöarbete krävs det rätta styrmedel
            -- det har Inga-Britt Johansson alldeles rätt i. Viktiga styrmedel
            är miljöavgifter, miljöskatter, regleringar, fysisk planering
            och information. Vi skall sätta upp tydliga mål för miljöarbetet
            och en tidtabell för när målen skall vara uppfyllda.
          </note>
          <note>
            Det är dock viktigt att inte ta till starkare styrmedel än som
            behövs. Historiska och internationella erfarenheter visar att
            det är i ett samhälle med marknadsekonomi, decentraliserat beslutsfattande
            och skydd för mänskliga fri- och rättigheter som miljöskyddet
            kan bli mest effektivt.
          </note>
          <note>
            Miljö- och naturresursdepartementet utvärderar för närvarande
            de ekonomiska styrmedlen på miljöområdet. Utvärderingen blir en
            grund för regeringens fortsatta arbete med ekonomiska styrmedel.
            Ett viktigt område är frågan om internationellt samarbete kring
            miljöavgifter och miljöskatter. Principen att ''förorenaren skall
            betala'' har i årets budget lett till förslaget att kalkningsprogrammet
            på 200 miljoner kronor per år skall betalas av motsvarande avgifter
            på kväveoxidutsläpp, alternativt energiskatt. Jag trodde att Inga-Britt
            Johansson hade observerat detta, bl.a.
          </note>
          <note>
            De lagar som gäller på miljöområdet är dock i dag svåra att överblicka.
            Dessutom är många av lagarna svaga. De är för svaga, och regeringen
            planerar därför att samla alla olika lagar som berör miljön i
            en miljöbalk. Det arbetet har pågått under en tid, och utredningen
            kommer med sitt förslag under våren 1993.
          </note>
          <note>
            Ett bra resultat på miljöområdet kräver att samhället är planerat
            för att hushålla med naturresurser som mark och vatten. Planering
            var ingenting som Socialdemokraterna tänkte särskilt mycket på.
            Genom en miljöinriktad samhällsplanering kan vi se till att skydda
            den värdefulla natur som Arne Jansson pratade om, samtidigt som
            det finns mark för t.ex. bostäder, kontor och vägar.
          </note>
          <note>
            Samhällsplaneringen måste alltid ske med hänsyn till kretsloppen
            i naturen. Bostäderna skall t.ex.
          </note>
          <note>
            vara inriktade på källsortering och återvinning.
          </note>
          <note>
            Energisystemen skall bygga på energihushållning och förnyelsebara
            energikällor.
          </note>
          <note>
            Samhällsplaneringen måste bygga på principen
          </note>
          <note>
            ''tänk efter före'', vilket innebär att man så tidigt som möjligt
            låter många olika intressen komma till tals. Det slutliga förslaget
            blir då bättre, och hela processen går snabbare.
          </note>
          <note>
            En utredning ser nu över plan- och bygglagen. Den skall föreslå
            åtgärder för att tillgodose kraven på större miljöhänsyn och ökat
            medborgarinflytande i miljöfrågor. Syftet med översynen är också
            att förenkla i lagen, alltså att förenkla med tanke på medborgarna.
          </note>
          <note>
            Att många av de beslut som fattas i riksdag, landsting och kommuner
            kommer att påverka miljön är alldeles klart. Målet för regeringen
            är därför att miljökonsekvenserna måste redovisas före varje beslut
            som kan ge en större miljöpåverkan.
          </note>
          <note>
            Herr talman! Den viktigaste händelsen i det internationella miljöarbetet
            de senaste åren är den
          </note>
          <note>
            FN-konferens om miljö och utveckling, även kallad
          </note>
          <note>
            UNCED, som hölls i Rio de Janeiro i Brasilien i juni 1992.
          </note>
          <note>
            Sverige deltar aktivt i uppföljningen av konferensen inom FN-systemet.
            Sverige är drivande i förhandlingarna om en kommande FN-
          </note>
          <note>
            konvention för att hejda effekterna av ökenspridning. Den svenske
            miljöambassadören har utsetts till ordförande i den internationella
            förhandlingskommittén för konventionen.
          </note>
          <note>
            Nationellt pågår en rad aktiviteter för att följa upp konferensen.
            Så t.ex. lägger regeringen fram en proposition i klimatfrågan
            under våren 1993.
          </note>
          <note>
            Propositionen kommer att behandla svenska åtgärder mot klimatförändringar
            liksom förslag till godkännande av klimatkonventionen. I
          </note>
          <note>
            propositionen kommer regeringen att föreslå åtgärder för att
            gynna övergången till bioenergi.
          </note>
          <note>
            Där finns också åtgärder för att gynna eloch hybridbilar.
          </note>
          <note>
            Viktiga inslag i klimatpolitiken är höjningen av koldioxidskatten
            våren 1992 och bensinskattehöjningen, som också var bortglömda
            i Inga-Britt Johanssons anförande. Sverige ligger här i täten
            internationellt sett.
          </note>
          <note>
            Under 1992 har regeringen beslutat om ytterligare åtgärder för
            att minska utsläppen av ozonnedbrytande ämnen.
          </note>
          <note>
            De skärpningar av Montrealprotokollet som beslöts i Köpenhamn
            i höstas kommer att föreläggas riksdagen i vår. Regeringen kommer
            under 1993 också att lägga fram en proposition om biologisk mångfald.
          </note>
          <note>
            Rio-konferensens handlingsprogram, Agenda 21 --
          </note>
          <note>
            med tanke på nästa århundrade --, kommer inom kort att skickas
            på remiss till vissa kommuner och andra viktiga aktörer. Samtidigt
            tillställs samtliga kommuner en gemensam skrivelse från miljöministrarna
            och Kommunförbundet med en uppmaning att omsätta Agenda 21 i lokal
            handling.
          </note>
          <note>
            Kommunerna har en central roll i genomförandet av våra åtaganden
            från Rio.
          </note>
          <note>
            Resultatet av remissen blir en grund för den fortsatta uppföljningen.
            Jag är en varm förespråkare för att få ett brett deltagande i
            uppföljningen av Rio-konferensen, och det har vi satt i gång.
            En livaktig process är bättre än en nationell konvention, kära
            socialdemokrater.
          </note>
          <note>
            Miljöområdet är viktigt i det nordiska samarbetet.
          </note>
          <note>
            Syftet är att öka Nordens internationella genomslagskraft, främst
            i förhållande till EG och
          </note>
          <note>
            EES. De områden som prioriteras är luft- och havsföroreningar,
            renare teknik och avfall, kemikalier, naturvård och miljöövervakning.
          </note>
          <note>
            De baltiska ländernas miljöproblem är ett prioritetat område
            för Sverige i det nordiska miljösamarbetet. Vi deltar även i arbetet
            som rör
          </note>
          <note>
            Barentsregionen, där Kolahalvön ingår.
          </note>
          <note>
            En av huvuduppgifterna inom Sveriges internationella miljöarbete
            är att återställa
          </note>
          <note>
            Östersjöområdets miljö.
          </note>
          <note>
            Som ett första steg har Sveriges riksdag beslutat att avsätta
            250 miljoner kronor för miljöinriktade stödinsatser i Baltikum
            och Östeuropa. Av detta går 45 miljoner kronor till miljöanpassade
            energisystem, 43 miljoner kronor till kärnsäkerhets- och strålskyddsarbete
            och 142
          </note>
          <note>
            miljoner kronor till åtgärdsprogrammet för
          </note>
          <note>
            Östersjön.
          </note>
          <note>
            På svenskt initiativ hölls en konferens i Karlskrona i augusti
            1992, där de deltagande ministrarna från staterna runt Östersjön
            enades om att gemensamt utarbeta ett dokument -- Visioner och
            strategier för
          </note>
          <note>
            Östersjöregionen år 2010. Syftet med samarbetet är att arbeta
            fram ett gemensamt planeringsunderlag för utnyttjandet av naturresurserna
            i området runt
          </note>
          <note>
            Östersjön.
          </note>
          <note>
            Miljön i tätorterna behöver förbättras.
          </note>
          <note>
            Bullerproblemen och halten av luftföroreningar i städerna bör
            minskas. Miljön i de tre storstadsområdena är särskilt hårt belastad.
          </note>
          <note>
            Samtidigt krävs åtgärder för att se till att städerna har tillräckligt
            med gröna ytor och en stimulerande kulturmiljö.
          </note>
          <note>
            Att skydda fler älvar och älvsträckor mot vattenkraftsutbyggnad
            är ett viktigt led i arbetet att slå vakt om den biologiska mångfalden
            och den genetiska variationen. Därför lade regeringen fram en
            proposition under 1992 om skydd av 13 älvar och älvsträckor. Dessutom
            har regeringen markerat skyddet av de fyra stora älvarna genom
            att ge dem benämningen nationalälvar.
          </note>
          <note>
            Regeringen har lagt fram en proposition om att reglera användningen
            av vattenskotrar. Vi tycker att vattenskotrar bara skall användas
            i områden där de inte kan störa boende, friluftsliv eller skada
            naturvärden.
          </note>
          <note>
            Det här är en del av de aktiviteter som vi bedriver i miljöfrågor.
            Uppräkningen skulle kunna göras mycket längre. Jag rekommenderar
            läsning av årets budgetbilaga från Miljö- och naturresursdepartementet.
            Riksdagsledamöterna kan för första gången få en överblick över
            vilka mål som ställts upp och hur de uppfylls.
          </note>
          <note>
            Socialdemokraterna försöker häckla oss för att vi inte är tillräckligt
            aktiva. Jag upplever deras miljöpolitiska motion som en desperat
            kamp att slå in dörrar. Men dessa är dess bättre redan öppnade
            av Centern och fyrklöverregeringen. Vi samarbetar väldigt gärna
            för att åstadkomma en gemensam god miljö.
          </note>
          <note>
            Anf. 119 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Första förutsättningen för att vi skall kunna diskutera
            dessa åtgärder är att propositionerna läggs fram. Det spelar ingen
            roll hur vackra tal Görel Thurdin håller i denna kammare om inte
            propositionerna läggs fram.
          </note>
          <note>
            Regeringen har sedan i höstas sagt att kretsloppspropositionen
            skall komma inom kort.
          </note>
          <note>
            Nu sägs det igen att den skall komma inom kort.
          </note>
          <note>
            Kan Görel Thurdin vara snäll och tala om exakt vilket datum den
            läggs fram? Det skulle vara intressant att få veta.
          </note>
          <note>
            Jag kan passa på och tacka för propositionen om vattenskotrarna.
            Det är alldeles utmärkt att den har lagts fram. Men det är egentligen
            det enda vi hittills har sett.
          </note>
          <note>
            Vidare har vi frågan om miljöavgifterna. Olof
          </note>
          <note>
            Johansson intervjuades i Svenska Dagbladet förra sommaren. Journalisten
            frågar honom i artikeln varför inte regeringsförklaringen har
            följts upp i fråga om miljöavgifterna. Då svarar Olof
          </note>
          <note>
            Johansson att anledningen är mycket enkel.
          </note>
          <note>
            Finansen kräver utredningar först. Men nu finns utredningarna,
            och avgifter skall införas.
          </note>
          <note>
            Det här var förra försommaren som Olof Johansson sade detta.
            Samma sak gäller alla de förslag som sägs skall komma.
          </note>
          <note>
            Men första förutsättningen för att vi skall kunna ta ställning
            till förslagen är att propositionerna läggs på riksdagens bord.
            Då skall vi göra vårt bästa för att se till att besluten blir
            så bra som möjligt.
          </note>
          <note>
            Jag antar att man inte är särskilt glad på
          </note>
          <note>
            Miljödepartementet över att Sverige har halkat ner i World Watch
            Institute's lista. Sverige har ju legat i topp länge. Mest anmärkningsvärt
            är att institutet särskilt pekar på en av Centerns tidigare stora
            frågor, nämligen det faktum att en av anledningarna till att Sverige
            har halkat ner på listan är att de andra länderna har klarat ut
            satsningarna på förnyelsebar energi på ett bra sätt.
          </note>
          <note>
            Görel Thurdin nämnde energiskatten. Inte är det väl särskilt
            miljövänligt att sänka energiskatterna för hela industrin? Vi
            har sagt att det räcker med att sänka skatterna för den mest energikrävande
            industrin. Det kan vara acceptablet för miljön --
          </note>
          <note>
            men inte som beslutet har blivit nu.
          </note>
          <note>
            Anf. 120 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Inga-Britt Johansson fortsätter att påstå att det
            inte har kommit några förslag från den nuvarande regeringen. Jag
            försökte räkna upp en del saker som vi faktiskt har åstadkommit.
            Jag kan ta fram flera listor och visa på viktiga strategiska beslut
            som den nuvarande regeringen har fattat.
          </note>
          <note>
            När det gäller samarbete kan jag börja med att nämna budgetpropositionen.
            De övriga propositionerna skall komma, och de kommer att ha mycket
            hög kvalitet när de läggs på riksdagens bord.
          </note>
          <note>
            Regeringen har faktiskt haft kontakt med journalisten på World
            Watch Institute. Han avser inte miljöpolitiken generellt sett
            utan själva energihushållningen. Vi får titta på detta i procentuella
            tal. Om ett land har avancerat långt redan tidigare, blir det
            en lägre procentsiffra när landet fortsätter att avancera jämfört
            med de länder som inte har gjort något tidigare. Det är framför
            allt den jämförelsen som har gjorts från institutets sida.
          </note>
          <note>
            Det finns många frågor att lyfta fram. Jag skulle vilja ställa
            en fråga till Inga-Britt Johansson. Den bebyggda miljön är en
            av anledningarna till att naturen förstörs. Det är den miljön
            som åstadkommer behov av transporter osv. Vi skall nu hantera
            stora infrastrukturpaket och stora satsningar på vägar. Öresundsförbindelsen
            är ett exempel. Jag kan då konstatera att den förra regeringen
            över huvud taget inte hade någon ambition att göra riktiga miljöutredningar
            och ta reda på konsekvenserna innan beslut fattades.
          </note>
          <note>
            I fråga om samhällsplaneringen försöker jag nu att föra över
            tyngdpunkten på miljöfrågorna. Det är inte så lätt, då Socialdemokraterna
            under väldigt lång tid byggde in helt andra strukturer och arbetsmetoder
            i samhället. Är ni i
          </note>
          <note>
            Socialdemokraterna beredda att ändra er politik på detta område
            så att miljöprövningar görs innan viktiga miljöpåverkande beslut
            fattas?
          </note>
          <note>
            Anf. 121 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Den förändringen av vår politik gjorde vi för länge
            sedan, och det vet väl Görel
          </note>
          <note>
            Thurdin redan. Nu är det inte den politik som bedrevs under Socialdemokraternas
            regeringstid som skall diskuteras utan den politik som under en
            kort tid har bedrivits av den nuvarande regeringen.
          </note>
          <note>
            Görel Thurdin tog upp frågan om storstadsproblemen. Men det är
            inte Görel
          </note>
          <note>
            Thurdins departement som berörs när det gäller storstäder och
            miljöförbättringar. Men det är ett faktum att det tog förfärligt
            lång tid innan vi i
          </note>
          <note>
            Göteborg fick ut de pengar som vi hade fått löfte om för att
            förbättra kollektivtrafiken. Även där har den nuvarande regeringen
            förhalat de möjligheter och planer som fanns för att genomföra
            förbättringar.
          </note>
          <note>
            Jag fick inget svar på när kretsloppspropositionen skall komma.
            Jag kan då lägga till propositionen om biologisk mångfald. Görel
            Thurdin sade att den kommer i år. I propositionsförteckningen
            står det att den kommer i vår. Jag hoppas att det var en felsägning.
            Eller är den propositionen redan nu försenad och kommer först
            till hösten eller nästa vår? Jag vore tacksam om jag kunde få
            svar på de två frågorna.
          </note>
          <note>
            Anf. 122 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag kan förstå att det finns en viss otålighet.
            Spänningen är naturligtvis stor om vad det kommer att stå i så
            viktiga propositioner som rör just kretsloppet. Det gäller även
            propositionerna om klimat och biologisk mångfald.
          </note>
          <note>
            Inga-Britt Johansson och Socialdemokraterna får hålla sig till
            tåls. Det är inte tu tal om att dessa propositioner kommer att
            läggas fram. Det är oerhört viktigt att frågorna är genomarbetade
            så att kvaliteten är god på de förslag som läggs fram och att
            det har byggts upp en riktig struktur. Det är även väsentligt
            att när så viktiga beslut har fattas i riksdagen att de sedan
            på ett effektivt sätt kan föras ut i samhället.
          </note>
          <note>
            Tidigare har vi ibland upplevt att förslag har lagts fram, beslut
            har fattats och sedan har det inte hänt något. Det har inte skett
            något förberedelsearbete.
          </note>
          <note>
            Samhället har varit oförberett för att ta emot besluten. Om vi
            inte ser till att vi får respekt och förståelse för de beslut
            vi fattar, och dessutom ser till att det finns en beredskap att
            sätta besluten i verket på både regional och lokal nivå, spelar
            det inte så stor roll vilka beslut vi fattar i regeringen och
            riksdagen. Jag har upplevt att detta har utgjort en stor brist
            i den förutvarande politiken. Jag tycker att det är viktigt att
            påpeka vad
          </note>
          <note>
            Socialdemokraterna har åstadkommit tidigare. Det utgör grunden
            för det arbete vi bedriver i dag. Det kan inte Inga-Britt Johansson
            komma ifrån.
          </note>
          <note>
            Jag har upptäckt att man inte har brytt sig om att se över samarbetet
            mellan olika nivåer för att se efter om den centrala politiken
            hänger ihop med den övriga politiken och att det blir full effekt
            av fattade beslut. Vi lägger ner ett oerhört arbete på förberedelser
            för att kunna sätta det viktiga dokumentet Agenda 21 i verket
            och för att över huvud taget kunna leva upp till de olika nationella
            miljömål som vi gemensamt har beslutat om. När propositionerna
            läggs fram kommer vi att ha en enorm beredskap ute i det svenska
            samhället för att kunna agera effektivt. Jag tycker att det är
            viktigare att påpeka detta än att diskutera datum och huruvida
            en vecka eller månad kan ha någon betydelse i detta oerhörda långsiktiga
            miljöarbete.
          </note>
          <note>
            Andre vice talmannen anmälde att Inga-Britt
          </note>
          <note>
            Johansson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 123 PATRIK NORINDER (m):
          </note>
          <note>
            Herr talman! Sverige har många stora utmaningar framför sig.
            Den kanske största utmaningen av alla är, som jag ser det, hur
            vi skall förvalta den jord vi ärvt och hur vi skall hushålla med
            jordens resurser.
          </note>
          <note>
            Vitala problemområden som växthuseffekt, försurning, ozonlagrets
            nedbrytning, förbrukning av ändliga resurser och energiförsörjning
            måste få en lösning. Vi måste lära oss värdera olika miljöhot
            för att kunna prioritera rätt. De mål vi nu sätter upp för att
            åstadkomma en effektiv resurshushållning måste vara väl formulerade
            och väl förankrade i samhället.
          </note>
          <note>
            Att ohejdat konsumera icke förnyelsebara resurser är naturligtvis
            inte försvarbart, lika litet som att inte utnyttja möjligheten
            till att återanvända förnyelsebara resurser. Slutna materialflöden
            -- den s.k. kretsloppsprincipen -- är ett medel att åstadkomma
            en bättre resurshushållning.
          </note>
          <note>
            Det är viktigt att kretsloppsprincipen inte blir ett mål i sig.
            Lagstiftningen bör i första hand koncentrera sig på resultaten
            -- dvs. god resurshushållning -- och ge de enskilda aktörerna
            möjlighet att uveckla metoderna att nå dit.
          </note>
          <note>
            Kretsloppsprincipen bygger på återvinning och återanvändning.
            Jag ser inget skäl till rangordning dessa metoder emellan, utan
            varje enskilt fall skall styras av optimal resursanvändning.
          </note>
          <note>
            När jag använder begreppet återvinning så innefattar det för
            mig både återvinnandet av material och utvinnandet av energi.
          </note>
          <note>
            Ur miljösynpunkt är det inte alltid materialåtervinning som är
            det optimala. Många produkter kan både utnyttjas för att ersätta
            ändliga energiresurser och för att materialåtervinnas. Oljan som
            använts till plastframställning kan t.ex. ersätta ny olja vid
            plasttillverkning genom återanvändning av plasten, men den kan
            även nyttjas till att ersätta olja för energiproduktion genom
            energiutvinning av plasten. Samma argumentation kan gälla pappersprodukter.
            Det är vad som i olika fall passar bäst ur miljö- och marknadssynpunkt,
            som skall styra den optimala användningen av resurserna.
          </note>
          <note>
            Det övergripande målet är att uppnå en god resurshushållning.
          </note>
          <note>
            I många fall är miljövinsterna med retursystem uppenbara, som
            t.ex. insamling av aluminiumburkar, och uppväger gott och väl
            ökade insatser i form av bl.a. mer transporter. Men i andra fall
            görs inga miljövinster, t.ex. när det gäller att transportera
            returpapper långa avstånd för återvinning av fibrer. Särskilt
            diskutabelt är detta i ett land som Sverige med en skogstillväxt
            som överstiger utnyttjandet. Sverige har goda förutsättningar
            att tillgodose omvärlden med råfibrer för papperstillverkning.
            Det returpapper som svensk industri behöver kan skapas på en fri
            marknad. Förbränning av förbrukat papper kan ersätta fossila bränslen
            och ger på det viset inget nettotillskott av koldioxid till atmosfären.
          </note>
          <note>
            Motstånd mot energiutvinning genom avfallsförbränning finns inte
            bara på kontinenten utan till viss del även i Sverige. Påvisandet
            av dioxinutsläpp och andra skadliga utsläpp har inneburit oro
            för avfallsförbränning, men har även fört med sig att ny teknologi
            har utvecklats, vilket har inneburit att förbränningen nu kan
            ske under kontrollerade former. Med vårt klimat finns det ytterligare
            utrymme för att utnyttja energi i avfallet till värmeproduktion.
            Detta är en ur miljösynpunkt tilltalande metod då den minimerar
            belastningen på begränsade deponiresurser, samtidigt som användande
            av en ändlig tillgång som olja minskas.
          </note>
          <note>
            Hur resurserna bäst skall användas och hur industrin skall anpassa
            sig till ett resurssnålt samhälle, måste överlåtas till det naturliga
            samspelet mellan ekologi och ekonomi som finns i en marknadsekonomi.
            En avvägning måste ske mellan vad som är miljömässigt önskvärt,
            tekniskt möjligt och ekonomiskt rimligt.
          </note>
          <note>
            Det krävs en fri marknad utan onödiga regleringar för att rätt
            miljöval skall kunna ske.
          </note>
          <note>
            Livscykelanalyser är ett hjälpinstrument som bör användas på
            företagsnivå. Livscykelanalyser är inte något fullkomligt medel,
            därtill är det alltför komplext, men det kan ge en god fingervisning
            vid val av olika material.
          </note>
          <note>
            Att få en optimal resursanpassad hushållning kommer att ställa
            stora krav inte bara på industri och enskilda människor utan även
            på den politiska ledningen. Den måste ske med både en varsam och
            en fast hand.
          </note>
          <note>
            Det gäller att förstärka den stora miljömedvetenhet som finns
            hos enskilda människor och industri och inte åstadkomma motstånd
            mot att ta hänsyn till miljön. Det gäller att arbeta med näringslivet
            och individerna och inte mot.
          </note>
          <note>
            Genom information och positiv miljömärkning går det t.ex. att
            uppmärksamma människor på bra miljöval.
          </note>
          <note>
            Industrin är anpassningsbar till en efterfrågestyrd miljöriktig
            produktion. Konsumtionen styrs på den fria marknaden mot miljöanpassade
            produkter.
          </note>
          <note>
            Det är lätt att konstatera att ett samhälle som bygger på fria
            marknadskrafter och tillväxt är överlägset ett samhälle som styrs
            genom planhushållning. För miljöns skull måste vi inse detta och
            inte begå samma misstag som öststaterna har gjort.
          </note>
          <note>
            Styrkan i en dynamisk marknad ligger i kontinuerlig anpassning
            till nya förutsättningar.
          </note>
          <note>
            Kompetensen, viljan, och det ekonomiska incitamentet hos industri
            och handel gör att en överambitiös politisk styrning kan förstöra
            mer än det gör nytta för miljön. Det är därför viktigt att samspelet
            mellan industri, handel och myndigheter får politikernas förtroende
            innan nya styrinstrument tas i anspråk. Exempel på detta är införande
            av pantsystem som kan vara både administrativt betungande och
            inbjuda till oönskade sidoeffekter.
          </note>
          <note>
            Att producenten skall ha ansvar för sina produkter och för restprodukterna
            finns det stor enighet om mellan politiker, industri och handel.
            Procentuella mål att återvinna eller återanvända är politisk avvägning.
          </note>
          <note>
            Risken med lagstadgade procentmål är att dessa kan bli orealistiska
            och inte fyller kraven på vad som, enligt tidigare resonemang,
            är miljömässigt önskvärt, tekniskt möjligt eller ekonomiskt rimligt.
          </note>
          <note>
            Det är därför bättre med procentsatser som anvisar den politiska
            ambitionen och ger tydliga signaler till producenterna om miljömålet.
          </note>
          <note>
            Söker man inte finna branschanpassade lösningar på miljömålen
            finns stor risk att det långsiktiga miljöarbetet försinkas i stället
            för att på konstruktivt sätt utvecklas.
          </note>
          <note>
            Herr talman! Jag upplever det miljöarbete som utförs i Sverige
            som mycket ambitiöst. Industri, handel och enskilda människor
            har en mycket hög miljömedvetenhet. Denna vilja att åstadkomma
            en långsiktigt uthållig utveckling bygger på ökad kunskap om miljöproblem
            och samspelet mellan ekologi, teknik och ekonomi i en fri marknadsekonomi.
          </note>
          <note>
            Anf. 124 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag lyssnade med stort intresse på vad
          </note>
          <note>
            Patrik Norinder anförde. Jag vill skriva under på mycket av det
            han sade. Det gäller främst det samarbete som vi behöver ha för
            att komma fram till den goda miljön. Det går inte att bara jobba
            i stora kommissioner på central nivå och tro att det är där man
            kan åstadkomma allt det fina arbetet.
          </note>
          <note>
            Man kan stimulera, stötta och ge förutsättningar.
          </note>
          <note>
            Men det är lokalt -- i företag, bland enskilda individer, i hushåll,
            i olika organisationer och även kommunalt -- som man kan åstadkomma
            resultat så att vi kan få en god livsmiljö.
          </note>
          <note>
            Jag tycker att det pågår mycket bra arbete, och det var också
            Patrik Norinder inne på. Jag vill passa på tillfället att visa
            på ett par exempel. I Göteborg har vi ett mycket fint miljöarbete.
            För uppemot tjugo år sedan började man där jobba i ett slags miljönav,
            där man samlade olika aktörer i samhället. Det var forskare, företagledare,
            organisationer, politiker m.fl. Nu, tjugo år efteråt, har man
            skapat en acceptans för strategiska beslut på miljöområdet som
            gör att man snabbt och effektivt kan nå resultat.
          </note>
          <note>
            I Malmö jobbar man t.ex. med avfallshantering på ett mycket speciellt
            sätt. Man ser över hushållen. I
          </note>
          <note>
            förrgår var jag nere och tittade på källsortering och kompostering
            i större skala, där hushåll agerar tillsammans och individer blir
            engagerade i miljöarbetet.
          </note>
          <note>
            Man måste börja någonstans. Man kan diskutera mycket huruvida
            kompostering är det enda rätta att hålla på med. Men vi måste
            alla lära oss källsortering. Det är det enda sättet att börja
            hantera materialåtervinning och se till att vi utvinner energi
            på det effektivaste sätt ur vårt avfall.
          </note>
          <note>
            När man stimulerar källsortering lär man människor att tänka
            miljömedvetet. Man lär människor att fundera över hur det biologiska
            kretsloppet fungerar så att de känner att de som individer kan
            påverka. Och då vill de också vara med i det här arbetet. Det
            är det enda sättet. Så småningom tänker man också i vidare banor
            på hur man hanterar vår gemensamma miljö på andra områden.
          </note>
          <note>
            Jag vill ändock markera att det inte går att bara lämna marknadsekonomin
            helt fri. Vi har ett nationellt ansvar för miljön och för hälsa
            och säkerhet som bl.a. är inskrivet i plan- och bygglagen. Men
            vi skall se till att man så mycket som möjligt kan arbeta med
            det lokalt. Man skall kombinera ett decentraliserat beslutsfattande
            med marknadsekonomi och skydd för mänskliga fri- och rättigheter
            så att vi får ett gott miljöskydd.
          </note>
          <note>
            Anf. 125 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Marknadskrafterna löser inte de stora miljöproblemen.
            Lokala nätverk som löser komposteringsproblemen i Malmö i all
            ära, men de stora övergripande problemen löses enbart genom att
            berörda regeringar tar sitt ansvar och ser till att sätta upp
            de normer och gränser som behövs för att nå de mål man vill ha.
            Detta kan ske exempelvis via skatter och miljöavgifter.
          </note>
          <note>
            Inget företag som riskerar att konkurrera ut sig självt genom
            att gå före tar den risken. Man väntar tills reglerna blir sådana
            att de flesta företag får göra motsvarande insatser. Det har vi
            sett många exempel på.
          </note>
          <note>
            Det enda exempel jag kan påminna mig där marknadskrafter och
            kundefterfrågan har påverkat situationen är när det gäller hushållspapper,
            toalettpapper och pappersprodukter över huvud taget. Där blev
            konsumenttrycket alltför stort. I de flesta fall är ju svårigheterna
            för stora för att konsumenterna i slutänden skall kunna påverka
            situationen. Patrik Norinders övertro på marknadskrafterna hoppas
            jag att moderaterna är ensamma om i den här församlingen.
          </note>
          <note type="speaker">
            Anf. 126 PATRIK NORINDER (m) replik:
          </note>
          <note>
            Herr talman! Jag har ingen övertro på marknadskrafterna, men
            marknadskrafterna har visat sig vara det instrument som bäst klarar
            miljöproblemen. Inga-Britt Johansson är väl inte helt omedveten
            om de miljöproblem som har funnits i öststaterna, och vad den
            typ av politisk styrning som man har där har åstadkommit för miljön.
          </note>
          <note>
            Det Inga-Britt Johansson har att komma med är de vanliga socialdemokratiska
            recepten: högre skatter, miljöavgifter, mer planering, mer regler.
          </note>
          <note>
            De metoderna är inte bra. De skall finnas i bakgrunden och kunna
            användas, men de skall inte vara allenarådande. Det bästa är om
            man kan använda samspelet i marknaden mellan industri, handel
            och människor så att man får fram det bästa ur människorna och
            en vilja till en bra miljöpolitik.
          </note>
          <note>
            Vi vet båda att den viljan finns.
          </note>
          <note>
            Jag respekterar Inga-Britt Johanssons åsikt. Hon företräder ju
            en annan politik än vad jag gör. Vi tror på olika system att styra
            ett land. Det skall vara regleringar och höga skatter, tycker
            Inga-Britt
          </note>
          <note>
            Johansson. Det är inte det samhället jag vill ha. I
          </note>
          <note>
            det samhälle jag vill ha finns en samverkan. Jag tror att det
            är det bästa för miljön.
          </note>
          <note>
            Anf. 127 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! De länder som har den sämsta miljön är mycket riktigt
            de rena planekonomierna och de rena marknadsekonomierna. De länder
            som har den bästa miljön är de länder som, liksom Sverige, har
            en marknadsekonomi där man sätter in styrmedel och planer för
            att nå de mål som man vill åstadkomma. Vi kan se det på flera
            områden i
          </note>
          <note>
            Sverige och Europa. Vi kommer ihåg diskussionerna om katalysatorer,
            blyfri bensin, freoner i kylskåp. Det är inte länge sedan
          </note>
          <note>
            Electroluxchefen hånflinande i TV talade om att svenska konsumenter
            inte ville ha den typen av produkter. Men nu är vi där.
          </note>
          <note>
            När det gäller marknadsekonomin i den frågan fungerar det så
            att vi i Sverige har regler som säger att man skall ta hand om
            freonet. Samtidigt köper enskilda företagare upp alla gamla kylskåp
            i
          </note>
          <note>
            Sverige. De har fått exporttillstånd, så de kylskåpen kommer
            snart att finnas på andra sidan
          </note>
          <note>
            Östersjön. Vi skickar inte med någon anläggning för återvinning
            av freonet, så det kommer fortfarande att bidra till att förstöra
            ozonskiktet. I
          </note>
          <note>
            de länderna är det ju verkligen fria marknadskrafter i dag.
          </note>
          <note>
            Om vi studerar exempel kan vi alltså se att marknadsekonomierna
            behöver styras.
          </note>
          <note type="speaker">
            Anf. 128 PATRIK NORINDER (m) replik:
          </note>
          <note>
            Herr talman! Att marknadskrafterna behöver styras är inte det
            första man tänker på. Det är inte så marknadskrafterna skall fungera.
            Inga-Britt
          </note>
          <note>
            Johansson vet mycket väl att miljömedvetenheten är enorm i våra
            företag i dag. Inga-Britt Johansson har också varit ute på företagen
            och vet att man lyssnar på de miljömål som vi politiker sätter
            upp.
          </note>
          <note>
            Det är självklart att man blir utslagen om man inte följer marknadens
            signaler. Att driva en bra miljöpolitik är en ren självbevarelsedrift
            för företagen.
          </note>
          <note>
            Förste vice talmannen anmälde att Inga-Britt
          </note>
          <note>
            Johansson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 129 LENNART FREMLING (fp):
          </note>
          <note>
            Herr talman! Människan lever i och av naturen, som fungerar med
            en rad komplicerade kretslopp.
          </note>
          <note>
            Ytterst är människans existens beroende av att hon handlar så
            att naturen inte belastas mer än den tål.
          </note>
          <note>
            Vi måste var och en ta ansvar för den natur vi fått att förvalta.
            Vi måste lämna den efter oss så fruktbar och oförstörd, att även
            kommande generationer kan leva ett tryggt och meningsfullt liv.
          </note>
          <note>
            Så kan man beskriva förvaltarskapstanken, som utgör en grund
            för den liberala miljöpolitiken.
          </note>
          <note>
            Förvaltarskapstanken belyses ibland med följande uttryck: Vi
            har inte ärvt jorden av våra förfäder, utan vi har lånat den av
            våra barn.
          </note>
          <note>
            Den tekniska utvecklingen har dock orsakat alltmer omfattande
            miljöeffekter, som faktiskt är globala till sin karaktär. Jag
            tänker bl.a. på utsläpp av koldioxid och andra luftföroreningar
            med klimatförändringar som följd. Dessutom bör nämnas det så komplicerade
            fenomenet med ozonhål på hög höjd över polartrakterna. Tyvärr
            kan vi vara ganska förvissade om att nya globala problem, som
            vi i dag inte känner till, kommer att göra sig påminda i framtiden.
          </note>
          <note>
            Det är lätt att räkna pengar, men när det gäller fenomen som
            inte kan kvantifieras i jämförbara storheter blir det mycket svårare.
            Vi vet att naturen försuras och att våra sjöar blir övergödda,
            men hur stora uppoffringar är vi beredda att göra för att stabilisera
            läget? Hur skall man kunna sprida sådana uppoffringar rättvist
            mellan olika individer och olika länder?
          </note>
          <note>
            Jag är övertygad om att bästa sättet att nå målet med bibehållen
            valfrihet för individen är att staten går in och beslutar om olika
            ekonomiska styrmedel, bl.a. miljöavgifter och miljöskatter. Detta
            har
          </note>
          <note>
            Folkpartiet liberalerna förespråkat i flera decennier.
          </note>
          <note>
            Eftersom sådana skatter och avgifter påverkar den internationella
            konkurrensen vid handel med varor är det av betydelse att man
            gör likartade bedömningar i olika länder. För Sverige är det av
            största vikt att våra västeuropeiska grannar kan förmås att också
            införa miljöavgifter. Bästa möjligheten att påverka detta skulle
            vi få som medlemmar i EG. För att kunna bibehålla och utvidga
            den för vår välfärd så värdefulla frihandeln krävs ett omfattande
            internationellt samarbete.
          </note>
          <note>
            Vi liberaler är övertygade om att ett svenskt medlemskap i EG
            på många sätt skulle vara till gagn för vår miljö.
          </note>
          <note>
            Felutnyttjandet av vår natur är dock redan i dag ett så allvarligt
            problem att vi inte får vänta med att utnyttja den möjlighet vi
            har att nationellt börja införa lämpliga miljöavgifter.
          </note>
          <note>
            För att minska blytillförseln till naturen bör bensinskatten
            för blyad bensin höjas ytterligare och en miljöskatt bör införas
            på blyet i ammunition som används på skjutbanor och vid jakt.
            Både för bensin och ammunition finns dyrare alternativ som vi
            behöver hjälpa fram med miljöskatter.
          </note>
          <note>
            Även för att underlätta återvinning av papper bör miljöavgifter
            övervägas, exempelvis på fönsterkuvert med plastfönster, på vissa
            självhäftande kuvert och på vissa färger och lack.
          </note>
          <note>
            Vi måste också vara beredda att pröva nya ekonomiska styrmedel.
            Det är nu dags att i liten skala tillämpa överlåtbara utsläppsrätter,
            s.k.
          </note>
          <note>
            bubblor, -- en intressant idé som Folkpartiet under lång tid
            förespråkat.
          </note>
          <note>
            Energisparande måste stimuleras, bl.a. genom elpriser som motsvarar
            kostnaden för nybyggda kraftverk, dvs. prissättningen skall göras
            efter den långsiktiga marginalkostnaden.
          </note>
          <note>
            Dagens trafiksystem ger stor rörelsefrihet åt människorna i den
            rika världen. Emellertid är det uppenbart att trafikens totala
            miljöpåverkan kraftigt överskrider vad naturen tål. Järnvägstrafik
            måste stimuleras på bekostnad av vägtrafik och flygtrafik.
          </note>
          <note>
            Det är klokt att öka investeringarna i infrastruktur, men det
            betyder ju inte att man skall slösa genom att bygga ut till större
            kapacitet än nödvändigt. Jag tänker på Öresundsbron, där man i
            varje fall måste ifrågasätta om vägförbindelsen skall ha fyra
            körfält.
          </note>
          <note>
            Det skulle gå att flytta några miljarder till andra projekt om
            man nöjer sig med två körfält för biltrafiken.
          </note>
          <note>
            Eftersom statsrådet Thurdin deltar i debatten vore det intressant
            att höra om regeringen är beredd att kontakta Danmark för att
            modifiera avtalet om bron.
          </note>
          <note>
            För att sanera Östersjön från gamla problem krävs ett omfattande
            internationellt samarbete, som numera tycks vara möjligt sedan
            de kommunistiska regimerna försvunnit.
          </note>
          <note>
            Jag vill också betona naturvårdens roll i miljöpolitiken. Folkpartiet
            liberalerna har under årens lopp fört en hård kamp för att bevara
            våra unika naturvärden. För att värna om det öppna landskapet
            med unika ängar och hagmarker driver vi på för att införa ett
            system med arealersättning.
          </note>
          <note>
            Det är med glädje vi tar del av Svenska naturskyddsföreningens
            arbete på detta område.
          </note>
          <note>
            Våra älvar är en unik tillgång som hotas av exploateringsintressen.
            Vår generation har faktiskt inte rätt att föröda oersättliga naturvärden
            för att lösa kortsiktiga energi- och sysselsättningsproblem.
          </note>
          <note>
            Vi gläds åt regeringens älvproposition, som är en stor framgång
            för våra idéer, men konstaterar samtidigt att arbetet med ytterligare
            älvskydd måste fortsätta.
          </note>
          <note>
            Med förvaltarskapstanken som ledstjärna och med ett förnuftigt
            användande av olika typer av ekonomiska styrmedel på en fri marknad
            har vi möjlighet att skapa ett långsiktigt hållbart samhälle.
          </note>
          <note>
            Anf. 130 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Efter att ha lyssnat till Lennart
          </note>
          <note>
            Fremling och tidigare Patrik Norinder kan man konstatera att
            vi här tydligt fått svaret på frågan varför det är så svårt att
            få fram några förslag från regeringen. Åsikterna när det gäller
            de viktiga frågorna om styrmedel går ju precis på tvärs. Jag ser
            emellertid fram emot arbetet i utskottet. Vi har många frågor
            som vi bör kunna komma överens om med Folkpartiet, dvs. få majoritet
            för i utskottet.
          </note>
          <note>
            När det exempelvis gäller frågan om bly i bensinen ser jag fram
            emot att Folkpartiet röstar på vårt förslag om att få fram en
            plan över när den blyade bensinen skall totalförbjudas, eftersom
            det nu finns blyfria alternativ. Jag tänker även på andra styrmedel
            som är aktuella i vår miljömotion.
          </note>
          <note>
            Tyvärr har jag inte tidigare sett denna beredskap. I
          </note>
          <note>
            Folkpartiet var man exempelvis inte villig att gå oss till mötes
            när det gällde frågan om miljöavgifter på handelsgödsel som innehåller
            kadmium. I det fallet tyckte man att det inte behövdes några styrmedel.
          </note>
          <note>
            Det här stämmer inte riktigt med handlingen.
          </note>
          <note type="speaker">
            Anf. 131 LENNART FREMLING (fp)
          </note>
          <note>
            replik:
          </note>
          <note>
            Herr talman! I mitt anförande underströk jag att de ekonomiska
            styrmedlen skall verka på en fri marknad. I så måtto tror jag
            att vi i de fyra regeringspartierna har en samsyn.
          </note>
          <note>
            Inga-Britt Johansson talar om en plan för att få bort den blyade
            bensinen. Min uppfattning är närmast att man med lämpligt utformade
            ekonomiska styrmedel kan bevara den individuella friheten och
            behålla marknaden. Det behövs, såvitt jag förstår, ingen plan
            för att avveckla den blyade bensinen. De lagom utmätta ekonomiska
            styrmedlen bör i det här fallet kunna fungera tillfredsställande.
          </note>
          <note>
            Anf. 132 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Detta innebär att Lennart Fremling inte ställer
            upp på den s.k. utbytesprincipen. Det finns ju alternativ med
            bensin, utan farliga ämnen.
          </note>
          <note>
            Målsättningen är därför att de mindre farliga alternativen skall
            användas, och då behövs det en plan för detta.
          </note>
          <note>
            Lennart Fremling säger att han ser fram emot att komma med i
            EG, därför att man då får samverka med EG-länderna, vilket innebär
            ett lyft för miljöfrågorna. Jag håller också med om att det är
            bra att komma med i EG. I dagens läge är faktiskt i stort sett
            samtliga länder, utom England -- även de konservativa partierna
            -- mer framåt när det gäller miljöfrågorna än den svenska regeringen.
          </note>
          <note type="speaker">
            Anf. 133 LENNART FREMLING (fp)
          </note>
          <note>
            replik:
          </note>
          <note>
            Herr talman! Jag förstår inte riktigt vad det skall tjäna till
            att göra upp en plan för att avveckla den blyade bensinen. Det
            är kanske inte heller så enkelt att man bara kan förbjuda den.
            Det finns vissa typer av motorer som kanske inte används så mycket,
            men som ändå behöver den här bensinen.
          </note>
          <note>
            Jag tror att vi som politiker skall akta oss för att i en komplicerad
            teknisk värld gå in med så strikta tekniska beslut. Det är bättre
            att sätta ett pris och därigenom successivt avveckla. Annars får
            vi en komplicerad byråkrati, med dispensgivning.
          </note>
          <note>
            När det gäller EG-frågan är många miljöfrågor internationella
            till sin karaktär. Luftföroreningarna passerar över nationsgränserna.
            Dessutom finns det ett behov av en stark statsmakt, som kan stå
            emot storindustrins intressen. Och det går bättre för länder med
            myndigheter som arbetar gemensamt inom EG än för enskilda nationer.
          </note>
          <note>
            Jag är övertygad om att vi har möjligheter att snabbare genomföra
            miljöförbättringar genom en kraftfull myndighetsutövning, som
            vi faktiskt kan ha i en framtida union inom Europa. Jag vill gärna
            gå så långt att jag talar om en europeisk union. Jag är övertygad
            om att ett ökat internationellt samarbete och en ökad internationell
            integrering av de här frågorna leder till en bättre miljö för
            oss alla i Europa.
          </note>
          <note>
            Anf. 134 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag begärde ordet därför att bl.a.
          </note>
          <note>
            Lennart Fremling har tagit upp frågan om utsläppsrätter.
          </note>
          <note>
            Naturvårdsverket utreder den här frågan och kommer att lägga
            fram ett förslag med synpunkter.
          </note>
          <note>
            Det går nämligen inte bara att rätt upp och ned lägga fram ett
            förslag, därför att en idé kommer fram. Man måste först ha väl
            genomarbetade förslag.
          </note>
          <note>
            Vi kommer också att arbeta för exempelvis ytterligare älvskydd.
            Det är helt klart att vi skall göra så. Jag har också tagit initiativ
            till att vi åtminstone beaktar vattendrag även söderut.
          </note>
          <note>
            När det gäller Öresundsbron lyssnade jag väldigt intresserat
            till Lennart Fremling, därför att han framför synpunkter som gör
            mig litet tveksam till hur det gick till när beslutet en gång
            i tiden fattades här i riksdagen. Jag minns att Centern då hade
            åsikter om hur processen gick till.
          </note>
          <note>
            Det är viktigt att känna att regeringen har stöd i det arbete
            som bedrivs, nämligen att skaffa fram så mycket kunskap som möjligt
            vid prövningen enligt naturresurslagen, innan beslut fattas. Självfallet
            har vi ständig kontakt med danskarna i denna fråga, vilket är
            nödvändigt eftersom vi har ett avtal tillsammans. Den frågan är
            ett typiskt exempel på att den förra regeringen inte tänkte efter
            före, utan att det var principen att först fatta beslut, sedan
            betala, och först därefter se över miljöfrågorna, som rådde.
          </note>
          <note>
            Till slut, herr talman, vill jag säga att vi kanske redan i dag
            hade fått bort bly i drivmedel om exempelvis etanol och alternativa
            bränslen, som inte innehåller bly, hade blivit skattebefriade
            tidigare. Men det klarade den förra regeringen inte av, utan nu
            har denna regering faktiskt fattat beslutet som ger möjlighet
            till framväxt av en marknad med alternativa bränslen utan bly.
          </note>
          <note type="speaker">
            Anf. 135 LENNART FREMLING (fp)
          </note>
          <note>
            replik:
          </note>
          <note>
            Herr talman! Jag är tacksam för att regeringen kommer att jobba
            vidare med frågor om ytterligare älvskydd. Jag är även medveten
            om att det i propositionen finns angivet att man kommer att göra
            det.
          </note>
          <note>
            Jag noterade, när det gäller utsläppsrätterna, att statsrådet
            inte nämnde ordet överlåtbara utsläppsrätter. Man kan diskutera
            olika tekniska lösningar på utsläppsrätter. Det är en intressant
            del i konstruktionen, om man kan använda överlåtbara utsläppsrätter.
            Jag säger inte att det löser alla problem, men det är en intressant
            idé för att kunna använda ett marknadsekonomiskt system och ändå
            uppnå en bra miljö.
          </note>
          <note>
            När det gäller Öresundsbron, måste jag konstatera att jag inte
            var ledamot av denna kammare på den tiden då riksdagen fattade
            beslut om bron. Jag uppfattar att statsrådets svar innehåller
            ett konstaterande av att regeringen har sådana kontakter med Danmark
            att man håller möjligheten öppen att modifiera avtalet om bron,
            om man nu finner att ekonomiska skäl talar för det.
          </note>
          <note>
            Jag menar att man måste titta på kalkylen och se om det inte
            vore klokare att minska investeringen och nöja sig med två körfält
            och i stället använda de investeringspengarna på annat håll.
          </note>
          <note>
            Anf. 136 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag vill bara säga till Lennart
          </note>
          <note>
            Fremling att den utredning som behandlar utsläppsrättigheter
            också ser över frågan om överlåtbara utsläppsrätter. Det handlar
            om kväveutsläppsrätt till vatten, och man får ta område efter
            område, eftersom det är så varierande, beroende på vad det handlar
            om.
          </note>
          <note>
            Någon var inne på frågan om kadmium m.m., och den arbetar vi
            också med -- alla de här sakerna är naturligtvis mycket viktiga.
            Det gäller att stimulera forskning och alla som arbetar för att
            skaffa fram kunskap, så att vi vet vad vi verkligen skall ta itu
            med för att komma till rätta med problemen.
          </note>
          <note>
            Jag vill återigen vända tillbaka till det område som jag har
            huvudansvaret för som statsråd, nämligen samhällsplaneringen.
            Vi har fokuserat mycket av vad som händer i naturen och konstaterat
            att det händer alldeles fel saker. Nu måste vi börja fokusera
            den bebyggda miljön och den bebyggelsestruktur som bestämmer transportbehov,
            avfallssystem och energisystem --
          </note>
          <note>
            allt det som påverkar naturen. Det är därför som det är så viktigt
            att samhällsplaneringen också är inriktad på rätt sätt och att
            regeringen ser till att vi börjar tänka efter innan vi fattar
            beslut och gör miljöprövningar innan besluten fattas.
          </note>
          <note type="speaker">
            Anf. 137 LENNART FREMLING (fp)
          </note>
          <note>
            replik:
          </note>
          <note>
            Herr talman! Jag är tacksam för de beskeden från statsrådet.
            Vi liberaler tror att det går att rädda miljön, men det är bråttom
            med att rätta till de misstag som har begåtts. I den rika världen
            måste vi räkna med att i vissa avseenden förändra vår livsstil.
            En del människor kommer säkert att uppfatta denna förändring som
            uppoffringar i vår levnadsstandard, men det finns inte något moraliskt
            hållbart alternativ. Dagens livsstil vältrar över flera kända
            problem på kommande generationer -- jag tänker på försurning,
            övergödning, växthuseffekt och ozonhål.
          </note>
          <note>
            Sedan måste också konstateras att en viktig uppgift för staten
            är att ge stabila och långsiktiga signaler till näringslivet och
            till enskilda. I fråga om miljöavgifter kommer detta tyvärr inte
            att bli möjligt. Dels vet man inte tillräckligt om efterfrågans
            känslighet för olika stora avgifter, dels vet man för litet om
            hur den internationella handeln påverkas. Denna bristande detaljkunskap,
            som statsrådet också var inne på, får dock inte avhålla oss från
            att stegvis medverka till att ett hållbart samhälle skapas.
          </note>
          <note type="speaker">
            Anf. 138 LIISA RULANDER (kds):
          </note>
          <note>
            Herr talman! Mycket har redan sagts, men det tål att upprepas.
          </note>
          <note>
            Vi lever i en alltmer internationaliserad värld --
          </note>
          <note>
            detta gäller också miljöproblemen. Många av dem är av global
            natur och måste lösas i internationella sammanhang, även om vi
            har många problem att lösa i Sverige. Därför var Riomötet i somras
            viktigt som ett första steg mot ökad internationell miljösamverkan.
          </note>
          <note>
            Nu i dagarna skall en ny FN-kommission --
          </note>
          <note>
            Commission for Sustainable Development, CSD --
          </note>
          <note>
            tillsättas i syfte att följa upp Riokonferensen. De huvudsakliga
            uppgifterna för denna kommission består i att övervaka överföring
            av finansiella och tekniska resurser från i-länderna till u-länderna
            och att övervaka genomförandet av Agenda 21 genom olika typer
            av uppföljningar och program. I en motion under allmänna motionstiden
            har kristdemokraterna väckt en motion och där lyft fram några
            viktiga frågor som Sverige bör driva i det fortsatta arbetet.
            Jag skall ta tre exempel.
          </note>
          <note>
            De icke-statliga organisationerna bör ha representation i svenska
            delegationer i de kommande uppföljningskonferenserna och vid rapportering
            till kommissionen om hur Agenda 21
          </note>
          <note>
            följs upp. Vi bör vidare säkra kvinnlig och ungdomlig representation
            i svenska delegationer.
          </note>
          <note>
            Det är av största vikt att uppföljningen av Agendan förs ned
            på också lokalt och regionalt plan. Arbetet måste vara inriktat
            på en regionalisering av de miljöpolitiska målen, för att största
            möjliga effektivitet skall uppnås. Här har också statsrådet redan
            gett indikationer på att det är precis vad som är på gång.
          </note>
          <note>
            Sverige bör också fortsättningsvis arbeta för en reformering
            av GEF -- en fond vars medel går till projekt i syfte att minska
            negativ miljöpåverkan i framför allt u-länderna -- samt verka
            för att makten över programmen ligger hos GEF:s ''participants
            assembly'' och inte förskjuts mot exempelvis
          </note>
          <note>
            Världsbanken.
          </note>
          <note>
            Herr talman! En konvention om biologisk mångfald undertecknades
            vid Riokonferensen.
          </note>
          <note>
            Problem med biologisk utarmning är ett faktum också här -- vad
            gäller både jordbruks- och skogslandskapet. Bl.a. har långtgående
            rationalisering, dränering av landskapet, användning av kemikalier
            men också luftföroreningar bidragit till detta.
          </note>
          <note>
            Från kds sida berör vi dessa problem i ett par motioner från
            allmänna motionstiden. Ett allvarligt hot mot biologisk mångfald
            är hotet om nedläggning av åkermark i Norrland och skogsbygderna
            i södra Sverige. Dessa öppna marker är det av största betydelse
            att bevara. Bl.a.
          </note>
          <note>
            bör arealersättning också ges till ängsoch hagmark, och det ekologiska
            jordbruket skall ges ökade stimulanser.
          </note>
          <note>
            Här i riksdagen skall vi snart få en proposition från regeringen
            om den framtida skogspolitiken.
          </note>
          <note>
            Propositionen bygger på Skogskommitténs utredning, där det av
            riksdagen fastlagda målet om sektorsansvar slås fast. Det innebär
            för skogsbruket att en förändring mot mer naturanpassade skogsbruksmetoder
            kommer att bli nödvändig, om den biologiska mångfalden skall bevaras.
            Likaså är målsättningar om utökad naturreservatsandel av stor
            betydelse. Skogsnäringen har sagt sig vara beredd att leva upp
            till sektorsansvaret, vilket måste ses som mycket positivt. Det
            är av vikt att uppföljning av hur måluppfyllelsen nås vad gäller
            utökad naturvårdshänsyn. Inte minst ur internationellt perspektiv
            är det helt nödvändigt att vi uppfyller de krav som konventionen
            om biologisk mångfald ställer på Sverige.
          </note>
          <note>
            Herr talman! Jag vill till sist rikta uppmärksamheten mot ytterligare
            ett problem av gränsöverskridande karaktär. Det gäller huruvida
          </note>
          <note>
            Sverige klarar att leva upp till den antagna målsättningen om
            50 % reduktion av kväveutsläppen till 1995. Det är av stor betydelse
            för att bl.a. Östersjöns tillstånd skall kunna förbättras.
          </note>
          <note>
            De kommunala reningsverken och massaindustrin ökade sina kväveutsläpp
            med 10 % mellan 1987 och
          </note>
          <note>
            1990. Dessutom har vi att beakta en ökande trafikmängd. Östersjön
            får halva sitt kvävebidrag via luftföroreningar, där trafiken
            utgör den största källan.
          </note>
          <note>
            Den osäkerhet som i dag råder om Sverige skall klara sina åtaganden
            måste skingras. En redovisning över var vi i dag står måste fortast
            möjligt presenteras. Ytterligare åtgärder kan komma att behövas
            för att nå uppsatta mål. Det är över huvud taget nödvändigt med
            hög aktivitet i
          </note>
          <note>
            Östersjöfrågan för att miljöbelastningen skall minska. En restaurering
            av Östersjön skulle kunna vara ett första stort steg mot att börja
            avbetalningen på vår miljöskuld och ett konkret tecken på att
            miljöfrågorna finns i centrum av det politiska beslutsfattandet.
            Låt oss genom dessa åtgärder visa omvärlden att vi i Sverige tar
            miljöfrågorna på allvar.
          </note>
          <note>
            (Applåder)
          </note>
          <note>
            Anf. 139 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag tyckte att det var roligt att Liisa
          </note>
          <note>
            Rulander talade om olika grupper som vi behöver ha med i miljöarbetet
            och även i samhällsplanering och på beslutsfattande nivå, nämligen
            kvinnor och ungdomar. I det dokument från Riokonferensen som kallas
            för Agenda 21 tas just den problematiken upp.
          </note>
          <note>
            Det gäller ju för oss alla att när vi far i väg till internationella
            konferenser undersöka om det inte är möjligt för oss att ta med
            oss ungdomar. I annat fall kan vi kanske se till att kvinnor får
            möjlighet att delta.
          </note>
          <note>
            Jag gjorde nästan en liten kupp i höstas när jag for till Paris
            på en OECD-konferens och tog med mig en ung man från nätverket
            Q 2000. Eftersom jag satt ordförande kunde jag ge honom en chans
            att komma till tals, vilket verkligen ställde till med en massa
            saker -- det hade aldrig hänt förut. Då väcker det också uppmärksamhet
            och riktar intresset mot t.ex. vad den unga generationen vill
            få ut av framtiden.
          </note>
          <note>
            Vi har föresatt oss att minska utsläppen till vatten, t.ex. Östersjön,
            med 50 %. Det är ett arbete som pågår i Helsingforskommissionens
            regi och som är oerhört viktigt.
          </note>
          <note>
            Vi arbetar med att se över allt det som släpps ut, både till
            vatten och till marken. Vi kommer också att snart lägga fram direktiv
            till en utredning om grundvatten -- det är ju så oerhört väsentligt
            att vi har kontroll över situationen när det gäller vattnet och
            att vi tar rätt hänsyn när vi planerar samhället.
          </note>
          <note>
            När det gäller NGO, dvs. icke-parlamentariska organisationer,
            vill jag säga att jag inte tycker att de direkt skall ingå i regeringsdelegationer,
            men det är viktigt att ge dem möjlighet att medverka som självständiga
            representanter och föra sin egen talan; det är viktigt att ge
            dem alla möjligheter att göra det och att ge dem stöd. Men jag
            tycker att det är oerhört väsentligt att komma ihåg deras roll
            i det här arbetet.
          </note>
          <note type="speaker">
            Anf.140 LIISA RULANDER (kds) replik:
          </note>
          <note>
            Herr talman! Jag vill naturligtvis tacka statsrådet för det positiva
            bemötandet. Det var ett par saker som statsrådet sade som jag
            skulle vilja ta upp.
          </note>
          <note>
            När det gäller medverkan av NGO vill jag säga att det inte får
            bli så att vissa skall åka på egen bekostnad. Det måste finnas
            samma resurser för samtliga som skall delta. Om de inte kan finnas
            med på det ena sättet måste de finnas med på det andra, men det
            som vi från vår sida vill poängtera är att det är viktigt att
            de ekonomiska villkoren är lika.
          </note>
          <note>
            Jag skulle gärna vilja passa på att ställa en fråga:
          </note>
          <note>
            Hur är det med de andra parlamenten runt
          </note>
          <note>
            Östersjön -- vilka kontakter tas där och hur samarbetar man med
            dem kring de här frågorna för att detta inte skall bli bara en
            svensk manifestation?
          </note>
          <note>
            Anf. 141 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! När vi träffar andra regeringsföreträdare och även
            parlamentariker försöker vi från den svenska regeringens sida
            lyfta fram Riokonferensen och de dokument som kom ut av den och
            framhålla vikten av att leva upp till att olika grupper skall
            få komma till tals. Det är de möjligheter vi har att jobba med
            de här frågorna.
          </note>
          <note>
            Vi försöker också föregå med gott exempel och visa på att det
            är möjligt att genomföra det här.
          </note>
          <note>
            Om man jobbar i en icke-parlamentarisk organisation är det inte
            meningen -- jag håller med om det -- att man skall vara tvungen
            att med egna pengar betala sitt deltagande. Det var inte så jag
            menade. Jag menade att man skall få vara självständig part. Ingår
            man i en regeringsdelegation representerar man så att säga regeringen.
            Vi vet att de här organisationerna vill representera sig själva
            och framföra sina egna åsikter. -- Det var närmast det jag ville
            framhålla.
          </note>
          <note>
            Sedan gör vi ju allt för att också ge möjlighet för sådana organisationer
            från t.ex. Balticum att delta också i det här arbetet. Vi stöttar
            över huvud taget medverkan från de så att säga svagare i andra
            länder, där man inte har samma ekonomiska stöd som vi ger. Jag
            är övertygad om att vi har en liknande policy i andra länder i
            Norden när det gäller de här frågorna.
          </note>
          <note>
            Överläggningen var härmed avslutad.
          </note>
          <note>
            Utbildningspolitik
          </note>
          <note type="speaker">
            Anf. 142 LENA HJELM-WALLÉN (s):
          </note>
          <note>
            Herr talman! I den här utbildningsdebatten är vi fyra socialdemokratiska
            talare som kommer att belysa olika delar av utbildningspolitiken.
            Jag utgår från att utbildningsministern kommer att vara närvarande
            under hela debatten. Eftersom Per
          </note>
          <note>
            Unckel har tackat nej till flera debatter om stiftelsefrågan
            ser jag fram mot en diskussion här i kammaren mellan Bengt Silfverstrand
            och Per
          </note>
          <note>
            Unckel -- Bengt Silfverstrand kommer senare att beröra just den
            frågan.
          </note>
          <note>
            Jag hoppas också att utbildningsministern har något att säga
            om ytterligare satsningar på utbildningsområdet. Jag betonar ordet
          </note>
          <note>
            ''ytterligare'' -- jag hoppas att han inte bara kommer att framhålla
            vad som redan är beslutat.
          </note>
          <note>
            Vi socialdemokrater hävdar mycket kraftigt att det nu behövs
            en storsatsning på utbildning. Vårt land behöver få till stånd
            en långsiktig tillväxt. Det är nödvändigt med höjd utbildningsnivå
            och kompetensutveckling.
          </note>
          <note>
            Utbildning måste också användas mycket mer för att förebygga
            arbetslöshet och som en medveten och meningsfull aktivitet under
            arbetslöshetsperioden.
          </note>
          <note>
            För oss socialdemokrater står det klart att det nu krävs extraordinära
            insatser, inte minst inom utbildningsområdet, för att motarbeta
            den historiskt höga arbetslösheten.
          </note>
          <note>
            Jag anser att det är oacceptabelt att regeringen agerar så kraftlöst.
            Det räcker inte, Per Unckel, att hänvisa till redan fattade beslut
            om nya högskoleplatser. Nu krävs det just extraordinära åtgärder,
            och det inom hela utbildningsområdet.
          </note>
          <note>
            Först gäller det ungdomarna, som drabbas särskilt hårt av arbetslöshet.
            Om fyra månader lämnar ca
          </note>
          <note>
            100 000 ungdomar skolan. Av dem kommer 40 000
          </note>
          <note>
            att ha genomgått en tvåårig gymnasieutbildning.
          </note>
          <note>
            Inom ett par år kommer pratiskt taget alla ungdomar att ha genomgått
            en treårig gymnasieskola. Det är ett resultat av den gymnasiereform
            som vi socialdemokrater drev igenom trots hårt motstånd från Moderaterna
            och
          </note>
          <note>
            Folkpartiet.
          </note>
          <note>
            Det naturliga i den här svåra arbetsmarknadssituationen borde
            vara att erbjuda de ungdomar som nu har en kort gymnasieutbildning
            ett tredje gymnasieår. Det gäller både dem som går ut i vår och
            andra arbetslösa ungdomar under 25 år. Det skulle vara en stor
            vinst både för ungdomarna och för samhället.
          </note>
          <note>
            Vi socialdemokrater kräver att regeringen vidtar åtgärder så
            att kommunerna kan börja planera för att minst 50 000 ungdomar
            skall kunna få det tredje gymnasieåret. Vi menar att det är lönsamt
            för alla parter att staten stöder kommunerna med 30 000
          </note>
          <note>
            kronor per elev för detta. -- Det är viktigt att beskedet kommer
            snabbt.
          </note>
          <note>
            En ansvarskännande regering skulle omedelbart agera. Dess värre
            har landet inte en ansvarskännande regering. I budgetpropositionen
            låtsades man knappast om problemet och hade inga förslag. Ändå
            blir ju problemet akut om några månader. Man kan undra vad den
            handlingsförlamningen beror på. Regeringen tycks anse det mer
            angeläget att lägga ned sin energi på att diskutera privatisering
            av skolor, högskolor, osv.
          </note>
          <note>
            Gymnasieutbildningen måste alltså utökas mycket kraftigt, och
            det gäller också högskolan. Vi föreslår att högskolan redan till
            hösten skall få ta in ytterligare 10 000 heltidsstuderande utöver
            den ökning på 10 000 som riksdagen redan har fattat beslut om.
            En stor del av den satsningen bör gå till de mindre och medelstora
            högskolorna.
          </note>
          <note>
            Herr talman! Vi måste på alla sätt ta till vara varje människas
            vilja till utbildning. Det gäller inte minst de vuxna som nu vill
            komplettera sin ungdomsutbildning genom Komvux och folkbildning.
            Trots alla vackra ord om livslångt lärande visade regeringen sitt
            rätta ansikte genom att förra året föreslå kraftiga nedskärningar
            av komvux, folkbildning och vuxenutbildningsstöd. Vi socialdemokrater
            gick kraftigt emot det i riksdagen och lyckades något begränsa
            nedskärningen.
          </note>
          <note>
            Regeringens njugghet mot vuxenutbildningen är oförsvarbar. Vuxenutbildningen
            behöver tvärtom nu expandera ytterligare. Vi föreslår därför att
            de kommuner som till hösten kan öka sin vuxenutbildning skall
            få statligt stöd för att göra det. Ytterligare 20 000 heltidssstudieplatser
            borde anordnas där staten betalar 30 000 per plats. På liknande
            sätt bör ytterligare 5 000
          </note>
          <note>
            heltidsstudieplatser komma till inom folkbildningen, och vuxenstudiestöden
            behöver byggas ut.
          </note>
          <note>
            Vi socialdemokrater anser att en verklig storsatsning nu bör
            göras på utbildning. 100 000 fler årligen bör delta i olika typer
            av utbildningsverksamhet för att vi långsiktigt skall höja utbildningsnivån
            i landet.
          </note>
          <note type="speaker">
            Anf. 143 BJÖRN SAMUELSON (v):
          </note>
          <note>
            Herr talman! Det finns anledning för oss politiker att ibland
            ställa oss frågan: Hur blir det med våra beslut -- hur fungerar
            de när de kommer ut i den verklighet som de skall fungera i?
          </note>
          <note>
            Jag har i dagarna haft förmånen att ha en gymnasiestuderande
            hos mig som praktikant. En av de arbetsuppgifter som hon fick
            av mig var att skriva ned vad hon skulle säga från riksdagens
            talarstol till Per Unckel i en utbildningspolitisk debatt, och
            det gjorde hon. Hon skrev: ''Jag började gymnasiet med inställningen
            att jag hade tre hårda, krävande år framför mig. I dag är jag
            besviken. Efter dessa tre år har jag ännu inte slutat att förbryllas
            över den bristande viljan att delge oss elever information om
            våra rättigheter inom skolsystemet, exempelvis möjligheten till
            elevvalda skyddsombud och elevdeltagande vid skolkonferenser.''
          </note>
          <note>
            Hon fortsätter: ''Jag tycker att skolan ska verka stimulerande
            och verka för eget tänkande och personlig utveckling. Men med
            få undantag tycker jag att skolan utplånat mina ambitiösa försök
            att ifrågasätta, värdera och ta ställning till information.
          </note>
          <note>
            Nu känns det meningslöst på grund av att det enda vi elever lär
            oss är att lyssna och memorera för att skriva ned rätta fakta
            vid provtillfällen. Det enda egna tänkandet i den processen är
            när vi försöker lista ut vad vår lärare tycker är viktigast och
            troligtvis prioriterar vid proven, som lätt blir missvisande.
          </note>
          <note>
            Proven bör vara av en mer utredande kraktär för att främja kreativt
            tänkande och lära oss omsätta våra teoretiska kunskaper i praktiken.
            Men egna åsikter är något som sällan efterfrågas. Enligt gällande
            skolsystem är det enbart korrekta svar som söks, och vi uppmuntras
            inte till något djupare engagemang.
          </note>
          <note>
            Jag är säker på att gymnasieskolan kan bli mycket effektivare
            och intressantare än vad den är i dag utan några större grundläggande
            förändringar. Jag anser t.ex. att svenskundervisningen bör förbättras.
          </note>
          <note>
            Bra och intressant litteratur stämplas som för avancerad för
            oss. Valmöjligheter i olika svårighetsgrader bör finnas, och lärarnas
            uppgift bör i stället vara att uppmuntra oss att våga läsa svårare
            litteratur. En av svenskundervisningens främsta målsättningar
            bör vara att öka elevernas kunskaper och intresse gällande den
            inhemska och den internationella kulturen.
          </note>
          <note>
            Socialkunskapen anser jag vara ett mycket viktigt ämne, som bör
            vara obligatoriskt vid alla gymnasieprogram. Detta för att ge
            Sveriges ungdom grundläggande kunskaper i grupp- och socialpsykologi,
            vilket leder till minskad fördomsfullhet och ökad förståelse för
            den egna rollen i samhället.''
          </note>
          <note>
            Det är ingen dålig salva.
          </note>
          <note>
            Här har vi suttit och fattat beslut och trott att det fungerar
            på ett helt annorlunda sätt ute i skolan.
          </note>
          <note>
            Jag tänkte att den här praktikanten kanske är ensam om att tycka
            så här. I eftermiddags bad en riksdagskollega att en av hans praktikanter
            skulle få komma upp och göra en intervju med mig om skolpolitiken.
            Jag passade på att också fråga henne om de här sakerna.
          </note>
          <note>
            Hon sade att det är så här. Hon får välja skönlitteratur som
            hon läste i femman och sexan --
          </note>
          <note>
            när hon går tredje året i gymnasiet.
          </note>
          <note>
            Detta måste mana till eftertanke. Hur skall vi kunna följa upp
            de beslut som vi fattar? Hur skall vi se till att de fungerar
            ute i verkligheten? Hur skall vi se till att de viktiga beslut
            som skall fattas framöver får en riktig förankring?
          </note>
          <note>
            Jag blir ju inte lugnare när jag läser
          </note>
          <note>
            Läroplanskommitténs betänkande om skönlitteraturens betydelse
            inom ämnet svenska.
          </note>
          <note>
            Det får en försvagad ställning i förhållande till den läroplan
            som nu gäller.
          </note>
          <note>
            Om vi skall fatta beslut om det här, Per Unckel, gäller det att
            skapa en så bred parlamentarisk majoritet som möjligt. Hur har
            ni tänkt att förfara med dessa viktiga grundläggande utbildningspolitiska
            beslut?
          </note>
          <note>
            Det gäller vuxenutbildningens dimensionering och dess betydelse
            för försörjningen av studenter till högskolan. Det gäller läroplansbeslut.
            Det gäller naturligtvis betygsbeslut. Det gäller om vi skall ha
            en tioårig skola eller om vi skall lägga fast en skolstart vid
            sex års ålder i skollagen.
          </note>
          <note>
            Hur tänker man bereda dessa viktiga ärenden inom departementet?
          </note>
          <note>
            Herr talman! Det vore olyckligt för skolan --
          </note>
          <note>
            strukturen, organisationen, eleverna, föräldrarna och lärarna
            -- om vi får en ryckighet i utbildningspolitikens olika delar.
            Det är inte bra.
          </note>
          <note>
            Man vänder inte en oljetanker på en femöring.
          </note>
          <note>
            Dessutom har jag på senare tid fått rapporter om att den stora
            omstrukturering och omorganisation som i dag sker ute i kommunerna
            i en del fall -- jag skall inte säga att jag har det vetenskapligt
            belagt --
          </note>
          <note>
            innebär att eleverna inte får tillgång till den lärarkraft som
            de har rätt till. Eftersom de fullgör sin plikt gentemot vad som
            krävs av dem i skollagen skall de ta mig katten också ha tillgång
            till lärare.
          </note>
          <note>
            Vi kanske borde bromsa litet grand och gasa på något annat ställe.
          </note>
          <note>
            Anf. 144 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Lena Hjelm-Wallén kan vara lugn. Jag tänker stanna
            och delta i hela debatten, inte bara därför att det är artigt
            gentemot oppositionen, utan också därför att Sverige för närvarande
            befinner sig i ett sällsamt och spännande förändringsskede av
            hela sitt utbildningssystem.
          </note>
          <note>
            Får jag, herr talman, så här inledningsvis i debatten peka på
            några av de viktiga utgångspunkter som kännetecknar hela denna
            förändring.
          </note>
          <note>
            Vi ser bland de yttre iakttagelserna framför allt tre ting som
            just nu håller på att ske och som förändrar villkoren för hela
            vårt sätt att lära.
          </note>
          <note>
            Den första utgångspunkten handlar om den ökade insikt som har
            vunnits genom åren om vad som ekonomerna kallar för humankapitalinvesteringarnas
            betydelse. Det är inte så att investeringar i andra ting, de mera
            traditionella investeringarna, blir betydelselösa, men insikten
            ökar om att länder som inte förmår att förena denna typ av investeringar
            med motsvarande insatser inom utbildning, högre utbildning och
            forskning inte får det fulla utbytet av investeringar, i fysisk
            mening.
          </note>
          <note>
            Den andra utgångspunkten handlar om Sveriges ökade internationella
            beroende och den internationella växelverkan som vårt land befinner
            sig mitt uppe i.
          </note>
          <note>
            Vi har förhoppningen att kunna tillträda det s.k.
          </note>
          <note>
            EES-avtalet om ett par månader. Om ytterligare något år har vi
            förhoppningen om att kunna ingå som fullvärdig medlem i den europeiska
            gemenskapen.
          </note>
          <note>
            Då kommer gränserna att rämna och öppenheten att ta över. Flödet
            av människor över gamla gränser kommer att tillta.
          </note>
          <note>
            Den tredje iakttagelsen handlar om den snabbhet med vilken vår
            värld förändras och kunskaper med den. Jag såg en uppgift häromdagen
            talande nog, nämligen att en tredjedel av Ericssons fakturering
            för 1992 avsåg produkter som över huvud taget inte fanns ett eller
            ett och ett halvt år tidigare.
          </note>
          <note>
            Detta, herr talman, leder till slutsatsen att vårt utbildningssystem
            behöver förändras för att passa in i den nya miljö i vilken det
            skall verka. Det är framför allt i två hänseenden som förändringar
            behöver ske. De kvalitativa kraven på oss skärps i takt med att
            gränserna försvinner och flödet över de gamla gränserna tilltar.
            Det finns inte längre något att gömma otillräcklig kvalitet bakom.
            Vi avslöjas. Eller kanske är det snarare så att ungdomar med bättre
            förutsättningar kommer att ta vägen ut i Europa och där söka sin
            lycka.
          </note>
          <note>
            Den andra slutsatsen är att i ett samhälle präglat av ökad snabbhet
            kommer mångsidigheten i utbildningssystemen att bli viktigare.
            Det går helt enkelt inte att centraldirigera utbildningssystemen
            längre, därför att de inte kommer att förmå att svara mot alla
            de krav som den föränderliga verkligheten kommer att ställa på
            oss.
          </note>
          <note>
            Det är därför, herr talman, som det är så viktigt att ge elever,
            lärare och föräldrar ökat inflytande inte bara över vilken skola
            de vill gå i utan också vilket innehåll undervisningen skall ha.
            Det är därför som den gamla U 68-modellen för den högre utbildningens
            dimensioner och planering nu visat sig så katastrofal när det
            gäller att tillgodose de intressen som studenter och andra har
            för den högre utbildningens utformning.
          </note>
          <note>
            Mot denna bakgrund, herr talman, har regeringen inlett ett arbete
            för att inom skolan tillse att valmöjligheterna skärps, att elever
            och deras föräldrar får möjlighet att forma en utbildning som
            stämmer med deras intressen men också för att tillse att vi får
            tillgång till alla de skolor och skolformer som det mångsidiga
            samhället kommer att kräva av oss. Det sker i förening med en
            läroplan som anger de distinkta krav som alla skolor måste följa
            och där kvaliteten slås fast som den viktigaste utgångspunkten.
          </note>
          <note>
            Inom den högre utbildningen frigörs genom riksdagens beslut i
            december förra året de statliga universiteten och högskolorna
            från statens omedelbara inflytande. De får möjlighet att själva
            utforma sitt utbildningsutbud med utgångspunkt från vad studenterna
            kräver och önskar. I stället för statens prognosmakare träder
            in studenternas intressen, studenterna som bättre än någon annan
            förmår att bedöma vad den framtida arbetsmarknaden kräver av dem.
          </note>
          <note>
            Tillsammans med de statliga universiteten och högskolorna prövas
            för närvarande förutsättningarna att dessutom ge helt fristående
            högskolor möjlighet att erbjuda sina tjänster och examinera studenter.
            Dessutom pågår diskussioner med några statliga högskolor om deras
            intresse att övergå i stiftelseform.
          </note>
          <note>
            Härtill, herr talman, står vi inför ett betydande krav på att
            ge fler möjlighet till utbildning. Ett av
          </note>
          <note>
            Socialdemokraternas arv efter 80-talets utbildningspolitik mötte
            jag själv i
          </note>
          <note>
            Utbildningsdepartementet för ett och ett halvt år sedan, nämligen
            att den högre utbildningen, om den socialdemokratiska politiken
            hade fullföljts, hade lett till att andelen högutbildade inom
            den svenska arbetsmarknaden hade gått ner. Som om det inte hade
            varit nog: den andel av högutbildade som vi då hade var otillräcklig
            i ett internationellt perspektiv, otillräcklig och på väg att
            bli ännu sämre.
          </note>
          <note>
            Det klingar något av ''sent skall syndaren vakna''
          </note>
          <note>
            över Lena Hjelm-Walléns önskan om en storsatsning på utbildning.
            Om det nu plötsligt är så viktigt, varför var det så oviktigt
            under hela 80-
          </note>
          <note>
            talet, då vi kunde ha gjort allt som hade förhindrat att flaskhalsarna
            i dag hade blivit så betydande?
          </note>
          <note>
            Bengt Silfverstrand och jag kom just från Kungl.
          </note>
          <note>
            Tekniska högskolan, där vi diskuterade stiftelsefrågor. Kung.
            Tekniska högskolan är ett utomordentligt bra exempel på den andra
            försummelsen, nämligen att inte se efter universitetens och högskolans
            fastigheter. Där regnar det in genom taket som ett bevis för framsyntheten
            i 80-talets högskolepolitik.
          </note>
          <note>
            Vi skall göra en storsatsning på utbildning. Det behövs efter
            det som har varit tidigare. Vi skall däremot göra den storsatsningen
            på ett ansvarsfullt sätt för att säkerställa att elever och studenter
            får tillgång till en högkvalitativ utbildning. Lena
          </note>
          <note>
            HjelmWallén hävdade att en ansvarskännande regering skulle genast
            ha agerat. Regeringen har agerat för länge sedan. Däremot agerar
            vi inte på basis av en socialdemokratisk riksdagsmotion, där man
            inte ens bemödat sig om att tala om hur det som Socialdemokraterna
            föreslår skall finansieras.
          </note>
          <note>
            Skulle vi följa Socialdemokraternas råd, skulle arbetslösheten
            öka till följd av misskötsel i ekonomin och bekymren för arbetsmarknadsmyndigheterna
            bli ännu större än vad de redan är.
          </note>
          <note>
            Ett par kommentarer till slut till några av de påpekanden som
            Lena Hjelm-Wallén gjorde.
          </note>
          <note>
            Extraordinära insatser behövs i utbildningshänseende i svåra
            tider, påpekade Lena
          </note>
          <note>
            Hjelm-Wallén. Ja, självfallet. När
          </note>
          <note>
            Socialdemokraterna nu föreslår att 50 000 elever skall få möjlighet
            att genomgå det tredje gymnasieåret, så bankas de öppna dörrarna
            in med stor kraft. Det finns inga gränser för kommunernas möjligheter
            att från staten få stöd för genomförandet av det tredje gymnasieåret.
          </note>
          <note>
            10 000--12 000 elever får möjlighet att genomgå utbildning i
            den formen. Vad Lena Hjelm-Wallén hämtar de resterande 38 000
            framgår inte av motionens text.
          </note>
          <note>
            Regeringen har dessutom, herr talman, ingalunda visat någon njugghet
            gentemot vuxenutbildningen.
          </note>
          <note>
            Så sent som i höstas föreslog regeringen, och riksdagen godkände,
            att Arbetsmarknadsstyrelsen får möjlighet att köpa utbildningsplatser
            inom vuxenutbildningen. Vi kommer att fullfölja denna politik.
          </note>
          <note>
            I den proposition om den högre utbildningen som regeringen kommer
            att presentera om några veckor kommer vi dessutom att lägga ut
            riktlinjerna för den högre utbildningens utveckling på sikt. Så
            Lena
          </note>
          <note>
            Hjelm-Wallén får ge sig till tåls med besked tills propositionen
            är presenterad.
          </note>
          <note>
            Allra sist till Björn Samuelson. Åtskilligt av det som Björn
            Samuelson citerade ur brevet från eleven känns riktigt och rimligt
            att ta fasta på. Det är möjligt att vi inte blir överens om allt
            som eleven skriver om i sitt brev. Det skulle i så fall tala för
            att skolan skall erbjuda många olika typer av utbildningar som
            kan tillgodose många olika intressen, alla vägledda av samma höga
            kvalitetskrav som kan göra alla elever myndiga att ta sig an arbetsmarknadens
            utmaningar.
          </note>
          <note>
            Björn Samuelson frågade hur regeringen avser att gå vidare för
            att förankra sina förslag. Just nu behandlas i Utbildningsdepartementet
            under
          </note>
          <note>
            Beatrice Ask viktiga delar av det material som kommit in som
            ett resultat av remissen av förslaget till en ny läroplan. Det
            är en av de mest omfattande diskussionsomgångar i det svenska
            samhället som vi genomfört. Regeringen kommer att fortsätta att
            föra en öppen dialog med hela det svenska samhället för att därigenom
            få in den erfarenhet, den kunskap och inspiration som samhället
            innehar och på basis därav presentera sina förslag för riksdagen.
          </note>
          <note type="speaker">
            Anf. 145 LENA HJELM-WALLÉN (s) replik:
          </note>
          <note>
            Herr talman! Per Unckel hävdar att den regering som han själv
            tillhör inte har visat njugghet mot vuxenutbildningen. Att skära
            ner anslagen med
          </note>
          <note>
            25 % är alltså inte njugghet. Då vet jag inte riktigt vad som
            ligger i det ordet. Jag tycker att jag var mycket återhållsam
            när jag använde ordet njugg i det sammanhanget. Det var inte bara
            förra våren som man gjorde detta. Därefter har man följt upp åsikten
            att hålla tillbaka vuxenutbildningen vid alla de tillfällen då
            vi i riksdagen har diskuterat frågan.
          </note>
          <note>
            Se nu till att det blir en riktig satsning på vuxenutbildningen
            av stora format! Det är vad som behövs.
          </note>
          <note>
            Det tredje gymnasieåret behövs dels för dem som behöver det,
            dels för dem som går ut ur gymnasieskolan med bara tvåårig utbildning.
            Det är inte bara dessa som vi syftar på i vår motion --
          </note>
          <note>
            har inte Per Unckel läst vår motion? -- utan vi syftar också
            på dem som gått utbildningen under tidigare år och som nu är under
            25 år. Jag är på det klara med att det är en stor ansträngning
            för skolväsendet att bereda 50 000 nya platser. Men jag tror att
            skolan är beredd att ta denna ansträngning för att hjälpa ungdomar
            ut ur en situation där de annars skulle gå rakt in i arbetslösheten.
          </note>
          <note>
            Beträffande högskoleplatserna vet jag att vi får vänta tills
            propositionen kommer. Jag vill ändå redan nu avisera att vi måste
            anstränga oss utöver vad som tidigare gjorts. Därför har vi lagt
            till ytterligare 10 000 platser.
          </note>
          <note>
            Jag menar också att man måste anstränga sig på lokalsidan inom
            utbildningssektorn. Det gäller att rusta upp skolor i hela landet.
            Men det gäller också högskolelokalerna.
          </note>
          <note>
            Per Unckel anför ett exempel från Stockholm vad gäller högskolelokaler.
            Men det är väl inte så konstigt att nybyggnation och underhåll
            hållits tillbaka i Stockholmstrakten. Här har det ju varit en
            överhettning mycket länge när det gäller byggnadsarbeten. Det
            har vi i alla partier varit överens om. Däremot kunde man bygga
            ute i landet.
          </note>
          <note>
            Nu är också situationen i Stockholm den att det behöver byggas.
            Låt oss därför satsa på den typ av underhåll som Per Unckel nämnde.
            Det gäller KTH
          </note>
          <note>
            och andra insatser som kan behöva göras.
          </note>
          <note>
            Per Unckels historiebeskrivning föranleder mig att säga att saker
            och ting ständigt behöver förändras inom utbildningspolitiken,
            och förändringar sker också. Men mycket av det som utbildningsministern
            tillskriver sig när det gäller att frigöra högskolor och universitet
            är sådant som vi redan hade påbörjat när Per Unckel kom till departementet.
            Det gäller också ökningstakten över huvud taget inom den högre
            utbildningen.
          </note>
          <note>
            Anf. 146 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Får jag påminna om en indirekt fråga till Lena Hjelm-Wallén,
            som hon dess värre glömde att besvara: Var skall vi ta't?
          </note>
          <note>
            Vad är det som Socialdemokraterna föreslår skall finansiera allt
            det man vill göra och som innebär ökade statsutgifter? Ni har
            inte ens förmått att precisera vadan de besparingar skall bestå
            som skall uppgå till samma belopp som regeringens besparingar.
            Det enda ni har lyckats samla er kring är att säga nej till regeringen.
            Men ni har inte ens anvisat en tillstymmelse till idé om hur det
            skall bli med resten.
          </note>
          <note>
            Därför är det, Lena Hjelm-Wallén, mycket allvarligt med den socialdemokratiska
            politiken, som ju härigenom kommer att driva upp arbetslösheten
            ytterligare. Att inrikta sig på arbetslöshetsvårdande insatser
            utan att tillse att ekonomin fungerar är att driva oppositionspolitik
            av allra sämsta märke.
          </note>
          <note>
            När det så gäller frågan om anslag till komvux vill jag säga
            att det är riktigt att regeringen icke drog ned på sektorsbidraget
            till komvux men väl på bidraget till kommunerna. Det gjordes samtidigt
            som beskedet gavs att kommunerna får ta ett ökat ansvar, bl.a.
            i detta sammanhang. Därutöver har regeringen senare genom arbetsmarknadsmyndigheterna
            ställt ökade statliga resurser till just arbetsmarknadsmyndigheternas
            förfogande för upphandling av utbildning för vuxna. Så ser historiebeskrivningen
            ut. Njuggheten i den döljer sig väl.
          </note>
          <note>
            Så något om högskolelokalerna. Det är inte så konstigt att man
            höll tillbaka renoveringen av KTH
          </note>
          <note>
            intill dess att taket höll på att rämna -- om jag nu får tolka
            in något i Lena Hjelm-Walléns yttrande. Men nu går väl ändå skam
            på torra land! Inte kan man väl motivera misskötseln av statens
            fastighetsbestånd genom att hänvisa till överhettningen i Stockholmsområdet.
          </note>
          <note>
            När vi för ett och ett halvt år sedan tog över hade just Universitets-
            och högskoleämbetet m.fl.
          </note>
          <note>
            myndigheter redovisat facit efter
          </note>
          <note>
            Socialdemokraternas fastighetsfögderi. Och det,
          </note>
          <note>
            Lena Hjelm-Wallén, är ingen uppmuntrande läsning för oss som
            fick ta över. Det borde inte heller vara uppmuntrande för er som
            lämnade efter er detta arv.
          </note>
          <note>
            Vårt utbildningsväsende behöver ständigt förändras. Ja, det är
            riktigt. Men jag hade hoppats att vi skulle ha sluppit några av
            de misstag som begåtts i det förgångna, för då hade det inte varit
            så besvärande att rätta till saker.
          </note>
          <note>
            Jag välkomnar Lena Hjelm-Wallén om hon bestämmer sig för att
            tro på den frigörelse av de svenska universiteten och högskolorna
            som
          </note>
          <note>
            Socialdemokraterna i julas hade en ''jasåinställning'' till.
            Det vore nämligen en styrka för hela vårt samhälle om vi var eniga
            i vår hållning till betydelsen av fria och självständiga universitet
            --
          </note>
          <note>
            universitet som är engagerade i sina studenters bästa och som
            inte behöver lita till statens välvilja och direktiv i alla avseenden
            när det gäller verksamheten.
          </note>
          <note>
            Anf. 147 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Ibland tror man att det är olika verkligheter som
            beskrivs.
          </note>
          <note>
            Per Unckel beskriver här i dag universiteten och högskolorna
            som enormt detaljstyrda av staten.
          </note>
          <note>
            Men det är helt enkelt inte sant. Jag tror inte att det är det
            besked som han faktiskt får när han träffar olika företrädare.
          </note>
          <note>
            Sedan till den stora och viktiga frågan om utbildningssatsningar.
            Det är mycket allvarligt om vi har en utbildningsminister som
            inte inser hur utbildningsåtgärder kan avlasta arbetsmarknadspolitiken
            och som i stället hela tiden vill gå via arbetsmarknadspolitiken.
            Han drar alltså ner på den reguljära vuxenutbildningen men säger
            att AMS sedan får gå in och köpa. Det här är ett brott i utbildningspolitiken
            som jag tycker är mycket allvarligt, och det är någonting som
            inte har hänt tidigare.
          </note>
          <note>
            Det är nonsens av en utbildningsminister att uttrycka sig på
            detta sätt. Han måste ju veta att insatser via utbildning och
            med de former av studiefinansiering som finns nästan alltid är
            en mer lönsam affär för staten -- en billigare lösning kostnadsmässigt
            -- jämfört med arbetsmarknadsstöd av olika slag, t.ex.
          </note>
          <note>
            beredskapsarbeten.
          </note>
          <note>
            Vi har alltså mycket noga visat hur vi finansierar våra förslag.
            Det är framför allt genom att avlasta arbetsmarknadspolitiken
            som vår stora satsning på utbildningen finansieras. Därutöver
            är det fråga om ungefär 2 miljarder, och i det avseendet har vi
            bl.a.
          </note>
          <note>
            föreslagit en skattehöjning.
          </note>
          <note>
            Anf. 148 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag väntade bara på det sista. Men om det är någonting
            som detta samhälle just nu inte behöver, så är det högre skatter.
            Arbetslösheten är som den är just nu, därför att skatterna alltför
            länge har varit alltför höga. De är exakt det som Lena
          </note>
          <note>
            Hjelm-Wallén nu medger som är så allvarligt.
          </note>
          <note>
            Era skattehöjningar driver upp arbetslösheten och driver fler
            människor ut i sysslolöshet. Dessutom ökar de kravet på en ännu
            större belastning av statskassan i form av insatser för de människor
            som råkar illa ut.
          </note>
          <note>
            Allra sist i Lena Hjelm-Walléns replik till mig finner vi plötsligt
            skärningspunkten när det gäller
          </note>
          <note>
            Socialdemokraternas resp. regeringens politik. Det är fråga om
            skattehöjningar eller inte skattehöjningar, om att vårda Sverige
            ekonomi eller att ägna sig åt oppositionspolitik av ett slag som
            inte har någonting med sunt ekonomiskt tillfrisknande att göra.
          </note>
          <note>
            Det är inte sant, säger Lena Hjelm-Wallén, att universitet och
            högskolor, såsom dessa beskrivs, är detaljstyrda. Nej, inte nu
            längre, för nu har vi fattat beslut som gör att en bättre tingens
            ordning randas.
          </note>
          <note>
            Allting har ju ändrats -- högskolelag och högskoleförordningar.
            Då är det svårt att komma undan intrycket att staten varit rysligt
            angelägen om att få peta in i minsta detalj. Staten har också,
            herr talman, under de senaste åren varit rysligt angelägen om
            att i enskildheter utpeka hur många studenter som skall utbildas
            och om att utpeka utbildning och plats för utbildning.
          </note>
          <note>
            Det är är ett synsätt som anknyter till det som man en gång i
            gamla U 68 trodde var visheten uppenbarad, nämligen att det gick
            att planera fram framtiden. Redan då visste många av oss att det
            var en omöjlighet. Men ni är välkomna tillbaka till insikten om
            att det inte är möjligt, om ni nu helhjärtat ställer upp bakom
            detta. Då kan vi gemensamt arbeta för en bättre tingens ordning
            inom den högre utbildningen.
          </note>
          <note>
            Får jag sedan för protokollets vidkommande med viss kraft rätta
            fru Lena Hjelm-Wallén i frågan om vem som har dragit ned vad.
            Denna regering har aldrig någonsin skurit ned med en enda krona
            på vuxenutbildningen. Vad vi har sagt är att vi inom ramen för
            det statliga stödet till den kommunalt drivna utbildningen har
            minskat statens andel. Men vi har utgått från att kommunerna är
            beredda att ta över ansvaret.
          </note>
          <note>
            Det handlar inte ett uns, herr talman, om att vara för eller
            emot vuxenutbildning. Tvärtom satsar denna regering på att hålla
            de människor i utbildning som annars riskerar att bli arbetslösa.
          </note>
          <note>
            Under innevarande budgetår satsas mer än 1
          </note>
          <note>
            miljard kronor på detta, varav varenda krona är finansierad utan
            att skatten höjs.
          </note>
          <note>
            Förste vice talmannen anmälde att Lena Hjelm-
          </note>
          <note>
            Wallén anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 149 BJÖRN SAMUELSON (v) replik:
          </note>
          <note>
            Herr talman! Som svar på min fråga om hur regeringen avser att
            bereda viktiga skolpolitiska beslut framöver, säger utbildningsminister
            Per
          </note>
          <note>
            Unckel att departementet har fått in remissvar som de skall läsa
            där. A very clever answer, my dear
          </note>
          <note>
            Minister.
          </note>
          <note type="speaker">
            Anf. 150 FÖRSTE VICE TALMANNEN:
          </note>
          <note>
            Om Björn Samuelson vill ha med detta i protokollet måste det
            uttalas på svenska.
          </note>
          <note type="speaker">
            Anf. 151 BJÖRN SAMUELSON (v) replik:
          </note>
          <note>
            Herr talman! Det var ett mycket klipskt svar, herr minister.
          </note>
          <note>
            Det som oroar mig är att man samtidigt låter utarbeta ett förslag
            om skolstart för sexåringar i en tioårig skola, men man bortser
            från att frågorna hänger samman med varandra. Man väljer att gå
            till riksdagen med små delbeslut i jättestora viktiga framtidsfrågor.
          </note>
          <note>
            Jag förstår inte varför Per Unckel skäller om socialdemokratiska
            regeringar. Att bete sig på det här sättet liknar den sämsta formen
            av gammal dålig socialdemokratisk reformpolitik.
          </note>
          <note>
            Per Unckel säger att han vill öka valmöjligheten för den enskilde
            för att på det sättet komma till rätta med möjligheten att stärka
            skönlitteraturens ställning i skolan. Det hjälper väl inte, Per
            Unckel, om det anses att Dostojevskij och Strindberg är för svåra
            för 19-åringar att läsa.
          </note>
          <note>
            Herr talman! Vad jag saknar från regeringen är en samlad syn
            på utbildningspolitiken. Man rycker, hackar och delar ut små förslag.
            Sedan får man efter någon månad skynda sig att komma till riksdagen
            med rättelsepropositioner.
          </note>
          <note>
            Jag vill ha en samlad syn på hur olika verksamheter inom utbildningsvärlden
            skall få möjligheter att samverka och befrämja varandras resultat
            till betydelse för såväl den enskilde individen som samhället
            i stort, och samhället som en kulturnation. Något sådant samband
            mellan de olika förslag som hittills har lagts, eller som man
            nu avser att lägga i små delportioner, har jag mycket svårt att
            se.
          </note>
          <note>
            Anf. 152 Utbildningsminister PER UNCKEL
          </note>
          <note>
            (m):
          </note>
          <note>
            Dear Speaker, dear Member of Parliament! Herr talman! Riksdagsledamöter!
            Björn Samuelson gör gällande att regeringen lägger fram utbildningspolitiken
            i små portioner. Det är nog den kritik som man inte riktigt återfinner
            bland alla de många svar på Läroplanskommitténs förslag som just
            nu bereds.
          </note>
          <note>
            Att en läroplan för grundskolan, gymnasieskolan, vuxenutbildningen
            och därtill hängande betygsförslag skulle vara småportion är nog
            Björn
          </note>
          <note>
            Samuelson den ende som hittills har hävdat. Det är klart att
            man kan välja en modell varigenom hela skolan alltid förändras
            genom ett enda beslut.
          </note>
          <note>
            Risken är emellertid att skolan i så fall aldrig någonsin kan
            förändras, därför att det alltid finns någon del som någon bestämmer
            sig för att tycka vara lämplig att haka på i det man tidigare
            har bestämt sig för att ta upp till debatt.
          </note>
          <note>
            Nej, Björn Samuelson, jag tror att vi nog har tagit oss en munsbit
            som är stor nog om i realiteten tre läroplaner skall bli en och
            med ett betygsförslag knutet till den.
          </note>
          <note>
            Björn Samuelson frågar om skolstarten, vilken det säkert finns
            skäl att återkomma till åtskilliga gånger. Frågan hänger naturligtvis
            samman med resten av skolan, men den är ändå avskiljningsbar nog
            för att kunna diskuteras i ett sammanhang för sig.
          </note>
          <note>
            Jag vill gå tillbaka till det brev som Björn
          </note>
          <note>
            Samuelson citerade från talarstolen. Skälet till att jag var
            så uppmuntrad av det var att vad flickan egentligen säger är att
            hon tycker att det är bra att man ställer ökade krav på kunskap.
            Hon tyckte uppenbarligen att kraven i skolan på sådant som är
            viktigt och angeläget var för små. Det var det som jag tyckte
            var så uppmuntrande.
          </note>
          <note>
            Därför valde jag att beskriva regeringens strategi när det gäller
            förändringar av viktiga delar av utbildningsväsendet så, att vi
            ökar valmöjligheterna, men vi ställer också distinkta krav på
            det som skolan -- och för den delen den högre utbildningen --
            skall kunna förmedla till alla.
          </note>
          <note>
            Om jag i skolministerns närvaro får tillåta mig en frihandsteckning
            från min tid som utbildningspolitiker i riksdagen, så var det
            en känsla av obehag inför den läroplan som sade allt, men samtidigt
            ingenting. Där kunde alla finna stöd för nästan vilken ståndpunkt
            som helst. Men läroplanen blev därmed ett otillräckligt hjälpmedel
            för dem som, i likhet med brevskrivaren till Björn
          </note>
          <note>
            Samuelson, krävde ordentliga besked om kunskaper som de ansåg
            sig behöva.
          </note>
          <note type="speaker">
            Anf. 153 BJÖRN SAMUELSON (v) replik:
          </note>
          <note>
            Herr talman! Jag kan lova Per Unckel att se till att han får
            en kopia av detta fiktiva anförande som den här praktikanten har
            skrivit.
          </note>
          <note>
            Småportioner var kanske fel ord, men det får en liten betydelse
            i tid när man inte låter sambanden råda mellan olika faktorer
            som framöver kommer att få stor betydelse för skolan. Om man väljer
            att lägga fram ett förslag om en ny läroplan eller ett nytt betygssystem,
            som vilar på minsta möjliga majoritet i denna kammare samtidigt
            som man låter utreda frågan om skolstarten och frågan om hur lång
            den obligatoriska skolgången i grundskolan skall vara, så blir
            det en småportion för skolorganisationen. Vi behöver inte strida
            om det ordet. Jag menar att det riskerar att bli en ryckighet
            i politiken på ett sätt som inte gagnar varken kvalitet eller
            den harmoni som jag tycker att skolan borde få.
          </note>
          <note type="speaker">
            Anf. 154 CHRISTER LINDBLOM (fp):
          </note>
          <note>
            Herr talman! Per Unckel sade att svensk utbildning är i stor
            omvandling. Det är väl någon form av understatement eller -- för
            protokollet --
          </note>
          <note>
            underdrift. Alla skolformer kräver på något sätt mer flexibilitet
            och individualisering. Många av de beslut som regeringen har fattat
            under det senaste året har lett till detta. Jag vill nämna några
            exempel på förslag som vi inom Folkpartiet omhuldar och som vi
            tycker borde sjösättas.
          </note>
          <note>
            Decentraliseringen av makten över skolan har ju genom kommunalisering
            och annat pågått ett tag.
          </note>
          <note>
            Men på något sätt har ansvarsfördelningen stannat av på kommunal
            nivå. Den har inte sipprat vidare ut på skolnivå i lika stor utsträckning
            som vi hade förväntat oss. RRV sade i en rapport 1990 att ingen
            längre styr skolan och att beslutanderätten måste föras ner i
            systemet. Det finns också en tendens att kommuner i dag skyller
            på staten och att staten skyller på kommunerna, eftersom det är
            litet oklart var ansvaret ligger.
          </note>
          <note>
            Vi i Folkpartiet tycker att man skulle kunna ge elever, lärare
            och föräldrar mycket större möjlighet att ta ansvar i sina skolor
            genom att bilda skolråd eller en skolbestyrelse som föreslogs
            i SIA:s utredningar för ett tjugotal år sedan.
          </note>
          <note>
            Det finns ganska goda exempel på självstyrande skolor från exempelvis
            Danmark. Vad kan då ett sådant skolråd besluta om? Jo, de skulle
            inom ramen för de ekonomiska direktiv som de får från skolstyrelsen
            kunna besluta om budgetfrågor, prioriteringar, resultatansvar,
            klasstorlekar, avvägningar mellan specialundervisning och mindre
            klasser, skoldagens förläggning, ämnesprofil, särskild tillvalsprofil,
            profilering för skolan, årskurslös undervisning eller traditionell
            årskursindelning, ämnesvis eller ämnesövergripande undervisning.
            Detta är några av de frågor som mycket väl skulle kunna avgöras
            på lokal nivå. Detta tycker vi att man skulle kunna utreda, därför
            att det kräver vissa ändringar i lagar och förordningar.
          </note>
          <note>
            Jag vill också ta upp ett annat förslag som vi tycker bidrar
            till att öka flexibiliteten i gymnasieskolan. Vi går nu in i ett
            programutformat och förmodligen också kursutformat gymnasium,
            vilket kommer att starkt öka flexibiliteten i gymnasiet.
          </note>
          <note>
            Vi går från ett system med ett-, två-, tre- och fyraåriga gymnasielinjer
            och får genomgående treåriga linjer. Därmed finns risken att avhoppen
            kan öka. Det visar sig litet grand redan i dag att medelåldern
            i komvux har sjunkit. Det indikerar att många, när de har valt
            fel eller om de av någon annan anledning vill göra kompletteringar,
            så att säga tar ett varv till via komvux.
          </note>
          <note>
            Vi tycker att man skall ha rätt till en gymnasiebank.
          </note>
          <note>
            Alla 16-åringar skall kunna erbjudas tre gymnasieår. Hur de sedan
            disponeras får eleven själv avgöra. De yrkesförberedande programmen
            skulle vara betjänta av moduler av sammanhängande kurser som ger
            möjlighet till etappavgångar efter kortare tid än tre år. De skulle
            gynna de skoltrötta och ge en större flexibilitet. Om man vet
            att man har ett år kvar på sin bank, tror jag att det blir svårt
            att låta bli att utnyttja det. En framtida större integrering
            mellan ungdomsgymnasiet och komvux kommer att underlätta detta.
          </note>
          <note>
            Jag vill också säga några ord om jämställdheten i skolan och
            om flickor och pojkars ställning.
          </note>
          <note>
            Jämställdheten är inte helt bra, vilket
          </note>
          <note>
            Utbildningsdepartementet nu har uppmärksammat så till vida att
            man har tillsatt en grupp som skall studera jämställdheten i skolan.
          </note>
          <note>
            Jämställdhet är inte bara en rättvisefråga utan även en kvalitetsfråga.
            John Stuart Mill, liberal tänkare, sade en gång i mitten av 1800-talet
            i en skrift att kvinnans tankar är sålunda lika behövliga för
            att ge full verklighet åt den tänkande mannen som mannens tankar
            för att ge bredd och omfattning åt kvinnans.
          </note>
          <note>
            Ett samhälle med en så jämn könsfördelning som möjligt är ett
            mer komplett samhälle. Det gäller inte minst synen på teknik.
            Vi har i dag uppenbara problem med rekryteringen till tekniska
            yrken, där flickorna är en väldigt stor och lika dold resurs.
            Det finns forskning som visar att flickor och pojkar bemöts olika.
            Flickor ges t.ex. mindre lärartid.
          </note>
          <note>
            Flickor får andra typer av frågor än pojkar, ofta av ifyllningsnatur
            i stället för analyserande. Lärarna vet mer om pojkarna än om
            flickorna i en klass. I
          </note>
          <note>
            prov bedöms pojkar mer trovärdiga och kompetenta än flickor.
          </note>
          <note>
            Jag har ett nummer av en tidning från Statens ungdomsråd, där
            en flicka säger i en intervju: Jag var tyst hela min skoltid,
            om inte någon frågade mig om någonting.
          </note>
          <note>
            Redan i grundskolan grundläggs alltså könsskillnaderna. Därför
            tror vi att det skulle vara bra om man kunde mjuka upp attityden
            till dessa saker som känns litet främmande. För flickor gäller
            det tekniken. Vi tror att det vore bättre om flickorna fick närma
            sig tekniken utan pojkar närvarande. Vi tror också att det vore
            bra om pojkarna fick ge utlopp åt sina mjukare sidor utan att
            flickor är närvarande.
          </note>
          <note>
            Målsättningen är att stärka både flickors och pojkars identitet.
            Man får då mer kompletta individer och på det sättet en bättre
            skola. Vi vill inte ha goss- och flickläroverken tillbaka, men
            vi vill att man skall kunna flexibelt växla mellan pojkoch flickklasser
            och grupper och integrerade klasser och grupper.
          </note>
          <note>
            Skolverket bör ha ett stort ansvar när det gäller att samla in
            och sprida goda idéer för en flexiblare och därmed mjukare skola
            med ett ökat engagemang från elever, föräldrar och lärare. Jag
            tror att den
          </note>
          <note>
            Europas bästa skola som vi strävar efter faktiskt bör vara också
            Europas flexiblaste.
          </note>
          <note type="speaker">
            Anf. 155 LARZ JOHANSSON (c):
          </note>
          <note>
            Herr talman! Det vore mig naturligtvis främmande att från talarstolen
            mästra landets utbildningsminister. Men när Per Unckel nu sade
            med sådan emfas att han ville läsa in de rätta uppgifterna till
            protokollet, bör nog Per Unckel titta litet grand i föregående
            års bilaga från
          </note>
          <note>
            Utbildningsdepartementet till budgetpropositionen om det som
            står om komvux och sektorsbidrag. Då kan kanske uppgifterna i
            protokollet bli korrekta.
          </note>
          <note>
            Med en så vid rubrik som Utbildningspolitik blir det gärna ett
            spektrum av allting. Jag skall koncentrera mig till bara en fråga
            inom forskningsområdet för att hålla mig inom den korta taletiden.
            På detta område som på så många andra inom utbildningsväsendet
            blir det rätt mycket av konstruerade motsättningar. Man försöker
            att blåsa upp motsättningar mellan spetsforskning å ena sidan
            och breddforskning å den andra, mellan grundforskning å den ena
            sidan och tillämpad forskning å den andra, mellan storskalighet
            och forskning i mindre enheter, mellan centralisering i förhållande
            till decentralisering samt mellan kritisk massa och en kreativ
            nyskapande miljö, osv.
          </note>
          <note>
            Naturligtvis finns inte dessa motsättningar, eller --
          </note>
          <note>
            rättare sagt -- de borde inte finnas. Här som på många andra
            ställen handlar det om både-och.
          </note>
          <note>
            Dessa motsättningar skapas ofta av väldigt rigida inställningar
            att det måste vara på ett visst sätt. Det måste vara stort, och
            om det inte är stort så är det inte längre någon hög kvalitet.
            Så är det naturligtvis inte. Vi i Centern hävdar alldeles bestämt
            att all högre utbildning givetvis skall vila på vetenskaplig grund,
            att högre utbildning och forskning hör samman och att så är fallet
            vid alla högskolor i hela landet.
          </note>
          <note>
            Utbildningsdepartementet anordnade under beredningen av forskningspropositionen
            en konferens om forskningen vid de mindre och medelstora högskolorna.
            Vid den konferensen ställde jag bl.a. frågan ungefär så här: Om
            man disponerar låt oss säga 300 miljoner kronor och skall försöka
            att avgöra var man får den bästa effekten av de resurserna, skall
            man då fördela de pengarna till de befintliga universitetens väletablerade
            fakulteter eller skall man fördela dem till ett antal mindre och
            medelstora högskolor?
          </note>
          <note>
            Jag måste säga att det spred sig en viss förvirring bland de
            närvarande forskarna. Så småningom stod några upp och sade att
            man förmodligen skulle nå de bästa resultaten om man valde det
            senare alternativet.
          </note>
          <note>
            Jag skulle gärna vilja fråga vilken bedömning Per
          </note>
          <note>
            Unckel gör i dag efter det som sedan har hänt. Jag är övertygad
            om att vi skulle nå störst effekt om vi ökade forskningsresurserna
            vid de mindre och medelstora högskolorna på detta sätt. Vi skulle
            få bättre forskningsresultat, och vi skulle få en avgjort högre
            utbildningskvalitet. På köpet skulle vi nå betydande regionalpolitiska
            effekter. Eftersom mycket av denna debatt redan har handlat om
            både det ekonomiska läge och det arbetsmarknadspolitiska läge
            som vi befinner oss i, vill jag framhålla att det inte är att
            förakta om man såsom en biprodukt av de insatser som man ändå
            skulle göra av utbildnings- och forskningspolitiska skäl också
            får regionalpolitiska effekter, som bidrar till att stimulera
            näringslivet och sätta fart på sysselsättningen i alla delar av
            landet.
          </note>
          <note>
            Anf. 156 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Larz Johansson var mycket artig när han korrigerade
            Per Unckels historieskrivning beträffande vuxenutbildningen och
            regeringens nedskärning av komvuxanslaget. Det var ju så att det
            i budgetpropositionen 1992 direkt stod att man skulle skära ner
            komvuxpengarna. Detta var precis som Larz Johansson då påpekade
            fel både i form och i sak, i form därför att det faktiskt handlade
            om ett sektorsanslag och regeringen därför inte skulle lägga sig
            i vad som skulle skäras ner om man minskade anslaget. Men regeringen
            var så klåfingrig och pekade på att det just var komvux som skulle
            skäras ner att man begick denna blunder, som utskottet sedan rättade
            till. Det är kanske koalitionens bundenhet som gör att Larz
          </note>
          <note>
            Johansson inte fullständigt vill tala ur skägget. Men nu har
            jag hjälpt honom.
          </note>
          <note type="speaker">
            Anf. 157 LARZ JOHANSSON (c) replik:
          </note>
          <note>
            Herr talman! Då kan jag för att fullständiga bilden berätta för
            Lena Hjelm-Wallén att den argumentation som jag använde i vår
            motion, i utskottsbehandlingen och här i kammardebatten för att
            motivera att man borde göra denna korrigering av regeringsförslaget
            var exakt samma argumentation som jag använde när vi korrigerade
            den socialdemokratiska regeringens förslag föregående budgetår
            om att man skulle skära ner
          </note>
          <note>
            300 miljoner kronor på hemspråksundervisningen.
          </note>
          <note>
            Bidraget till hemspråksundervisningen var en del av sektorsbidraget,
            och det gick inte att göra en sådan riktad besparing. Även komvuxresurserna
            fanns vid denna tidpunkt i sektorsbidraget. Det enda man kunde
            göra vid bägge tillfällena var, om man nu hade en önskan att göra
            besparingar, att reducera sektorsbidraget till kommunerna. Varken
            den tidigare socialdemokratiska regeringen eller den nuvarande
            regeringen kunde ge den sortens pekpinnar till kommunerna. Det
            har även utskottet och sedermera riksdagen fastslagit.
          </note>
          <note>
            Nu är förhållandet sådant att vi inte längre har ens något sektorsbidrag,
            utan alla dessa pengar har försvunnit in i den s.k. kommunala
            påsen. Om man nu vill göra korrigeringar, är det i realiteten
            förändringar i skatteutjämningssystemet som man gör. Allt det
            andra är historia. Men i och för sig skall också historien skrivas
            korrekt.
          </note>
          <note>
            Anf. 158 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Det är sant att det som har skett mellan dessa anslag
            är historia. Om vi skall blicka framåt är det i dag svårare för
            staten att hitta sätt att stimulera ökad vuxenutbildning. Vi har
            försatt oss i den situationen. Men då måste vi hitta former för
            det. Jag menar att vi har gjort det i den socialdemokratiska motionen
            genom ett påslag på detta stora kommunala anslag, egentligen på
            det sätt som man gjorde förr, dvs. sökte pengar för de ytterligare
            platser som man kan anordna till hösten.
          </note>
          <note>
            På detta sätt kan ökad vuxenutbildning stimuleras fram.
          </note>
          <note>
            Jag vet att Centern har ett intresse i denna fråga, och jag hoppas
            att Centern skall stödja oss i detta motionsförslag som vi skall
            börja behandla i utbildningsutskottet nu.
          </note>
          <note>
            Den tidigare debatten i dag har också givit vid handen att såväl
            Bengt Westerberg som Börje
          </note>
          <note>
            Hörnlund är intresserade av resonemang i dessa frågar för att
            få till stånd ökade utbildningsåtgärder. De stänger inte igen
            dörren på samma sätt som Per Unckel har gjort i dag.
          </note>
          <note>
            Anf. 159 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag skall svara på Larz Johanssons frågor. Den första
            gällde forskningen vid de mindre och medelstora högskolorna. Av
            samma skäl som jag inte ville ge något besked till Lena Hjelm-Wallén
            om platser inom den högre utbildningen, på grund av förestående
            proposition i detta ärende, vill jag inte heller föregripa diskussionen
            med anledning av propositionen om forskningen som kommer att läggas
            fram några dagar efter propositionen om den akademiska grundutbildningen.
          </note>
          <note>
            Så till historieskrivningen. Det är inte lätt att följa alla
            detaljerade rundor när det gäller hur anslag är konstruerade.
            Men sanningen är faktiskt att det i det sektorsbidrag som fanns
            vid tiden för den händelse som Lena Hjelm-Wallén refererade till
            och som Larz Johansson kommenterade, inte fanns, som Larz Johansson
            mycket riktigt påpekade, några enskilda delar av sektorsanslaget.
            Det var, om man uttrycker sig litet vanvördigt, en klump med pengar
            till kommunernas skolfinansiering.
          </note>
          <note>
            Vad regeringen gjorde var att minska den klumpen.
          </note>
          <note>
            Men vi skar inte ned någon utbildning.
          </note>
          <note>
            Kommunerna har ansvar för hur de prioriterar och vilka bedömningar
            de gör. Så var det. Det framgår både av protokollet från den tidens
            riksdagsdebatter och av protokollet från denna debatt.
          </note>
          <note type="speaker">
            Anf. 160 LARZ JOHANSSON (c) replik:
          </note>
          <note>
            Herr talman! Jag har inte för avsikt att försöka förleda Per
            Unckel att avslöja innehållet i en kommande forskningsproposition.
            Men Per Unckel brukar aldrig avhålla sig från att föra ganska
            vittgående principiella resonemang om forskningspolitik och om
            andra frågeställningar.
          </note>
          <note>
            Min fråga var i allra högsta grad principiell. Om man disponerar
            en viss summa pengar -- jag tog till
          </note>
          <note>
            300 miljoner för att peka på att det måste vara en ganska rejäl
            pott om det skall vara meningsfullt att diskutera dessa principer
            -- var min enkla fråga till
          </note>
          <note>
            Per Unckel: Var tror Per Unckel att han får den största sammantagna
            effekten --
          </note>
          <note>
            forskningspolitiskt, utbildningspolitiskt och regionalpolitiskt
            --, om han lägger denna summa pengar vid några av de stora etablerade
            fakulteterna eller om han lägger denna summa pengar vid någon
            eller några av de mindre och medelstora högskolorna, som i många
            fall redan har skapat en mycket kreativ och handlingskraftig miljö?
          </note>
          <note>
            Jag var för någon vecka sedan senast i Ronneby, och jag hörde
            att Per Unckel nyligen hade varit där och blivit våldsamt imponerad
            av vad man där åstadkom. Då återstår min fråga, utan att vare
            sig peka ut den eller andra högskolan eller antalet forskare osv:
            Var tror Per Unckel att man skulle nå den största effekten av
            en sådan satsning?
          </note>
          <note type="speaker">
            Anf. 161 INGRID NÄSLUND (kds):
          </note>
          <note>
            Herr talman! Jag hade i dag tänkt att tala om att läsa för livet.
            Ja, ni hörde faktiskt rätt, och det är ingen felsägning. Det som
            jag tänker säga i dag handlar naturligtvis ocskå om att lära för
            livet, den slogan som vi är vana att höra, men det handlar i synnerhet
            om att läsa för livet.
          </note>
          <note>
            Jag vågar påstå att ingen kunskapsutveckling är mer betydelsefull
            för ett barn än utvecklingen av förmågan att läsa och skriva,
            och naturligtvis då i första hand läsutvecklingen.
          </note>
          <note>
            Barnen kommer till skolan fyllda av nyfikenhet och lust att lära.
            För en del hänger det upp sig ganska snart när det gäller den
            absolut viktigaste basen för all kunskapsutveckling -- förmågan
            att lära sig läsa.
          </note>
          <note>
            Detta kan ha många olika orsaker.
          </note>
          <note>
            Allteftersom åren går, kommer dessa barn alltmer efter i utvecklingen.
            Självkänslan blir allt sämre, och den bristande läsförmågan påverkar
            hela skolsituationen. Hur skall en elev på mellan- eller högstadiet,
            som i egentlig mening inte kan läsa och uppfatta en sammanhängande
            text, ha en rimlig chans att klara av sina läxor? Varje dags hemarbete
            blir en frustrerande upplevelse för barnet och i många fall också
            för föräldrarna, om de försöker hjälpa till efter bästa förmåga.
            Inläsningen inför ett prov blir en omöjlighet, och resultaten
            blir ofta lika med noll. Hela skolsituationen upplevs som ett
            enda stort misslyckande.
          </note>
          <note>
            Det har diskuterats hur många elever det rör sig om i den svenska
            grundskolan som inte har lärt sig läsa.
          </note>
          <note>
            En undersökning gjordes för inte länge sedan av
          </note>
          <note>
            Skolverket. Där kom man fram till slutsatsen att det rörde sig
            om ett mycket begränsat antal elever. Man hade hittat bara enstaka
            per tusen. Jag ställde mig mycket frågande inför denna upgift,
            eftersom den inte alls stämde med min egen erfarenhet från snart
          </note>
          <note>
            30 år som lärare i skolan. Jag fick förklaringen när jag tittade
            närmare på den definition som man använde för läskunnighet. Det
            rörde sig om att eleverna kunde läsa och förstå några enkla meningar.
          </note>
          <note>
            Den fråga man ställer sig är: Räcker detta för elevens behov?
            Mitt svar är att det långtifrån räcker för elevens behov i skolan
            och än mindre för hans behov senare i livet.
          </note>
          <note>
            I internationella sammanhang talar man om att bli litterat, inte
            bara att kunna stava sig igenom några enkla meningar och hjälpligt
            förstå vad de handlar om. Att vara litterat innebär att ha en
            läskunskap som utvecklats till att fungera i en mängd olika sammanhang.
            Om man använder denna vidare definition -- vilken jag anser vara
            den enda relevanta om vi i skolan har som mål att ge eleverna
            det verktyg som de behöver för vidare utveckling --
          </note>
          <note>
            rör det sig om ett ganska stort antal elever som har stora problem
            med sin läsutveckling. Ibland har en siffra på 8--10 % nämnts.
          </note>
          <note>
            Vi var inbjudna till Socialdepartementet häromveckan, där man
            hade dyslexi som ett speciellt ämne. Där talade man om denna grupp
            av barn och menade att bara de uppgår till ungefär
          </note>
          <note>
            5 %. Om man sedan lägger till de barn som man brukar säga har
            dump eller minimal brain disfunction, alltså en skada på hjärnan,
            i alla fall något som är medicinskt mätbart när det gäller hjärnan,
            kommer man upp i ytterligare ett par procent.
          </note>
          <note>
            Sedan har vi de barn som av flera andra olika anledningar har
            mycket svårt med sin läsutveckling. Då förstår vi att det rör
            sig om en ganska stor procentsiffra.
          </note>
          <note>
            När det gäller dyslexibarnen behöver man komma fram till den
            svårighet som de har redan före skolstarten för att verkligen
            kunna hjälpa dem på ett effektivt sätt. Man har nu börjat göra
            sådana undersökningar i vissa delar av landet för att få fram
            hur det förhåller sig med dessa barn och för att försöka hjälpa
            dem. I detta sammanhang har vi ett stort utvecklingsarbete framför
            oss, där vi bör ha en samverkan med medicinsk expertis och med
            lärarhögskolor och skolor.
          </note>
          <note>
            Om vi menar något med att skapa en skola med hög kvalitet, måste
            det första steget vara att inte lämna någon möda ospard förrän
            vi har gett varje barn all upptänklig hjälp att lära sig läsa.
            Jag menar då under det allra första skolåret eller under de första
            två skolåren.
          </note>
          <note>
            Därför vill vi i kds ha ett finmaskigt nätverk i slutet av det
            första skolåret som fångar upp de elever för vilka läsutvecklingen
            inte fungerar som man kan förvänta sig. Det är orimligt att fortsätta
            som vi har gjort under många år. Vi har låtit barn vandra vidare
            upp genom stadierna med sitt olösta problem, vilket bara har förvärrats
            med åren, gjort deras skolsituation hopplös och livet ganska outhärdligt.
          </note>
          <note>
            Det är under eller efter första skolåret som effektiv hjälp måste
            sättas in. Därför vill vi ha en flexibel skolstart och ett årskurslöst
            lågstadium, där varje barn får möjlighet att utveckla en väl fungerande
            läskunskap.
          </note>
          <note>
            Det måste vara klart utsagt i den proposition som skall handla
            om läroplanen, och det måste sägas på ett sådant sätt att det
            inte kan missuppfattas av någon, att det är skolans mål att lära
            alla att läsa redan de allra första skolåren. Inget kan vara viktigare
            sett ur elevens synpunkt och inget effektivare, om vi skall få
            en skola med hög kvalitet.
          </note>
          <note>
            Under det första skolåret måste också läslusten väckas så att
            vi gör våra barn till bokslukare. Därför måste varje klassrum
            ha ett bibliotek med väl avpassad litteratur för dem som just
            har lärt sig läsa.
          </note>
          <note>
            Det är också på det här stadiet vi måste engagera föräldrarna
            som medhjälpare i den viktiga uppgiften att läsa tillsammans med
            barnen varje dag, att lyssna på barnen när de läser och att samtala
            med dem om det de har läst. På den vägen kan de svenska barnen
            utvecklas till läsare och skolans kvalitet höjas väsentligt. Detta
            har vi inte råd att missa.
          </note>
          <note type="speaker">
            Anf. 162 BENGT SILFVERSTRAND (s):
          </note>
          <note>
            Herr talman! Jag vill alldeles särskilt hälsa utbildningsministern
            välkommen till kvällens debatt. Jag gör det mot den bakgrunden
            att våra vägar varit nära att korsas vid ett flertal tillfällen
            på senare tid. Debatter mellan utbildningsministern och undertecknad
            i en just nu viktig principfråga --
          </note>
          <note>
            om hur inflytande, insyn och resursfördelning skall ske vid våra
            universitet och högskolor -- har varit på väg att anordnas vid
            några lärosäten, dels i staden mellan broarna, dels i en västsvensk
            kustmetropol.
          </note>
          <note>
            Av outgrundlig anledning har utbildningsministern alltid kommit
            till dessa platser på andra tider än jag.
          </note>
          <note>
            Vid ett tillfälle, närmare bestämt i dag, fick han möjlighet
            att redogöra för regeringens inställning i stiftelsefrågan två
            gånger på samma tekniska högskola -- KTH. För säkerhets skull
            kanske, eftersom klarhet och stringens inte är de mest framträdande
            dragen i de s.k. erbjudanden tre högskolor har fått att ombildas
            till stiftelser och aktiebolag. Ekonomiskt saknar förslaget fullständigt
            realism, vilket bl.a. Centerns företrädare tidigare påpekat här
            i kammaren.
          </note>
          <note>
            Att på detta sätt lämna en avsevärd penninggåva till tre utvalda
            högskolor, en gåva försedd med både livrem, byxhängslen och säkerhetsnål
            -- allt på skattebetalarnas bekostnad -- tyder på stor vånda och
            ängslan vad gäller förslagets sakliga bärkraft.
          </note>
          <note>
            Vid mina diskussioner ute på berörda högskolor har framkommit
            stor tveksamhet till detta starkt politiserade stiftelsehugskott.
            På Chalmers i
          </note>
          <note>
            Göteborg vill man ha en fortsatt dialog med politikerna över
            partigränserna i stiftelsefrågan.
          </note>
          <note>
            Jag förmodar att samma inställning finns på de två övriga berörda
            högskolorna.
          </note>
          <note>
            Vi socialdemokrater är positiva till en sådan dialog och är beredda
            att föra en diskussion med regeringen och berörda högskolor om
            hur kvarvarande tidsödande och osmidiga inslag i regelverket,
            som t.ex. rekryteringsoch tillsättningsförfaranden, skall kunna
            effektiviseras.
          </note>
          <note>
            Är utbildningsministern beredd att ställa upp på en sådan konstruktiv
            dialog, innan han binder sig i stiftelsefrågan?
          </note>
          <note>
            Handläggningen av stiftelsefrågan kastar ljus över allvarliga
            brister i hur utbildningsfrågor numera bereds i departementet.
            En del av problemen torde sammanhänga med att vi numera saknar
            en oberoende myndighet med tillsynsansvar och ett oberoende organ
            för utveckling av högskolornas verksamhet.
          </note>
          <note>
            Beredningsprocessen sker nu bakom
          </note>
          <note>
            Utbildningsdepartementets lyckta dörrar och ofta under stor tidspress.
            Vi har t.ex. haft stora svårigheter att få ut underlagsmaterial
            för bedömning av dimensioneringsfrågor, lokalfrågor m.m. Möjligheterna
            att föra en offentlig debatt och påverka besluten har beskurits
            avsevärt.
          </note>
          <note>
            Som konkreta exempel på hur regeringens handläggning av viktiga
            utbildningsreformer har utsatts för stark kritik i breda kretsar,
            bl.a. av lärare och studenter, kan nämnas förslaget om ett nytt
            resurstilldelningssystem och det tilltänkta avskaffandet av kårobligatoriet.
            Dessa ytterst omstridda förslag kommer inte att remissbehandlas,
            vilket allvarligt hämmar berörda intressenters möjligheter till
            demokratisk påverkan av förslagen.
          </note>
          <note>
            Tar utbildningsministern intryck av denna massiva kritik? Är
            han beredd att följa rådet från LO, TCO,
          </note>
          <note>
            SACO, Universitetslärarförbundet och studenterna att se över
            förslaget till nytt resurstilldelningssystem innan det föreläggs
            riksdagen?
          </note>
          <note>
            Jag vill också fråga hur utbildningsministern tänker hantera
            det starkt kritiserade förslaget om slopande av kårobligatoriet?
          </note>
          <note>
            Slutligen vill jag helt kort ta upp frågan om att stödja forskning
            med löntagarfondsmedel. Denna fråga skall enligt uppgörelsen mellan
            regeringen och Socialdemokraterna vara föremål för samråd mellan
            parterna innan regeringen framlägger ett definitivt förslag. Trots
            detta kan man i massmedierna ta del av uppseendeväckande uppgifter
            om hur MFR vill satsa tio miljarder på att bygga upp medicinska
            forskningsinstitut inom några snäva kunskapsområden med hjälp
            av löntagarfondsmedel. Är detta förslag, som det hävdas, Per Unckel,
            förankrat i regeringen? Och hur tänker utbildningsministern fullfölja
            uppgörelsen med Socialdemokraterna om löntagarfondsmedlens eventuella
            användning för forskningsändamål?
          </note>
          <note>
            Anf. 163 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Det verkar på något sätt som om
          </note>
          <note>
            Bengt Silfverstrand bara hittar starkt kritiserade förslag vart
            han än vänder blicken. Jag återgav
          </note>
          <note>
            Lena Hjelm-Walléns uttalande från ett tidigare meningsutbyte
            oss emellan. Vi verkar tala om olika verksamheter.
          </note>
          <note>
            När jag kommer ut i den högre utbildningens värld möter jag positiva
            människor, som tycker att det är roligt att tillerkännas ansvar
            och ta till vara de nya utvecklingsmöjligheterna. Se så olika
            man kan se på verkligheten, beroende på vilken infallsvinkel man
            har!
          </note>
          <note>
            Svaret till Bengt Silfverstrand om huruvida regeringen är beredd
            till dialog är att det självklart är på det sättet. Låt oss ha
            den här och nu. Jag har talat om vad jag tycker. Vad tycker Bengt
          </note>
          <note>
            Silfverstrand?
          </note>
          <note>
            I nästa fråga, som handlade om resursberedningen, är det som
            Bengt Silfverstrand har noterat sant, nämligen att regeringen
            inte har valt en konventionell remissbehandling, utan en annan
            form för att ta reda på de synpunkter som berörda intressenter
            kan ha. Det är en form som väl står i överensstämmelse med det
            beredningskrav som åvilar regeringen inför viktiga beslut.
          </note>
          <note>
            Häromsistens hade vi t.ex. samtliga högskoleledningar samlade
            på Arlanda för att diskutera deras syn på resurstilldelningen.
          </note>
          <note>
            Åtskilliga av dem som då yttrade sig hade en diametralt motsatt
            uppfattning mot den som Bengt
          </note>
          <note>
            Silfverstrand redovisar. Att det sedan ligger i sakens natur
            att man har olikartade uppfattningar är ingenting konstigt, utan
            ett stimulerande inslag i den beredningsprocess som regeringen
            därefter har bedrivit. Resultat kommer att redovisas i samma högskoleproposition
            som Lena Hjelm-Wallén och jag tidigare talade om.
          </note>
          <note>
            I fråga om kårobligatoriet förefaller Bengt
          </note>
          <note>
            Silfverstrand ha missuppfattat handläggningsordningen. Betänkandet
            är skrivet av Nils Stjernkvist och remissbehandlat under 1990
          </note>
          <note>
            och 1991. Därefter är det kompletterat med ytterligare material
            i en departementsberedning, till grund för regeringens ställningstagande.
            Även i detta hänseende kommer slutsatser att redovisas snart.
            Jag kan dessutom tillägga att vi utöver beredningstvånget har
            låtit högskolornas företrädare yttra sig även om detta.
          </note>
          <note>
            Det är korrekt som Bengt Silfverstrand säger i fråga om fonderna
            och deras användning för forskningsändamål att det finns en överenskommelse
            mellan regeringen och socialdemokratin om att vi skall samråda
            om detta.
          </note>
          <note>
            Det kommer också att ske.
          </note>
          <note>
            Får jag till detta, herr talman, lägga att det är möjligt att
            Bengt Silfverstrand och
          </note>
          <note>
            Socialdemokraterna har en annan reformmodell än den regeringen
            har valt. Vi kritiserades när vi utvärderades av OECD:s granskare
            för den reformmodell vi hade valt intill dess dessa granskares
            utsago ställdes mot OECD:s Education
          </note>
          <note>
            Committee i Paris, där slutsatserna skulle dras.
          </note>
          <note>
            Efter ett par timmars meningsutbyte var vi alla ense om att den
            metod som regeringen hade valt är den enda möjliga om man vill
            förändra utbildningsväsendet i enlighet med och i takt med den
            snabbt föränderliga tiden. Risken är annars att vi alltid befinner
            oss på bakkant. Där vill inte regeringen vara.
          </note>
          <note type="speaker">
            Anf. 164 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Vi är mycket positiva till den utveckling som äger
            rum på stora avsnitt av utbildningsområdet. Det är inte heller
            så konstigt, eftersom de beslut som ni hittills har fattat bygger
            på socialdemokratiska utredningsförslag resp.
          </note>
          <note>
            socialdemokratiska propositioner. Särskilt positiva är vi till
            att Per Unckel lägger fram de förslagen, i vissa fall ganska ograverade.
          </note>
          <note>
            Det som vi är kritiska mot är den substanslösa retoriken i regeringens
            utbildningspolitik. Man har t.ex. skrivit yvigt och brett om stora
            stiftelsereformer som skall omfatta samtliga landets universitet
            och högskolor. Av denna stora högröstade stiftelsehöna är det
            nu bara tre fjädrar kvar.
          </note>
          <note>
            Låt oss då i stället, Per Unckel, diskutera var det brister i
            systemet. Vilka ytterligare decentraliseringar och avregleringar
            är det som vi behöver diskutera? Det är vi beredda att göra sakligt
            och med utgångspunkt i innehållet. Men Per
          </note>
          <note>
            Unckel och Moderaterna -- jag får väl säga det, eftersom Centern
            inte är med på detta stiftelseförslag -- ser mest till formen.
            Innehållet är för oss det väsentliga.
          </note>
          <note>
            När det sedan gäller kårobligatoriet tänker jag på
          </note>
          <note>
            Peter Honeths utredning och även på den kritik som riktas mot
            att vi inte riktigt vet hur vi skall finansiera vår verksamhet
            i framtiden på det studiesociala området. Jag tycker att regeringen
            bör försöka räta ut frågetecknen i anslutning till denna sakligt
            grundade kritik.
          </note>
          <note>
            Det är vidare anmärkningsvärt, Per Unckel, att man inte kommenterar
            den allvarliga kritik som har framförts mot handläggningen av
            löntagarfondsmedlen eller de förslag som kommer från Medicinska
            forskningsrådet. Det var en mycket allvarlig kritik som i söndagens
            nummer av
          </note>
          <note>
            Dagens Nyheter riktades mot departementet. Det är viktigt att
            regeringen svarar på frågan om man kommer att ta fasta på dessa
            storvulna planer, som är begränsade till mycket snäva forskningsavsnitt.
          </note>
          <note>
            Jag vill också mer konkret fråga vad talet om att
          </note>
          <note>
            Socialdemokraterna skall få inflytande på det slutgiltiga förslaget
            går ut på. Det har i massmedia talats om att detta är mycket nära
            förestående, men vi har inte sett någon som helst invit till diskussioner
            om detta.
          </note>
          <note>
            I min nästa replik skall jag återkomma till stiftelsefrågan ytterligare
            en gång.
          </note>
          <note>
            Anf. 165 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag utesluter inte att jag har lagt fram något förslag
            som är förberett av någon tidigare socialdemokratisk regering,
            men jag kan faktiskt inte dra mig till minnes att jag har gjort
            det. Det vore i så fall bra om Bengt Silfverstrand ville pigga
            upp mitt minne i detta hänseende.
          </note>
          <note>
            Däremot har jag, stundtals mot socialdemokratisk rätt hård kritik,
            försökt att rätta till ett och annat av det som förekommit i det
            förgångna. Lena Hjelm-
          </note>
          <note>
            Wallén och jag talade tidigare om bekymren med den underdimensionerade
            högre utbildningen, men det gällde, som sagt, snarare att rätta
            till vad som tidigare hade brustit.
          </note>
          <note>
            Mitt andra påpekande, herr talman, vill jag göra med anledning
            av att Bengt Silfverstrand efterlyste dialogen om alternativ till
            stiftelsehögskolorna. Vi har presenterat vår bild. Vi har lagt
            fram förslag om en högskolereform, vars grundingredienser riksdagen
            har accepterat i beslutet i december månad. I den ingick dels
            en frigörelse av de statliga universiteten från pekpinnepolitiken,
            dels att helt fria universitet och högskolor skulle få examensrätt,
            dels en prövning av möjligheterna för någon eller några statliga
            högskolor att övergå i stiftelseform.
          </note>
          <note>
            Det var vår politik. Bengt Silfverstrand! Nu är det ni som måste
            inleda dialogen och säga vad ni vill göra. Jag är öppen för förslag,
            men vad är det som ni anser att vi skall göra i stället?
          </note>
          <note>
            Min tredje kommentar, herr talman, gäller kårobligatoriet. Bengt
            Silfverstrand vet nog vid närmare eftertanke att de krav som ställts
            på regeringen i remisshänseende är uppfyllda och att
          </note>
          <note>
            Peter Honeths uppdrag var att fördjupa beslutsunderlaget. Därefter
            har vi lyssnat på den kritik och de synpunkter som har kommit,
            för att regeringen skall kunna utforma sitt slutgiltiga ställningstagande.
            Så går det till i en parlamentarisk demokrati. När regeringen
            har presenterat sina förslag är det oppositionens tur att presentera
            sina.
          </note>
          <note>
            Min sista kommentar, herr talman, hänför sig till
          </note>
          <note>
            Bengt Silfverstrands fråga om Medicinska forskningsrådet. Jag
            ber Bengt Silfverstrand att vara något varsam med orden i denna
            debatt. Vad som kritiserades i den artikel i Dagens Nyheter till
            vilken han refererade var handläggningen inom
          </note>
          <note>
            Medicinska forskningsrådet av ett förslag som regeringen hade
            bett bl.a. forskningsrådet att avlämna. Regeringen bedömer nu
            detta förslag inom ramen för propositionsarbetet.
          </note>
          <note>
            Jag har därutöver noterat att JK har fått en anmälan med anledning
            av Medicinska forskningsrådets handläggning. Det är inte mer än
            passande att jag avvaktar JK:s bedömning innan jag ytterligare
            kommenterar frågan.
          </note>
          <note type="speaker">
            Anf. 166 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Helt kort: Det som jag tänker på när jag talar om
            förslag som i allt väsentligt bygger på utredningar tillsatta
            av en socialdemokratisk regering är den s.k. grundbulten, dvs.
            det som i allt väsentligt utgör grunden för den nya högskolelag
            som vi tog beslut om i december.
          </note>
          <note>
            Vad sedan gäller stiftelsefrågan kan jag ytterligare en gång
            precisera att vi har talat om att det finns brister, tröghet och
            byråkrati i regelsystemet. Det är punkter som bl.a. både KTH och
            Chalmers för fram. Det kan utgöra en grund för diskussion, och
            det ankommer då på utbildningsministern att svara på om det är
            innehållet i systemet som vi skall reformera, eller om vi skall
            börja med formerna och gå in på nya institutionella lösningar
            innan vi tar itu med sakfrågorna.
          </note>
          <note>
            Jag vill vidare berätta något som jag tycker är oerhört intressant
            och som visar att man egentligen inte vet vilken linje regeringen
            har. Det som är sant i Göteborg och Stockholm är uppenbarligen
            -- för att uttrycka det milt -- inte fullt lika sant i Lund.
          </note>
          <note>
            Jag var i måndags med om att i universitetsstyrelsen där besluta
            om att avvisa ett avknoppnings- eller separationsförslag från
            Lunds tekniska högskola.
          </note>
          <note>
            En praktiskt taget enig styrelse, inkl. en Per Unckel politiskt
            mycket närstående person, sade nej till förslaget med motiveringen
            att utvecklingen internationellt går åt ett annat håll. Vi måste
            ha starka och bärkraftiga enheter, vilket inte hindrar att vi
            inom universiteten och högskolorna kan bryta ner verksamhet i
            mindre beståndsdelar.
          </note>
          <note>
            Men inte nog med det -- den nämnde Per Unckel politiskt närstående
            personen sade att han före beslutet hade konsulterat utbildningsministern
            och att utbildningsministerns uppfattning var att det inte var
            bra med en separation. Jag drar härav den mycket bestämda slutsatsen
            att det här handlar om politisk prestige. Man måste rädda något
            av det som man skrev så yvigt och brett om i 1991 års regeringsdeklaration.
          </note>
          <note>
            Upp till bevis, Per Unckel! Visa nu om det är sant, som han säger,
            att han är beredd till en dialog! Då finns det kanske möjlighet
            att klara denna fråga.
          </note>
          <note>
            Vad vi har tagit ställning till i utbildningsutskottet har ingen
            befattning med stiftelser. Det som regeringen hittills har skrivit
            är till intet förpliktande, nämligen att man skall inkomma med
            förslag i stiftelsefrågan. Det vore nog bättre om man inte återkom
            med något förslag utan diskuterade sakfrågorna.
          </note>
          <note>
            Anf. 167 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Den fråga som gällde Lund begrep jag, med all respekt
            för Bengt Silfverstrand, inte ett kommatecken av. Min enkla ståndpunkt
            i frågan om Tekniska högskolan vid Lunds universitet -- för jag
            tror att det var detta som Bengt Silfverstrand var ute efter --
            är att jag inte skall ha någon officiell mening om detta.
          </note>
          <note>
            Om jag ändå får uttala mig om de internationella tendenser som
            Bengt Silfverstrand hänvisar till, vill jag säga att jag har precis
            samma intryck när det gäller den riktning i vilken dessa går,
            nämligen snarast mot integration än separation.
          </note>
          <note>
            Vad gäller frågan om jag skulle få ett förslag om en separering
            av Lunds tekniska högskola från Lunds universitet på mitt bord,
            törs jag väl säga -- jag tror inte att jag är alldeles oförsynt
            mot det beslut som jag i så fall skulle rekommendera -- att jag
            med mycket stor tveksamhet skulle ta mig an detta.
          </note>
          <note>
            Låt mig också kommentera mera rakt på sak de frågor som jag faktiskt
            förstod att Bengt
          </note>
          <note>
            Silfverstrand syftade på. Grundbulten är ett intressant spörsmål.
            I grundbulten, tillkommen på
          </note>
          <note>
            Socialdemokraternas förslag, föreslogs att vi skulle förstärka
            en del utbildningar, bl.a. humaniora, teologi och juridik. Det
            skulle vi göra genom att banta andra utbildningar som Socialdemokraterna
            i sina direktiv till utredningen hade uppgivit vara övergödda
            med pengar.
          </note>
          <note>
            Jag tyckte inte att detta var någon bra idé. Däremot tyckte jag
            att det var en bra idé att höja anslagen till humaniora, teologi
            och juridik, så jag tog upp den delen och struntade i den andra.
            Jag tror att högskolorna har mått mycket väl av det.
          </note>
          <note>
            När det gäller vad vi skulle kunna göra tillsammans kan jag redovisa
            att jag före denna debatt gick tillbaka till riksdagsbehandlingen
            av den högre utbildningen strax före jul, eftersom jag misstänkte
            att Bengt Silfverstrand skulle vilja diskutera stiftelsefrågan.
            Jag frågade mig om det i någon fråga var så att Socialdemokraterna
            då ville ha mera av frigörelse än regeringen. Det skulle i så
            fall ha varit en startpunkt för denna dialog. Men si, jag hittade
            ingenting!
          </note>
          <note>
            Däremot hittade jag tyvärr åtskilligt av gammal socialdemokratisk
            politik, t.ex. central antagning och sådant -- hur man nu förenar
            detta med frigörelse av olika universitet och högskolor och individuellt
            ansvar för detta. Därför blir nog Bengt
          </note>
          <note>
            Silfverstrand mig svaret skyldig på frågan vad som nu har inträffat.
            Gör mig åtminstone litet nyfiken på vad socialdemokratin nu kan
            tänka sig att ändra på men som var så omöjligt strax före jul!
          </note>
          <note>
            Vidare är det så, Bengt Silfverstrand, att bakom idén med stiftelsehögskolor
            och/eller helt fria institutioner med examensrätt ligger en tanke
            om att det är bra för högskolesystemet med olika enheter med olika
            huvudmannaskap, styrda av delvis olikartade principer och kulturer.
          </note>
          <note>
            Därigenom kan man öppna för fruktbar konkurrens och ökad hänsyn
            till studenternas intressen.
          </note>
          <note>
            Andre vice talmannen anmälde att Bengt
          </note>
          <note>
            Silfverstrand anhållit att till protokollet få antecknat att
            han inte ägde rätt till ytterligare replik.
          </note>
          <note type="speaker">
            Anf. 168 ALWA WENNERLUND (kds):
          </note>
          <note>
            Herr talman! Jag vill ta upp ett mycket svårt och angeläget problem
            i våra skolor -- nämligen hur vi kommer till rätta med den mobbning
            som vi vet förekommer i skolan.
          </note>
          <note>
            Varje dag mobbas mellan 100 000 och 150 000
          </note>
          <note>
            elever i och utanför skolan. En del av dessa barn mobbas från
            första till sista klassen, alltså ett dagligt lidande i kanske
            nio års tid. Det är den tid då människan ännu präglas, då viktiga
            och grundläggande värderingar formas och synen på andra människor
            danas.
          </note>
          <note>
            Många elever som under en lugn och harmonisk skolgång skulle
            kunna utvecklas till lyckliga och trygga människor, tvingas utstå
            trakasserier och våld. Många elever tvingas tillbringa rasterna
            på en låst skoltoalett, tvingas känna skräcken krypa utmed ryggraden
            då de möter någon i korridoren eller i omklädningsrummet till
            gymnastiken eller på väg till eller från skolan.
          </note>
          <note>
            Att bli slagen och misshandlad är ett fruktansvärt sätt att bli
            mobbad på, men även utfrysningen, glåporden -- den psykiska mobbningen
            -- kan vara väl så smärtsam.
          </note>
          <note>
            Mobbning ger också problem längre fram.
          </note>
          <note>
            Undersökningar har visat att tidigare mobbade personer är starkt
            överrepresenterade i kriminalitetsregistren, så även mobbaren.
          </note>
          <note>
            Såren sätter stora ärr efter många års mobbning.
          </note>
          <note>
            Det finns vuxna som inte kan glömma, som lever med mindervärdighetskomplex,
            rädsla och osäkerhet inför andra människor.
          </note>
          <note>
            En svår bit i problemet med mobbningen är att barnen i regel
            själva inte vill tala om att de är mobbade, för att inte råka
            ännu värre ut. Vid föräldraintervjuer har det framkommit många
            sådana uppgifter. Många mobbade barn vänder sig till BRIS (Barnens
            Rätt I Samhället) för att få hjälp. Det är svårt att få fram exakta
            siffror, eftersom det finns ett mörkertal.
          </note>
          <note>
            Det är inte heller så att det skulle förekomma mobbning endast
            i stora skolor i storstäderna. Det förekommer vid alla slags skolor,
            stora som små, i små som stora städer och även på landet.
          </note>
          <note>
            Herr talman! Mobbningen griper in i hela familjens situation.
            Många föräldrar väljer att flytta sitt barn till en annan skola
            och även ibland från orten.
          </note>
          <note>
            Syskonen får då byta skola, och föräldrarna får söka nytt arbete.
            Detta leder inte alltid till något positivare. Det kan vara svårt
            för föräldrarna att få annat arbete, och syskonen kan få svårt
            att finna sig till rätta.
          </note>
          <note>
            Nu finns det skolor som arbetar seriöst med detta problem, men
            det finns också skolor som blundar för det. Jag hörde för ett
            tag sedan i TV att en lärare tyckte att mobbning var egentligen
            bra, eftersom barnen fick lära sig att ta för sig och bli litet
            tuffa.
          </note>
          <note>
            Det är mycket allvarligt att det finns lärare som ser på mobbningen
            med sådana ögon. Det var också skrämmande att höra på partiledardebatten
            i dag, där Socialdemokraternas partiledare Ingvar
          </note>
          <note>
            Carlsson redovisade att en lärare på frågan om vilket problem
            som är det största i skolan hade svarat: Det är de slitna lokalerna.
          </note>
          <note>
            Skolan måste visa styrka, ta itu med problemen, vidtaga åtgärder.
            Skolan måste se till att eleverna har ett bra klimat där de kan
            arbeta lugnt och tryggt och utvecklas till harmoniska människor.
          </note>
          <note>
            Skolan kan bidraga till detta genom att arbeta målmedvetet för
            att få ett gott klimat. Det är mycket viktigt att klargöra ansvarsfrågor
            och ge mycket tydliga signaler om de krav som man måste kunna
            ställa både på elever och personal i skolan, när det gäller den
            sociala miljön.
          </note>
          <note>
            Herr talman! Mobbningstendenser och trakasserier av och mot elever
            får aldrig tolereras. Skolans personal måste på ett mycket kraftfullt
            sätt ta itu med mobbningen, omedelbart ingripa vid en mobbningstendens
            och på ett mycket bestämt sätt visa mobbaren att skolan inte på
            något sätt tolererar mobbning. Därför måste den nya läroplanen
            innehålla klara och tydliga direktiv mot mobbning samt åtgärdsprogram
            där även polisanmälan kan ingå.
          </note>
          <note>
            Jag vill också lyfta fram ämnet barn- och ungdomskunskap. Det
            är just i detta ämne man kan undervisa i relationer, samlevnad,
            frågor om uppväxttiden och tonårstiden, relationer inom familjen
            och med kamrater. Här kan man på ett speciellt sätt lyfta fram
            mobbningen, våld, osv. Det är viktigt att man från första klassen
            kontinuerligt talar om dessa problem och att det ligger inom ett
            ämne på schemat. Att ta upp problemet som ett temaämne då och
            då under skoltiden förändrar inga attityder, utan det är den ständigt
            återkommande undervisningen som är värdefull.
          </note>
          <note>
            Herr talman! FN:s konvention om barnets rättigheter ger barnet
            status som individ med fullt människovärde. Detta innebär att
            respekten för barnet som individ lyfts fram och att man ser till
            dess bästa. Detta måste naturligtvis gälla även i skolans värld.
            Alla barn har rätt till en bra start i livet. Därför måste skolan
            med alla medel kämpa mot mobbningen så att våra barn kan och får
            må bra under sin skoltid.
          </note>
          <note type="speaker">
            Anf. 169 INGER LUNDBERG (s):
          </note>
          <note>
            Herr talman! Det är inte mycket mer än ett år sedan som skolministern
            lovade att den svenska skolan skulle bli Europas bästa. Verkligheten
            har hamnat ljusår från regeringsdeklarationen. Material från
          </note>
          <note>
            Kommunförbundet och SKTF visar att 40 % av besparingarna i kommunerna
            skett inom barnomsorg och skola. Skolpsykologer, kuratorer och
            fritidsledare tas bort. Klasserna blir större.
          </note>
          <note>
            Specialundervisningen minskar. Skolbarnsomsorg avvecklas eller
            beläggs med dyra avgifter, också för barn med stora behov.
          </note>
          <note>
            För en tid sedan berättade en av
          </note>
          <note>
            Handikappinstitutets ledande tjänstemän att indragningarna inte
            gått hårdast åt de tydligt handikappade barnen -- de hörselskadade,
            blinda eller rörelsehindrade -- men att förlorarna blivit de många
            barnen med särskilda behov. De barn som lever under svåra sociala
            förhållanden, som är otrygga och som behöver stöd för att följa
            med.
          </note>
          <note>
            Risken är uppenbar att besparingar och elitisering skapar ett
            tvåtredjedelssamhälle i skolan och att en av världens finaste
            grundskolor inte utvecklas utan sargas.
          </note>
          <note>
            Jag vill fråga Beatrice Ask: Vilka signaler har ni gett skolpolitikerna?
            Vilka ansträngningar har ni gjort för att inte barn med stora
            sociala behov eller skolor i de stora bostadsområdena skall drabbas
            hårdast av besparingar och indragningar? Är ni beredda att ta
            konsekvenserna av att indragningen av 7,5 miljarder från kommunerna
            kommit att gå ut över skolan och de svaga barnen?
          </note>
          <note>
            Det gick fort för borgerligheten att garantera privatskolorna
            85 % av genomsnittskostnaden för ett grundskolebarn, trots att
            man inte har grundskolans ansvar för helheten -- för handikappade
            barn, skolskjutsar, hemspråk och mycket annat. Så fort gick det
            att man till och med glömde bort att kostnaderna är olika på olika
            skolstadier. Och så fort att till och med företrädare för regeringspartierna
            då och då säger att ersättningen blev orättvist hög.
          </note>
          <note>
            För någon månad sedan sade utbildningsutskottets ordförande att
            nivån skulle kunna komma att omprövas. Jag vill fråga Beatrice
            Ask: När kommer regeringen att lägga fram förslag om förändrad
            ersättning till de privata skolorna?
          </note>
          <note>
            Privatskolegarantin har blivit signalen till en allmän skolpeng.
            Formerna skiftar, men gemensamt för många kommuner är en gigantisk
            omfördelning från barn med stora behov till barn som har det bättre
            hemma och i skolarbetet. I stället för att föräldrar och elever
            stimuleras att utveckla skolan i sitt närområde ges de en skolpeng
            och rätt att rösta med fötterna. Risken för en segregerad skola
            är uppenbar. Risken för att skollagens krav på en likvärdig skola
            för alla blir en papperstiger är lika tydlig.
          </note>
          <note>
            Vad gör Beatrice Ask för att motverka en orättvis skolpeng? Skolministern
            tog på sig ett stort ansvar när hon för något år sedan till varje
            pris skulle pressa igenom moderat skolpolitik i nya direktiv till
            läroplanskommitté och betygsberedning. Betygen skulle ner i årskurserna,
            kanske ända till första klass. Slöjd och hemkunskap ifrågasattes.
            Kristen etik förhandlades fram som grund för skolans normbildning.
            SO- och NO-ämnen skulle splittras upp, och miljösekretariatet
            upplöstes. Barnomsorg och skola skulle inte få en gemensam plattform.
          </note>
          <note>
            De båda utredningarna har försökt göra ett gott jobb. Mycket
            är också bra. Men lika klart är att ur mängden av direktiv och
            motstridande signaler har kommit produkter som inte kan nå allmän
            uppslutning som de är i dag, och de har mindre förankring än dagens
            läroplan -- den läroplan Per
          </note>
          <note>
            Unckel har uttalat sig så föraktfullt om men som faktiskt har
            lagts fram av hans partivän Britt
          </note>
          <note>
            Mogård.
          </note>
          <note>
            Jag vill peka på några allvarliga och tveksamma punkter i läroplansförslaget:
            Stadieindelningen för ner högstadiets struktur i årskurs 6. Protesterna
            mot att idrottsämnet halverats måste tas på allvar.
          </note>
          <note>
            Bild, hemkunskap, musik och slöjd får inte skäras ner så att
            barnen inte ges möjlighet till en allsidig utveckling. I stället
            borde nya kunskaper om inlärning leda till närmare integration
            mellan teori och praktik.
          </note>
          <note>
            När orienteringsämnena skärs ner blir barnens gemensamma kunskapsbas
            tunnare. Jag tror inte någon i denna kammare tyckt att barnen
            fått för mycket av religionskunskap, samhällskunskap eller naturkunskap
            i dagens skola. Uppsplittringen av ämnena strider också mot kraven
            på helhetssyn och sammanhang. Splittringen har bl.a. lett till
            krav på ännu ett ämne, miljöteknik.
          </note>
          <note>
            Kraftigt ökad valfrihet är i sig frestande, och det finns mycket
            gott i det. Men det finns anledning att vi besinnar oss. Är det
            inte i första hand genom metoder och urval av material som skolorna
            profilerar sig? Ligger det inte i själva begreppet grundskola
            att den skall ge alla medborgare en gemensam grund av kunskaper
            och erfarenheter?
          </note>
          <note>
            Den följs av en gymnasieskola med unika möjligheter till fria
            val. Där kan varje ungdom utveckla sin profil och sina speciella
            kunskaper.
          </note>
          <note>
            Minst lika svåra avvägningar ligger i utformningen av ett nytt
            betygssystem. Det skall inte bara vara teoretiskt intressant utan
            också praktiskt användbart och nå bred acceptans.
          </note>
          <note>
            Jag vill fråga Beatrice Ask: Är ni beredda att arbeta om läroplansförslaget
            så att det ger alla barn en gemensam grund? Skall alla barn också
            i framtiden garanteras både praktik och teori i sin utbildning?
          </note>
          <note>
            Skall orienteringsämnena få behålla en stark ställning i sammanhållna
            ämnesblock?
          </note>
          <note type="speaker">
            Anf. 170 Statsrådet BEATRICE ASK (m):
          </note>
          <note>
            Herr talman! Det är med stort intresse jag har lyssnat till debatten,
            och jag kommer även fortsättningsvis att lyssna till den. Eftersom
            vi håller på med ett förändringsarbete som är omfattande tror
            jag att en av mina viktigaste uppgifter just nu är att lyssna.
            Jag har heller inte för avsikt att gå in på detaljer eller mina
            egna personliga åsikter i en och annan detaljfråga som rör de
            stora remissomgångar som har skett om läroplan och betyg.
          </note>
          <note>
            Det finns förvisso många frågeställningar att diskutera och många
            avvägningar som är svåra att göra. Men jag vill gärna först ta
            intryck av de många svar vi har fått. Förslagen har gått ut på
            en bred remiss, som de flesta här i salen känner till. När vi
            bad om 100 remissvar fick vi över 600. Vi har fått många brev,
            inte minst från elever, och vi går nu igenom dem. Det finns mycket
            klokskap att hämta där, och jag tycker att man skall göra det
            innan man tar ställning.
          </note>
          <note>
            Jag lyssnade på Inger Lundbergs synpunkter i början av hennes
            anförande. Det handlade om de svårigheter som kommunerna har att
            klara sin ekonomi. Det är naturligtvis alldeles omöjligt för kommunerna
            att i en situation där landets ekonomi är som den är och kommunernas
            budgetar ser ut som se gör att klara av budgetarbetet på ett enkelt
            sätt. Mitt intryck är att det finns en insikt om att barn och
            äldre skall värnas i det budgetarbete som bedrivs. Men det är
            också, precis som Inger
          </note>
          <note>
            Lundberg påpekar, ett faktum att besparingar även drabbar skolan
            i olika delar.
          </note>
          <note>
            Det går emellertid inte att säga att vi inte accepterar det,
            om vi inte samtidigt kan redovisa hur vi då skall klara av den
            ekonomiska politiken. Varje misslyckande när det gäller kommunernas
            eller landets ekonomi innebär att man binder ris för egen rygg.
          </note>
          <note>
            Sedan kommer, som ett brev på posten, en mycket traditionell
            och felaktig syn. Frågan om att människor skall kunna välja skola
            ställs emot frågan om stöd till dem som har det besvärligt. Det
            är ett mycket dåligt trick som man tar till bara därför att man
            kanske ideologiskt tycker illa om valmöjligheterna.
          </note>
          <note>
            Den reform som vi har genomfört när det gäller stödet till friskolorna
            syftar till att ge ekonomisk rättvisa mellan olika skolformer.
            Den reformeringen är inte färdig. Jag har sagt det i den här salen
            många gånger. Det finns säkert behov av justeringar. Vi diskuterar
            och följer upp. Inte minst har vi en utredning kring detta med
            avgifter och friskolornas ekonomi att följa upp. Det kommer vi
            att göra.
          </note>
          <note>
            Man skall inte försöka hävda att det stöd som friskolorna nu
            äntligen får är skälet till att en och annan angelägen satsning
            ute i våra skolor inte blir av. Alla barns rätt att välja skola
            skall inte ställas mot rätten för de barn som har särskilda behov
            eller behöver särskilt stöd. Då är man ute på mycket hal is.
          </note>
          <note>
            Det är tvärtom så att detta att ha olika huvudmän för skolor
            och att man får pröva olika organisationsmodeller är ett sätt
            för oss att få erfarenheter och kunskaper om hur undervisning
            kan bedrivas på olika sätt, hur kostnader kan minskas och hur
            vi kan göra saker bättre och mer effektivt.
          </note>
          <note>
            Den här reformen är en framgång. Jag förstår att det sticker
            i ögonen på Socialdemokraterna, men den skall icke ställas emot
            de andra.
          </note>
          <note>
            När det gäller frågan om jag gör något för att tala om för kommunerna
            vad vi anser i frågan om barn med särskilda behov, vill jag säga
            att skollag, läroplan och mycket annat är mycket tydliga när det
            gäller barns rätt till detta. Det finns också, som ni känner till,
            förslag från Skolverket om att den som har svårigheter i skolan
            borde ha rätt till extra stöd.
          </note>
          <note>
            Det är ett mycket intressant förslag att diskutera framöver.
            När jag möter kommunalpolitiker markerar jag i varje anförande
            nödvändigheten av att skolan är en skola för alla.
          </note>
          <note>
            Det är alldeles självklart, och en av huvudanledningarna till
            att vi har en nationell läroplan, att vi skall ha en gemensam
            kärna av kunskap i samhället. Det finns vissa kunskaper och vissa
            saker som är gemensamma och som alla barn skall få. Det är just
            därför som det är så viktigt att bedriva det här arbetet med omsorg
            och att lyssna och ta intryck av de många synpunkter och det fantastiska
            engagemang som finns.
          </note>
          <note type="speaker">
            Anf. 171 INGER LUNDBERG (s) replik:
          </note>
          <note>
            Herr talman! Vilken del av skolan har man dragit in på, Beatrice
            Ask? Vi kan konstatera att när regeringen har dragit in statsbidrag
            från kommunerna, har den gjort det från alla kommuner utom de
            allra rikaste. Regeringen valde alla kommuner utom de där barnen
            har de bästa förutsättningarna i skolan.
          </note>
          <note>
            Beatrice Ask gör då och då uttalanden. Det är ganska precisa
            uttalanden. Hon tycker om skolverksamheten. Det tycker jag att
            skolministern har rätt att göra. Men det är utomordentligt sällan
            man hör Beatrice Ask säga att vi skall vara särskilt rädda om
            barnen i de stora miljonprogramsområdena och att vi inte skall
            konstruera en skolpeng så att den omfördelar pengar från de områden
            där barnen har det jobbigt till villaområdena. När tog Beatrice
            Ask de moderata skolpolitiker i örat som konstruerar skolpengen
            på det sättet?
          </note>
          <note>
            Privatskolegarantin har varit en stor framgång, säger Beatrice
            Ask. Det tycker alla. Alla kommunalpolitiker, även de borgerliga,
            kritiserar den. Borgerliga Dagens Nyheter skrev i somras i en
            kommentar till godkännandet av friskolan i Laxå:
          </note>
          <note>
            Så här dåligt får det bara inte vara. Så icke eftertänksamt får
            det inte vara.
          </note>
          <note>
            Beatrice Asks partiledare Carl Bildt sade för något år sedan
            att skolpengen blev litet för hög.
          </note>
          <note>
            Centerpartister, folkpartister har skvallrat om att den hamnade
            på 85 %, inte för att det var rätt, utan för att det var en eftergift
            åt Kristdemokraterna.
          </note>
          <note>
            Skolpengen är ingen succé, Beatrice Ask.
          </note>
          <note>
            Skolpengen har skapat stor skada.
          </note>
          <note>
            Jag vill slutligen tacka Beatrice Ask för en sak. Det är det
            tydliga konstaterandet att grundskolan skall ha en gemensam kärna
            och att Beatrice Ask är beredd att lyssna på de många som har
            synpunkter på de direktiv skolministern lagt fram tidigare och
            på det läroplansförslag som har lagts fram av kommittén.
          </note>
          <note type="speaker">
            Anf. 172 Statsrådet BEATRICE ASK (m):
          </note>
          <note>
            Herr talman! Jag vidhåller att skolpengsreformen, som egentligen
            inte är någon skolpengsreform, är en framgång. Det är en framgång
            att vi har kommit så långt att de ekonomiska villkoren för fristående
            skolor och offentliga skolor har närmat sig varandra.
          </note>
          <note>
            Det är bra, eftersom det innebär att alla, inte bara några, får
            ekonomiska möjligheter att välja skola.
          </note>
          <note>
            I det socialdemokratiska samhället var det bara den som hade
            god ekonomi som kunde kosta på sig att välja ett alternativ till
            den offentliga skolan. Det är inte bara elever som slipper att
            stå med mössan i handen i dag. Det är också föräldrar som slipper
            att göra det.
          </note>
          <note>
            I och med att det finns en ekonomisk möjlighet --
          </note>
          <note>
            och om man kan uppfylla de kvalitetskrav
          </note>
          <note>
            Skolverket och andra ställer för att få bedriva undervisning
            -- kan vi också ta en diskussion med kommunalpolitiker som vill
            lägga ner en skola eller som hävdar att kostnaderna för barnen
            i just den kommundelen är för höga.
          </note>
          <note>
            Det har skapat en vitalisering av den lokala skoldebatten som
            jag tror är mycket positiv. Det har skapat en möjlighet för föräldrar
            att ställa krav på argument och fakta, när det gäller vad skolan
            får kosta, hur den skall vara organiserad och annat. Jag är övertygad
            om att det i sin förlängning gagnar skolan och att det gagnar
            alla.
          </note>
          <note>
            Det vore olyckligt om vi lät en reform och en ambition som på
            det här viset ger möjligheter för alla barn, ställas emot det
            jag tycker är självklart, nämligen att även barn med särskilda
            behov skall ha rätt till en god skolgång som ger undervisning
            av hög kvalitet. Därför blir jag bekymrad när dessa frågor ställs
            emot varandra.
          </note>
          <note>
            Sedan kan vi diskutera konstruktioner och annat, men det är ju
            inte det som är problemet för
          </note>
          <note>
            Socialdemokraterna. Problemet är att de egentligen inte tycker
            att det är bra om skolor drivs av någon annan än kommunen. Här
            finns en ideologisk skiljelinje. Försök inte hävda att detta står
            i strid med ambitionen att ge dem som bäst behöver extrastöd,
            det stöd de är berättigade till.
          </note>
          <note type="speaker">
            Anf. 173 INGER LUNDBERG (s) replik:
          </note>
          <note>
            Herr talman! En reform som inte ens skolministern vet om det
            är en skolpengsreform eller inte, är kanske litet konstig. Det
            är väl litet underligt att man kallar en reform en framgång när
            den leder till mycket absurda resultat.
          </note>
          <note>
            I Göteborg tittade de i ett distrikt, Älvsborg, på hur effekten
            skulle bli av att skolan privatiserades i ett välbeställt område.
            Det skulle leda till en kraftig överföring av resurser till barnen
            i det området från barn i områden där de har det jobbigt.
          </note>
          <note>
            Vi träffade Skolverket i går. Det verkar som om
          </note>
          <note>
            Skolverket nästan inte kan säga nej till ansökningar. Om de bara
            är rätt utformade spelar det inte så stor roll när de kom in,
            hur många barn det är i gruppen eller vad skolan verkligen tillför.
          </note>
          <note>
            Är det riktigt bra, skolministern, om man vill att privatskolorna
            skall vara respekterade på lång sikt?
          </note>
          <note>
            Vi kan ta diskussion i samband med nedläggningar i kommunerna,
            säger skolministern. Det är ingen diskussion. Det spelar ingen
            roll vad kommunen säger. Det är ett diktat. Kommunen har ingen
            talan här. Kommunen har ingen möjlighet att själv avgöra sin skolorganisation.
            Det vore väl inte hela världen om det fanns gott om pengar. Men
            i det läge när man, om man inte kan spara på ett ställe, tvingas
            dra in specialundervisningen för den unge som har det jobbigast,
            blir det mycket jobbigt för just den ungen.
          </note>
          <note>
            I skolpengens spår har det uppstått väldigt mycket av sorg och
            oro, just i de områden där man har det jobbigast. Jag besökte
            i höstas en skola i en
          </note>
          <note>
            Stockholmsförort där ungarna har det riktigt jobbigt. Lärarna
            och den övriga skolpersonalen var ledsna och oroliga för att deras
            ungar tappade så mycket, samtidigt som de såg att barnen i de
            andra områdena fick det bättre. Inte så att de missunnar dem det,
            men lärare och personal såg att deras ungar behövde så innerligt
            mycket mera stöd.
          </note>
          <note>
            Visst är det bra med privatskolor, och visst är det bra med ökad
            valfrihet. Men det är inte bra,
          </note>
          <note>
            Beatrice Ask, om det sker på de utsatta barnens bekostnad.
          </note>
          <note>
            Alf Svensson sade i debatten i morse, litet självkritiskt mot
            oss alla: Vi har bejakat individens frihet och glömt förvaltarskapet.
            Ingvar Carlsson tyckte att det var bra sagt. Tänk, om vi orkade
            säga att det är bra för mina barn att grannens barn får det bra
            i livet!
          </note>
          <note>
            Beatrice Asks skolpeng riskerar att göra oss till just sådana
            egoister som Alf Svensson ville varna för.
          </note>
          <note type="speaker">
            Anf. 174 Statsrådet BEATRICE ASK (m):
          </note>
          <note>
            Herr talman! Reglerna om tillståndsgivning för fristående skolor
            har skärpts i förhållande till de regler som Socialdemokraterna
            accepterade. Det som skiljer är att vi anser att skolor som tar
            emot grundskolepliktiga barn, uppfyller kvalitetskraven, står
            under tillsyn av Skolverket och deltar i en nationell utvärdering
            också skall få en rimlig andel av de skattepengar som finns tillgängliga
            för undervisning.
          </note>
          <note>
            Det var fel, som det var tidigare, att bara de som hade råd att
            betala kunde låta sina barn gå i en friskola. Det var också fel
            att många som kände att de hade en idé, en tro på hur undervisningen
            skulle kunna göras bra, men som inte motsvarade de önskemål som
            fanns hos socialdemokratiska politiker, fick driva sin skola med
            vedspis och utedass, i undermåliga lokaler och med ganska dåliga
            löner.
          </note>
          <note>
            Hur många lärare i friskolor har inte i decennier gått utan avtalsenliga
            löner, därför att
          </note>
          <note>
            Socialdemokraterna har förmenat människor möjlighet att välja?
            Det har vi ändrat på.
          </note>
          <note>
            Vi ställer höga kvalitetskrav. Vi är långt ifrån färdiga med
            hur vi skall utvärdera skolverksamhet över huvud taget, för det
            är viktigt att också utvärdera den offentliga skolan.
          </note>
          <note>
            Sedan vänder jag mig mot resonemang om att det är diktat, att
            kommunerna inte har någon talan.
          </note>
          <note>
            Vad jag försökte säga var att äntligen har föräldrar fått en
            möjlighet att göra sin röst hörd. Det finns en chans för föräldrar,
            om de bestämmer sig för att ta skolan i egna händer, att klara
            av det. Underskatta inte föräldrarna! De allra flesta föräldrar
            som jag möter, inte minst i bygder där skolor nu läggs ned, är
            engagerade för att behålla sin vanliga kommunala skola.
          </note>
          <note>
            Många kommer så småningom till beslutet att de tillsammans med
            skolledningen klarar av att få ner kostnader och hitta vägar att
            ha kvar den kommunala skolan. Nu finns möjligheten -- Inger
          </note>
          <note>
            Lundberg kallar det diktat -- att föra ett vettigt resonemang
            om detta. Det går inte att sitta i kommunfullmäktige och bara
            säga: Vi lägger ner er skola. Man tvingas diskutera. Vad kostar
            skolan?
          </note>
          <note>
            Vad finns det för alternativ?
          </note>
          <note>
            Jag har stort förtroende för att föräldrar faktiskt vill åstadkomma
            någonting bra och för att föräldrar kan utbyta argument med politiker
            och administratörer. Det är min erfarenhet.
          </note>
          <note>
            Även om det finns saker som vi måste följa upp i den här reformen,
            tycker jag att det är fantastiskt när det har startats så många
            friskolor som faktiskt har kommit i gång, när vi kan se att detta
            inte är en marginell storstadsföreteelse. Det finns nu allt från
            normalstora, om man kan säga så, låg- och mellanstadieskolor och
            mycket små enskilda skolor ute på landsbygden till ganska stora
            storstadsskolor. Det är en variation som jag tror främjar skolväsendet.
          </note>
          <note>
            Andre vice talmannnen anmälde att Inger
          </note>
          <note>
            Lundberg anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 175 TUVE SKÅNBERG (kds):
          </note>
          <note>
            Herr talman! Jag skäms inte som kristdemokrat för att stå för
            det som partierna gemensamt står för i regeringen, de 85 procenten.
            Det är rättvist i förhållande till de 75 procent som
          </note>
          <note>
            Socialdemokraterna har nämnt, därför att beräkningarna är gjorda
            på olika grund.
          </note>
          <note>
            Friskolorna kan inte dra av momsen, och vi har bedömt den skillnaden
            gentemot de offentliga skolorna till ungefär 10 procents värde.
            Alltså gäller i realiteten det som Socialdemokraterna har nämnt
            som 75 procent.
          </note>
          <note>
            Annars var det forskningspolitik jag ville tala om.
          </note>
          <note>
            Som kristdemokrat anser jag att forskningspolitiken är oerhört
            viktig och att forskningen bör prioriteras. Det är med intresse
            och förväntan vi ser fram emot forskningspropositionen. Etiskt
            sett är annars forskningen i och för sig, liksom penningen, neutral
            och kan användas på både gott och ont. Man behöver bara påminna
            sig att hälften av världens vetenskapsmän sysslar med militär
            forskning, i avsikt att ta fram än mer effektiva vapen. Jag vill
            här beröra etik, människovärde och forskning.
          </note>
          <note>
            Under namnet ''Genvägar'' gick i TV 2 i januari en serie program
            om genforskning som väckte stor uppmärksamhet och stort engagemang.
            Frågor ställdes om det var etiskt riktigt t.ex. att ta patent
            på liv, som onkomusen, en genmanipulerad mus som lätt får cancer.
          </note>
          <note>
            Det stora internationella projektet HUGO --
          </note>
          <note>
            HUman Genome Organization -- presenterades, ett projekt där hela
            människans arvsmassa kommer att ha kartlagts inom 15 år. HUGO-projektet
            reser frågan om forskarna har rätt att manipulera de mänskliga
            generna. Inför de skrämmande framtidsperspektiv som programmet
            målade upp ställdes frågan vilken etisk kompetens och grund som
            genforskarna hade. En av forskarna gav svaret: ''Vi har inte mer
            etisk utbildning än vilken medelsvensk som helst.''
          </note>
          <note>
            Redan nu har forskningen kommit så långt att man genom fosterdiagnostik
            kan bedöma om det är sannolikt att det ofödda barnet skall få
            en viss genetiskt betingad sjukdom. Som bekant sker i dag selektiva
            aborter där foster med oönskade egenskaper aborteras. Det som
            skiljer abortdebattens problematik från fosterdignostikens problematik
            är att i fråga om aborter ställs man inför avgörandet om man vill
            ha barn eller ej, vid frågan om fosterdiagnostik ställs man inför
            frågan vilka barn man vill, eller inte vill, ha.
          </note>
          <note>
            Det finns ingen lag som reglerar fosterdiagnostik och forskning
            på befruktade ägg utanför kvinnans kropp. Forskarna rör sig i
            ett gråfält, det är praxis som gäller. Sjukvårdsminister Bo Könberg
            sade till
          </note>
          <note>
            Göteborgs-Posten i september 1992: ''Det som i ett demokratiskt
            samhälle inte är förbjudet är tillåtet.
          </note>
          <note>
            Man får bedöma frågan lokalt.'' Det är ett helt otillfredsställande
            svar. Fosterdiagnostik och genforskning är av värde, men diagnostiken
            måste ställas i fostrets, dvs. i patientens tjänst.
          </note>
          <note>
            Denna forskning inger stor oro, själva människovärdet står nu
            på spel. Varför så orolig, frågar kanske någon, forskarna har
            väl ett samvete som styr, och ett etiskt medvetande?
          </note>
          <note>
            Det borde verkligen vara så. Sverige har t.ex.
          </note>
          <note>
            undertecknat Genèvedeklarationen 1948, där det fastslås att en
            läkare skall förpliktiga sig till ''den yttersta respekt för mänskligt
            liv alltifrån konceptionen till döden''. Men verkligheten visar
            att forskare, även mycket framgångsrika forskare, mycket väl kan
            ha en djupt oetisk människosyn.
          </note>
          <note>
            Francis Crick, som upptäckte DNA-spiralen och fick Nobelpris
            för detta, skriver i boken Of molecules and men, 1966: ''Inget
            nyfött barn borde förklaras vara människa innan det fått sina
            arvsanlag undersökta. Skulle barnet inte bestå provet har det
            förverkat sin rätt att leva.''
          </note>
          <note>
            James Watson, Cricks Nobelpriskollega, sade i maj
          </note>
          <note>
            1973 i tidskriften Prism: ''Om ett barn inte levandeförklaras
            förrän tre dagar efter förlossningen kunde alla föräldrar beredas
            tillfälle att ta ställning, medan bara ett fåtal har möjligheten
            under det nuvarande systemet.
          </note>
          <note>
            Läkaren kunde sedan låta barnet dö om föräldrarna så ville och
            därmed spara en massa elände och lidande.''
          </note>
          <note>
            En annan Nobelpristagare, Macfarlane-Burnett, har skrivit i The
            endurance of life: ''Det kan tänkas att man inom en inte alltför
            lång framtid kommer att testa nyfödda barn direkt vid födelsen
            och endast återlämna dem till modern om man inte funnit någon
            genetisk sjukdom.''
          </note>
          <note>
            ''Det kan tänkas'', sade Nobelpristagaren. Nej, säger jag, det
            kan inte ens tänkas, ännu mindre göras.
          </note>
          <note>
            I den ansedda danska läkartidningen Ugeskrift
          </note>
          <note>
            Laeger 1991/153 argumenteras i en artikel av Nils
          </note>
          <note>
            Holtug för att nyfödda barn med grava skador bör avlivas. Holtug
            skriver bl.a.: ''Ett väsen har inte rätt till livet bara för att
            det tillhör arten Homo
          </note>
          <note>
            Sapiens, liksom vita inte kan ta sig rätten blott på grund av
            sin ras''.
          </note>
          <note>
            Kan nu någon säga att medicinska forskare inte behöver tydliga
            etiska gränser för sin nyfikenhet och forskariver? Kan någon tvivla
            på att forskare behöver en etisk utbildning?
          </note>
          <note>
            Ett forskningsprojket som pågår just i denna stund, här i Sverige,
            stod omnämnt i Svenska Dagbladet den 7 januari i år. På Karolinska
            sjukhuset, under ledning av professor Marc Bygdeman, görs försök
            att använda abortpillret Mifegyne som preventivmedel. Själva tillståndet
            för abortpillret är upprörande och bör omprövas. För många kvinnor
            leder det till mycket svåra smärtor och kraftiga blödningar, så
            kraftiga att blodtransfusion kan vara nödvändig.
          </note>
          <note>
            Abortpillret har medfört dödsfall och även hjärtstillestånd hos
            kvinnor, där bara närheten till intensivvårdsutrustning räddat
            deras liv. Många kvinnor får sin abort i hemmet och får själva
            ta hand om det aborterade barnet.
          </note>
          <note>
            Nu tillåts professor Bygdemans forskning pågå under våren med
            30 kvinnor som skall pröva om en tablett i veckan räcker för att
            påverka livmoderslemhinnan på ett sådant sätt att det befruktade
            ägget inte fastnar.
          </note>
          <note>
            Därmed är nu gränsen passerad för att använda aborter som födelsekontroll,
            något som hittills med bred politisk enighet inte ansetts acceptabelt.
          </note>
          <note>
            Aborter har setts som nödlösningar, inte som preventivmedel.
          </note>
          <note>
            Läkemedelsbolaget Roussel, som tillverkar abortpillret, tar själva
            avstånd från att bruka pillret på detta sätt, men marknadschefen
            Bo Samuelsson medger i Dagen 16 januari l993 att även om Roussel
            inte själva vill ansöka om att få abortpillret godkänt som preventivmedel,
            kan man pressas till det, på samma sätt som man tvingades att
            tillhandahålla abortpillret i Frankrike genom den franske hälsovårdsministerns
            personliga ingripande.
          </note>
          <note>
            Det som gör abortpillret än mer etiskt oacceptabelt är att forskaren
            bakom pillret, Etienne Emile
          </note>
          <note>
            Bauleim, uttryckligen sagt att det är avsett för bruk i u-länderna,
            och att ''abortpillret skall lösa överbefolkningsproblemet i tredje
            världen''.
          </note>
          <note>
            Tidsbristen medger inte fler exempel, men jag tror att jag utifrån
            dessa frågor har visat att forskarna måste ha klara etiska gränser
            för sin forskning och att utbildning i etik måste ingå i forskarutbildningen.
            Och den etik som visat sig kunna stå emot en fascistisk människosyn
            är inte nyttoetiken utan den kristna etiken, där varje människa
            har ett absolut värde, oberoende av ålder, hälsa eller nytta.
          </note>
          <note type="speaker">
            Anf. 176 INGER LUNDBERG (s) replik:
          </note>
          <note>
            Herr talman! Efter det engagerade inlägg som vi just hörde, när
            en av utbildningsutskottets ledamöter drog över tiden i ett inlägg
            mot fria aborter, må man förstå att åtminstone delar av kds har
            gjort korståget mot de fria aborterna till sin huvudfråga.
          </note>
          <note>
            Men sedan till de frågor som utbildningsdebatten egentligen handar
            om. Jag vill bara korrigera Tuve
          </note>
          <note>
            Skånberg på en punkt. Vi socialdemokrater vill inte ha en av
            riksdagen fastslagen norm för ersättning till privatskolorna.
            Vi vill ha en grund där de erbjuds lika behandling men där man
            visar den respekten för kommunpolitikerna att prövningen får göras
            ute i kommunerna. Där finns både kompetens och kännedom om de
            enskilda skolorna.
          </note>
          <note>
            När det gäller momsavdraget, Tuve Skånberg, vet jag att den borgerliga
            regeringen har höjt många skatter, men inte ens en borgerlig regering
            klarar väl av att dra upp momsen till sådan nivå att en ingående
            moms på 10 procent är relevant i en så personalintensiv verksamhet
            som skolan.
          </note>
          <note type="speaker">
            Anf. 177 TUVE SKÅNBERG (kds) replik:
          </note>
          <note>
            Herr talman! Med talet om momsen avsåg jag att vid byggnation,
            renoveringar, nyanskaffande osv.
          </note>
          <note>
            kan inte den fria skolan dra av momsen. Det kan däremot den kommunala
            skolan göra. I och med att många av de nya skolorna måste göra
            kraftiga nybyggnationer får momsen en avsevärt betungande effekt.
          </note>
          <note>
            Sedan var det faktiskt inte ett inlägg i abortdebatten jag gjorde.
            Jag markerade det tydligt, även om tiden som sagt tröt. Det var
            ett inlägg som gällde abortforskningen, försöken att använda abortpillret
            Mifegyne som preventivmedel, för födelsekontroll. Den forskningen,
            som inte har lett till praktiska resultat utan pågår på Karolinska
            sjukhuset, faller inom ramen för vårt ämnesområde. Forskning var
            ämnet för det tal som jag höll.
          </note>
          <note type="speaker">
            Anf. 178 INGER LUNDBERG (s) replik:
          </note>
          <note>
            Herr talman! Jag har förstått att Tuve Skånberg vill ha generösa
            bidrag till friskolorna, men att de skall vara så generösa att
            de klarar av avskrivningar av fastigheterna på ett år, är väl
            att kräva litet mycket.
          </note>
          <note>
            Oavsett man tvingas göra en del investeringar, är momsen på den
            typen av kostnader faktiskt inte av den omfattningen att den i
            något normalfall motsvarar 10 procent.
          </note>
          <note type="speaker">
            Anf. 179 TUVE SKÅNBERG (kds) replik:
          </note>
          <note>
            Herr talman! Som bekant är momsen ännu högre.
          </note>
          <note>
            De får över huvud taget inte dra av momsen, och de fungerar precis
            som Inger Lundberg och jag som privatpersoner. De har inte något
            aktiebolag som kan dra av momsen, utan de är i allmänhet föreningar
            eller stiftelser.
          </note>
          <note type="speaker">
            Anf. 180 JAN BJÖRKMAN (s):
          </note>
          <note>
            Herr talman! I dag står mer än 530 000 personer utanför den ordinarie
            arbetsmarknaden. En majoritet av dessa är öppet arbetslösa. Detta
            innebär självfallet mycken oro och osäkerhet för de enskilda som
            drabbas, men också slöseri med kunskap, kompetens och erfarenhet
            för samhället.
          </note>
          <note>
            Alla till buds stående medel måste användas för att komma till
            rätta med problemen. Här har den reguljära utbildningen en given
            roll att spela.
          </note>
          <note>
            Att skola sig för kommande uppgifter på arbetsmarknaden när konjunkturen
            vänder minskar risken för långtidsarbetslöshet och innebär att
            såväl den enskilde som samhället tar tillfället i akt att utveckla
            kompetens. Det är något som är utomordentligt angeläget för att
            stärka vår konkurrenskraft mot omvärlden.
          </note>
          <note>
            I detta sammanhang var det intressant att notera det utbildningsministern
            sade om värdet av humankapitalinvesteringar. När man läser
          </note>
          <note>
            OECD:s rapport från förra sommaren om den svenska skolan, finner
            man under rubriken Frågor som väcks ett avsnitt där den nuvarande
            regeringens behandling av skolan tas upp. Av rapporten framgår
            att den nuvarande regeringen betonar skola och högskola framför
            vuxenutbildning, folkhögskola och studieförbund.
          </note>
          <note>
            I det sammanhanget framgår det vidare: ''Detta illustrerar också
            den viktiga frågan om på vilket sätt utbildningspolitiken koordineras
            med näringslivsoch arbetsmarknadspolitiken. Eftersom alla i
          </note>
          <note>
            Sverige understryker vikten av utvecklingen av humankapitalet
            genom utbildning och vidareutbildning av arbetsstyrkan för att
            hävda svensk industris konkurrensförmåga, är det förvånande att
            så lite ansträngning görs för att utbildningssystemet engageras
            i denna uppgift. Det tycks som om detta överlämnas åt arbetsmarknadens
            parter och den enskilde.''
          </note>
          <note>
            Nu återstår det att se om utbildningsministerns synpunkter kan
            leda till att OECD:s frågetecken på denna punkt kan rätas ut.
          </note>
          <note>
            Herr talman! Det är inte bara så att det är en halv miljon människor
            som står utanför den ordinarie arbetsmarknaden. Som Lena Hjelm-Wallén
            nämnde tidigare, slutar ett stort antal elever sin gymnasieutbildning
            till våren. En hel del av dessa elever, framför allt de som går
            på de tvååriga utbildningarna, går ut till en arbetsmarknad som
            i dag är ytterst begränsad, för att inte säga obefintlig.
          </note>
          <note>
            Det är förvånande att regeringen i budgetpropositionen inte har
            visat intresse för att med hjälp av reguljär utbildning erbjuda
            dessa ungdomar ett alternativ.
          </note>
          <note>
            Precis som Lena Hjelm-Wallén påpekade, måste dessa ungdomar erbjudas
            ett tredje gymnasieår.
          </note>
          <note>
            Det förhindrar att de lämnas åt arbetslöshetens gissel och ger
            dem samma rätt till fördjupad utbildning som deras efterkommande
            kamrater får.
          </note>
          <note>
            Det är viktigt att kommunerna får snabba besked om riksdagen
            är beredd att vidta åtgärder. Det skall vara åtgärder som ger
            ungdomar god utbildning, ökar rekryteringsunderlaget till högskolan
            och minskar arbetslösheten.
          </note>
          <note>
            Per Unckel säger nu att det finns ingen gräns för utbildning
            ett tredje år. Det är riktigt när det gäller det här läsåret.
            Men det vi nu diskuterar är nästa läsår. För det finns varken
            något förslag eller ännu mindre något beslut. Det är bra om man
            kan uppfatta utbildningsministerns uttalande som en fortsättning
            på nuvarande tingens ordning.
          </note>
          <note>
            Herr talman! Frågan om den kommunala vuxenutbildningen har redan
            varit uppe till diskussion. Den kommunala vuxenutbildningen har
            utgjort ett rött skynke för det moderatledda
          </note>
          <note>
            Utbildningsdepartementet. Förra året föreslog man att cirka en
            fjärdedel av resurserna skulle skäras bort. Det är en neddragning
            som inte motsvarades av något tydligt resonemang eller analys
            till varför denna kraftiga neddragning av utbildningen skulle
            ske och konsekvenserna av den. Eftersom ärendet har diskuterats
            här tidigare skall jag nämna vad som stod i budgetpropositionen
            förra året: ''Jag har också minskat sektorsbidragets beräkningsmodell
            för kommunal vuxenutbildning med 350 miljoner kronor.'' Det är
            en tydlig fingervisning om var besparingen skall göras. I
          </note>
          <note>
            många kommuner blev också regeringens sparförslag signalen till
            att dra ner på omfattningen av utbildningen -- främst gymnasie-
            och påbyggnadsutbildningarna.
          </note>
          <note>
            Samtidigt vet vi att den kommunala vuxenutbildningen haft och
            har en betydelsefull roll för att förverkliga idéerna om livslångt
            lärande och ge stora bidrag i arbetet för att åstadkomma en generell
            kompetenshöjning av arbetskraften.
          </note>
          <note>
            Nästan alla är dessutom överens om att Sverige, för att kunna
            återskapa hög sysselsättning och utveckla välfärden, måste stabilisera
            ekonomin och öka tillväxten. Kompetens och utbildning hos arbetskraften
            blir då av särskilt stor betydelse. Här kan den kommunala vuxenutbildningen
            med sin flexibla organisation och sitt ämneskurssystem fylla en
            betydelsefull uppgift, liksom flera andra anordnare av vuxenutbildning.
          </note>
          <note>
            De reaktioner som allmänheten visat i samband med neddragningsförsöken
            på den kommunala vuxenutbildningen visar också på det stöd som
            denna utbildningsform har.
          </note>
          <note>
            I dagens arbetsmarknadsläge är det särskilt angeläget att den
            gymnasiala och yrkesinriktade vuxenutbildningen kan hålla en stor
            volym.
          </note>
          <note>
            Komvux spelar på detta sätt en roll som instrument för kompetenshöjning
            i arbetslivet och bidrar till att öka den tekniska utbildningen.
          </note>
          <note>
            För många arbetslösa är kompetenshöjning genom studier inom komvux
            ett starkt eftertraktat alternativ. Det visar inte minst de köer
            som finns till utbildningarna i många kommuner. Att inte ta till
            vara detta studieintresse i nuvarande konjunkturläge är slöseri
            med såväl mänskliga som samhälleliga resurser. Dessutom spelar
            komvux en stor roll när det gäller att snabbt bygga ut högskolan.
            Cirka en tredjedel av nybörjarna i högskolan har läst på den kommunala
            vuxenutbildningen.
          </note>
          <note>
            Prioriterade områden när det gäller den utökade vuxenutbildningen
            bör vara en förstärkning av teknikerutbildningarna, utbildningar
            inom teknik och naturvetenskap, språkområdet samt kompetenshöjande
            utbildningar för arbetslivet.
          </note>
          <note>
            Så till sist en fråga. Är de övriga borgerliga partierna -- moderaterna
            är det tydligen inte --
          </note>
          <note>
            beredda att medverka till att det reguljära utbildningsväsendet
            kan spela en roll för att ge ungdomar en bättre grundutbildning,
            öka rekryteringsunderlaget till högskolan och öka möjligheterna
            till kompetenshöjning i arbetslivet?
          </note>
          <note>
            Anf. 181 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Den sista frågan riktades visserligen inte till
            mig utan till andra partier. Men jag kan för moderaternas vidkommande
            säga att vi skall kunna utnyttja skolan för att höja kompetensen.
            Eftersom
          </note>
          <note>
            Socialdemokraterna uppenbarligen vill det också, är ni välkomna
            in i gänget.
          </note>
          <note>
            Får jag med någon liten tjatighet ändå återkomma till ett tema
            i denna debatt som Socialdemokraterna i betydande utsträckning
            undviker att diskutera och som är alldeles centralt. Låt mig vara
            mycket tydlig.
          </note>
          <note>
            Ingen komvuxsatsning i världen räddar landets ekonomi om skatten
            samtidigt höjs. Så är det.
          </note>
          <note>
            Så länge Socialdemokraterna envisas med att fortsätta att höja
            skatten, kommer landets ekonomi att gå illa. Kraven på insatser
            mot arbetslösheten kommer att öka och öka och öka i takt med skattehöjningarna
            samtidigt som ekonomin går ned.
          </note>
          <note>
            Ni socialdemokrater blir trovärdiga i utbildningsdebatten först
            när ni har gått hem, gått igenom budgetalternativ och sedan kommit
            fram till vad det är ni anser att ni kan delta i när det gäller
            besparingsarbete. Då är dialogen plötsligt meningsfull. Nu är
            det en dialog ut i tomma intet.
          </note>
          <note>
            Jag vill sedan kort kommentera påståendet att
          </note>
          <note>
            OECD var överraskad över att vi inte gjorde mera för vuxenutbildningen.
            Vi noterade också det uttalandet och frågade oss om vi kanske
            hade gjort fel. Vi kanske borde ha gjort mer det första halvåret
            för vuxenutbildningen. Vi sade oss dock att vi trodde inte att
            vi orkade med att förändra mera ännu fortare -- förutom skolan,
            den högre utbildningen och forskningen. Dessutom brukar
          </note>
          <note>
            Socialdemokraterna själva säga att vuxenutbildningen är pärlan
            i det svenska utbildningssystemet. Det socialdemokratiska kravet
            på förändringar borde inte vara översvallande stort.
          </note>
          <note>
            Däremot har vi, om vi skall diskutera vuxenutbildningens innehåll,
            åtskilliga synpunkter som egentligen är riktade mot ungdomsskolan.
          </note>
          <note>
            Den sista talaren sade att en tredjedel av de som söker sig till
            högre utbildning har kommunal vuxenutbildning som bakgrund. Det
            låter bra som betyg för den kommunala vuxenutbildningen. Men det
            här reser naturligtvis frågan: Varför då?
          </note>
          <note>
            Uppenbarligen förmår ungdomsskolan inte i tillräcklig utsträckning
            att klara sin del av uppgiften. Den kommunala vuxenutbildningen
            får följaktligen dra ett tyngre lass än den rätteligen borde.
            Alltså skall vi börja där problemen förefaller vara störst, nämligen
            i ungdomsskolan och den högre utbildningen.
          </note>
          <note>
            Vi har redan diskutera frågan om arbetsmarknadsåtgärder för att
            trygga unga människors möjligheter till sysselsättning. Det är
            självklart att regeringen ständigt prövar vilka insatser man av
            arbetsmarknadsskäl har anledning att göra. Det kommer vi att fortsätta
            att göra under våren allt eftersom vi noterar hur arbetslösheten
            och därmed behoven av åtgärder på arbetsmarknaden kommer att utvecklas.
          </note>
          <note>
            Till slut vill jag, med risk för att vara tjatig, tala om vad
            regeringen har föreslagit och inte föreslagit när det gäller Komvux.
            Det förhåller sig så, precis som citatet antydde, att regeringen
            i sitt beräkningsunderlag för sektorsanslaget sade sig att vi
            från statens sida, givet de budgetbegränsningar som gäller, inte
            kunde åta oss samma finansieringsansvar. Men att gå från detta
            till att säga att regeringen har skurit ned Komvux är med förlov
            sagt att ljuga med citatet.
          </note>
          <note>
            Däremot är det enligt min mening ansvarsfullt att säga vilket
            beräkningsunderlag regeringen har när anslagen läggs fram till
            riksdagen. Det vore mera klandervärt att bara skära och säga att
            någon får lista ut vad vi egentligen har gjort och kommunerna
            får ta hela ansvaret bäst de gitter. Vi talar klart och öppet
            om vad vi har gjort och överlämnar sedan till kommunerna att bestämma
            sig för hur de vill organisera den utbildningsverksamhet som de
            bär det yttersta ansvaret för.
          </note>
          <note type="speaker">
            Anf. 182 JAN BJÖRKMAN (s):
          </note>
          <note>
            Herr talman! Det är bra att utbildningsministern säger att regeringen
            är positiv till att använda skolan för kompetensutveckling. Så
            långt kan vi vara överens. Jag tycker att det skulle ha varit
            ännu bättre om utbildningsministern hade sagt att man också är
            beredd att göra extra insatser för att i det här konjunkturläget
            bidra till en ökad kompetensutveckling och en kompetenshöjning
            som vi vet att Sverige behöver om vi skall hålla oss i frontlinjen.
          </note>
          <note>
            Utbildningsministern säger vidare att en satsning på Komvux inte
            räddar Sverige. Det är sant. Men jag tror att i det läge som vi
            i dag befinner oss i är det viktigt att vi använder alla de instrument
            som vi har. I ett läge när så många människor är arbetslösa går
            det inte bara att använda arbetsmarknadspolitiken. Dagligen kan
            vi höra länsarbetsdirektörer säga att det nu måste till andra
            insatser förutom arbetsmarknadsinsatser. Jag tror att både Komvux
            och gymnasieskolan i dag utgör en bra resurs, även om det innebär
            en ansträngning för organisationen med de satsningar som vi har
            föreslagit.
          </note>
          <note>
            Man kan säkert påtala brister i ungdomsskolan. Jag tycker dock
            att det är en fördel att människor kan komplettera sin utbildning
            via den kommunala vuxenutbildningen. Även om det bara rör sig
            om enstaka ämnen och inte hela kurser, kan man skaffa sig kompetens
            för att t.ex. komma in på en högskola.
          </note>
          <note>
            När det gäller debatten om Komvux och om var besparingen skall
            göras, är det helt klart att regeringen pekade ut Komvux i förra
            årets budgetproposition som sparområde. Det var detta som gav
            upphov till alla protester. Jag tror att alla som sitter i utbildningsutskottet
            fick mängder av reaktioner från människor som protesterade och
            som var negativa till den här inriktningen. Sedan är det naturligtvis
            sakligt riktigt att själva neddragningsbeslutet överlämnades till
            kommunerna. Det var de som fick effektuera utpekandet som regeringen
            gjorde om att man skulle dra ned på Komvux.
          </note>
          <note>
            Avslutningsvis skulle jag gärna vilja ha ett svar på min fråga
            om det tredje året på gymnasieskolan.
          </note>
          <note>
            Blir det som utbildningsministern antydde i sitt huvudanförande
            en möjlighet till förlängning för nästa läsår? Jag tror att det
            är ett viktigt besked, som kommunerna väntar på i dag.
          </note>
          <note>
            Anf. 183 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! I det hänseendet får nog Jan
          </note>
          <note>
            Björkman kalmera sig och invänta de bedömningar som ansvaret
            för samhällsekonomin i stort motiverar. Jag skall inte fortsätta
            att gräla om formuleringar när det gäller Komvux. Likväl skall
            rätt vara rätt, av det mycket speciella skälet att vi har vänt
            på ansvarsförhållandet i utbildningspolitiken. Det är viktigt
            att ansvaret ligger på rätt ställe och att de olika nivåerna i
            det svenska samhället har möjlighet att utöva ansvar.
          </note>
          <note>
            Regering och riksdag anger -- så noga de kan och vill -- vilket
            stöd regering och riksdag i olika hänseenden är beredd att ge
            till kommunernas utövande av ansvaret. Men det måste vara helt
            klart att om vi har bestämt oss för att det är kommunerna som
            bär ansvaret, så förhåller det sig så. De effektuerar ingenting
            som regering och riksdag möjligen säger, om det inte ligger inom
            ramen för regeringens och riksdagens direktivrätt gentemot kommunerna.
            Kommunerna har ansvaret.
          </note>
          <note>
            Vi har ansvaret för ekonomin, som vi från tid till annan kan
            ställa till deras förfogande. Vi har ansvaret för landets ekonomi
            i stort. I detta hänseende kommer jag, herr talman, att vara tjatig
            på gränsen till olidlighet tills dess att
          </note>
          <note>
            Socialdemokraterna preciserar hur kalaset skall betalas.
          </note>
          <note>
            Den ekonomisk-politiska motion som
          </note>
          <note>
            Socialdemokraterna väckte härförleden har med rätta betraktats
            som en av socialdemokratins allra svagaste politiska dokument.
            Alla förslag i utgiftshänseende som på ett eller annat sätt baseras
            på denna motion faller därmed samman som det korthus hela motionen
            utgör. Den dialog som vi söker för att ge landet en ny start,
            skulle bli mera meningsfull om socialdemokratin gick hem och tänkte
            på nytt och kom tillbaka och preciserade vad man kan spara på.
            Kom inte bara och tala om vilka nya utgifter ni är intresserade
            av. Sådana har vi drösvis av i regeringens skafferier, om det
            råder anspråk på det. Vad vi behöver är däremot besparingar för
            att få landets ekonomi på fötter.
          </note>
          <note>
            Sedan kan dialogen starta.
          </note>
          <note type="speaker">
            Anf. 184 JAN BJÖRKMAN (s):
          </note>
          <note>
            Herr talman! När det gäller gymnasieskolan säger utbildningsministern
            att vi får invänta bedömningarna. Det torde antyda att det som
            utbildningsministern sade tidigare om att det är fritt fram att
            köra så mycket man vill inte gäller.
          </note>
          <note>
            Förhoppningen för kommunernas, ungdomarnas och de arbetslösas
            skull är att regeringen inte väntar med den bedömningen alltför
            länge, eftersom det försvårar för kommunerna att ha en framförhållning.
            Det försvårar också för ungdomarna när de skall skaffa sig en
            grund inför en utbildning som de skall ägna sig åt framöver.
          </note>
          <note>
            Med risk för att vara tjatig, vill jag när det gäller besparingen
            på Komvux, bolla tillbaka och säga att regeringen valde metoden
            att peka ut att man skulle spara på Komvux. Man kunde med samma
            logik ha valt att säga att man skall ta 1 % av sektorsanslaget,
            och då hade man fått ut samma summa pengar. Men man valde att
            markera att det var på den kommunala vuxenutbildningen som besparingarna
            skulle ske. Därmed menar jag att man har ett ansvar för de signaler
            som gick ut till kommunerna.
          </note>
          <note>
            Man kan inte klandra kommunerna för att de har levt upp till
            vad som förväntades.
          </note>
          <note>
            Ekonomin utgör naturligtvis ett mycket intressant område, och
            det har här tagits upp i flera inlägg.
          </note>
          <note>
            Man kan fundera över vilka insatser på arbetsmarknadssidan för
            att motverka arbetslöshet som är billigare än satsningar på utbildning.
            Vi vet vad det i genomsnitt kostar med A-kassa, arbetsmarknadsutbildning,
            kommunal vuxenutbildning och gymnasieplatser. Alternativet för
            de människor som skulle kunna ha en möjlighet till studier inom
            Komvux och gymnasieskola är i dag inte ett jobb, utan alternativet
            är arbetslöshet.
          </note>
          <note>
            De andra alternativ som står till buds är dyrare. Det blir därför
            svårt att säga att vi genom dessa åtgärder har försvagat budgeten.
          </note>
          <note>
            Jag tror att det var många som efter höstens kollaps för den
            enda vägen trodde att budgeten i januari skulle bli en ny start.
            När man läser budgeten finner man emellertid att den snarare utgör
            litet mer av samma sak. Det är litet mer av skattesänkningar för
            dem som minst behöver det och litet mera av pålagor för dem som
            har svårast att bära det. Vi väntar fortfarande på nystarten.
          </note>
          <note>
            Slutligen vill jag säga att jag tror att många --
          </note>
          <note>
            ungdomar och arbetslösa -- i dag hade hoppats att man skulle
            kunna få ett mera positivt besked från utbildningsministern om
            viljan av att satsa på utbildning, som en mycket bra metod för
            att komma till rätta med den utomordentligt svåra situation som
            vi i dag har på arbetsmarknaden.
          </note>
          <note>
            Överläggningen var härmed avslutad.
          </note>
          <note>
            (forts. prop. 60)
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1992/93:125 Skattelättnad vid överlåtelse av aktier i riskkapitalbolag
            m.m.
          </note>
          <note>
            9 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 10 februari
          </note>
          <note type="speaker">
            1992/93:77 av Hans Göran Franck (s) till kulturministern om en
            egenavgiftsfond för kulturskapare:
          </note>
          <note>
            Konstnärsutredningen, som skulle utreda konstnärskapets villkor,
            ekonomiskt och socialt, tog på eget initiativ upp frågan om egenavgifterna
            på konstnärsområdet. Denna fråga har varit ett problem för de
            fritt arbetande konstnärerna och författarna sedan flera årtionden.
          </note>
          <note>
            Utredaren föreslog att det skulle inrättas en särskild s.k. egenavgiftsfond,
            dvs. ett system för restitution av egenavgifter som erlagts på
            intäkter av konstnärligt och litterärt arbete.
          </note>
          <note>
            Återbetalningen av egenavgifter skulle ske upp till en viss inkomstnivå
            med 70 % av de erlagda avgifterna. Den enskilde skulle ansöka
            om återbetalning, och denna skulle fås via den s.k.
          </note>
          <note>
            egenavgiftsfonden.Reformen kostnadsberäknades till 25 milj.kr.
          </note>
          <note>
            Dessa konstnärsgrupper klassas som företagare, men har varken
            kapital eller personal som andra småföretagare. Det kapital konstnären
            och författaren har är den egna känslans, tankens och professionalismens.
            Konstnärsgruppen har blivit en av skattereformens kostnadssida,
            i form av --
          </note>
          <note>
            förutom de allmänna fördyringarna av bostäder och andra levnadsvillkor
            -- höjda hyror för arbetslokaler, höjda material- och resekostnader,
            moms på konstnärliga förmedlingsuppdrag etc.
          </note>
          <note>
            Konstnärsutredningen har föreslagit en lösning på problemet som
            har karaktären av rättvisefråga. En lösning bör inte längre uppskjutas.
          </note>
          <note>
            Med hänvisning till det anförda får jag fråga kulturminister
            Birgit Friggebo.
          </note>
          <note>
            1. Avser kulturministern att inrätta en särskild egenavgiftsfond
            för kulturskapare enligt
          </note>
          <note>
            Konstnärsutredningens förslag?
          </note>
          <note>
            2. Om inte, har kulturministern något annat förslag till rättvis
            lösning av kulturskaparnas här berörda problem?
          </note>
          <note>
            Anmäldes att följande interpellation framställts osv.
          </note>
          <note>
            10 § Kammaren åtskildes kl. 21.09.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 7 §
          </note>
          <note>
            anf. 10 (delvis),
          </note>
          <note>
            av förste vice talmannen därefter t.o.m. anf. 36
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 72
          </note>
          <note>
            (delvis),
          </note>
          <note>
            av andre vice talmannen därefter t.o.m. anf. 123
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 164
          </note>
          <note>
            (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
