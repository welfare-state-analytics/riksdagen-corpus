<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--82</head>
          <docDate when="1993-03-24 00:00:00">1993-03-24 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 18 mars.
          </note>
          <note>
            2 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkanden 1992/93:JuU16--
          </note>
          <note>
            JuU20
          </note>
          <note>
            Lagutskottet betänkanden 1992/93:LU27 och
          </note>
          <note>
            LU29--LU33
          </note>
          <note>
            Socialutskottets betänkanden 1992/93:SoU14,
          </note>
          <note>
            SoU16 och SoU17
          </note>
          <note>
            3 § Arbetsmarknadspolitik
          </note>
          <note>
            Föredrogs
          </note>
          <note>
            Arbetsmarknadsutskottets betänkande
          </note>
          <note>
            1992/93:AU11 Arbetsmarknadspolitik (prop.
          </note>
          <note>
            1992/93:100 delvis).
          </note>
          <note type="speaker">
            Anf. 1 ELVER JONSSON (fp):
          </note>
          <note>
            Fru talman! Situationen på arbetsmarknaden är allvarlig. Arbetslöshetssiffrorna
            når tal som vi inte är vana vid i vårt land. Det är därför synnerligen
            angeläget att vi såsom politiker anstränger oss till det yttersta
            för att finna gemensamma lösningar på detta allvarliga problem.
          </note>
          <note>
            De senaste dagarnas kontakter mellan regeringspartierna och Socialdemokraterna
            har lett fram till slutsatsen att man bör bearbeta de rådande
            problemen ytterligare.
          </note>
          <note>
            I går togs initiativ till sonderingar mellan företrädare för
            regeringen och
          </note>
          <note>
            Socialdemokraterna. Då blev man på ömse håll överens om att fortsätta
            kontakterna om den ekonomiska politiken och arbetsmarknadspolitiken.
          </note>
          <note>
            I detta läge finns det skäl att avvakta med ställningstaganden
            i de frågor som behandlas i arbetsmarknadsutskottets betänkande
            AU11 och som kan komma att beröras vid förnyat övervägande. Härigenom
            ges ytterligare rådrum, vilket i sin tur bör ge en bättre grund
            för beslut i ärendet.
          </note>
          <note>
            Fru talman! Mot denna bakgrund hemställer jag att betänkandet
            AU11 återförvisas till arbetsmarknadsutskottet för ytterligare
            beredning.
          </note>
          <note type="speaker">
            Anf. 2 INGELA THALÉN (s):
          </note>
          <note>
            Fru talman! 600 000 människor står utanför den vanliga arbetsmarknaden.
            Både för dem och för alla oss andra bör den viktigaste politiska
            uppgiften vara att föra en politik som leder till arbete. En andra
            viktig uppgift måste vara att inte låta de arbetslösa betala det
            dubbla priset: dels genom deras arbetslöshet, dels genom att deras
            ersättning under arbetslöshet och utbildning sänks.
          </note>
          <note>
            Vi socialdemokrater tog i fredags initiativ till att dagens förslag
            till beslut om sänkta ersättningar till de arbetslösa inte genomförs.
            I stället vill vi pröva förutsättningarna för att, genom att få
            fler i arbete och utbildning, förstärka arbetslinjen och statsfinanserna.
          </note>
          <note>
            Vi välkomnar regeringspartiernas tillmötesgående vad gäller att
            inte nu driva igenom ett beslut om försämringar för de arbetslösa.
            Nu återstår att se om regeringspartierna är beredda att dela vår
            grundsyn att det krävs omedelbara insatser för att få ner arbetslösheten
            och därmed också angripa det främsta skälet till att budgetunderskottet
            växer så alarmerande.
          </note>
          <note>
            Bakgrunden till vårt initiativ är följande:
          </note>
          <note>
            Enligt vår mening beror budgetunderskottet i statsfinanserna
            i allt väsentligt på att produktionen krymper och arbetslösheten
            växer. Det är därför angeläget att snabbt få i gång en tillväxtinriktad
            politik, som gör det möjligt att varaktigt förbättra statsfinanserna.
          </note>
          <note>
            Socialdemokraterna har föreslagit att 190 000
          </note>
          <note>
            arbetsoch utbildningsplatser skall inrättas. Våra förslag utgick
            från de prognoser som redovisades i finansplanen. Det står nu
            klart att utvecklingen på arbetsmarknaden blir ännu sämre och
            att insatserna måste förstärkas.
          </note>
          <note>
            Omfattningen av och avvägningen mellan åtgärder som stimulerar
            den inhemska efterfrågan och olika arbetsmarknadspolitiska insatser
            liksom utgiftsbegränsningar kan slutligen bedömas när
          </note>
          <note>
            Konjunkturinstitutet har lagt fram sina nya prognoser.
          </note>
          <note>
            Regeringens förslag om att försämra arbetslöshetsförsäkringen
            lägger ensidigt bördorna på de arbetslösa. För många arbetslösa
            med låga inkomster innebär förslaget en mycket allvarlig försämring
            av ekonomin, särskilt betungande för den snabbt växande gruppen
            av långtidsarbetslösa.
          </note>
          <note>
            Försämringen drabbar också löntagare med medelinkomster, vilka
            i många fall kommer att ha bara 50--60 % av sin tidigare inkomst.
          </note>
          <note>
            Vi socialdemokrater har av dessa skäl i arbetsmarknadsutskottet
            avvisat regeringens förslag. Vi anser att man kan åstadkomma minst
            lika stora förstärkningar av statsfinanserna genom att sätta in
            aktiva åtgärder, som förhindrar arbetslösheten och uppkomsten
            av den statsfinansiellt mycket betungande långtidsarbetslösheten.
          </note>
          <note>
            Den arbetsgrupp som vi har föreslagit skall före kompletteringspropositionen
            pröva alternativ till försämrad arbetslöshetsersättning genom
            att fler kan arbeta och utbilda sig. Jag ser tre viktiga uppgifter
            för denna arbetsgrupp: För det första att klarlägga hur statsfinanserna
            kan stärkas genom att arbetslösheten minskar, för det andra att
            klarlägga på vilket sätt statsfinanserna stärks genom rätt val
            av insatser samt, för det tredje, att klargöra behovet av insatser
            mot långtidsarbetslösheten, så att denna kan brytas.
          </note>
          <note>
            Mot denna bakgrund, fru talman, yrkar jag bifall till förslaget
            om återremiss.
          </note>
          <note type="speaker">
            Anf. 3 HANS ANDERSSON (v):
          </note>
          <note>
            Fru talman! Det skall gå fort nu, har jag förstått.
          </note>
          <note>
            Jag hade anmält mig till ett längre anförande beträffande arbetsmarknadsutskottets
            betänkande
          </note>
          <note>
            11. Jag har nu fått reda på att det inte skall avgöras i dag,
            och för återremiss räcker det med en tredjedel av rösterna. Jag
            förstår att en förkrossande majoritet vill ha återremiss. Men
            det tillhör ju ändå demokratins spelregler att man har rätt att
            yttra sig, inte minst i denna kammare.
          </note>
          <note>
            Vad har då hänt? Det vet inte vi från
          </note>
          <note>
            Vänsterpartiet. Det vet inte jag, som sitter i arbetsmarknadsutskottet.
            Men av tidningsuppgifter att döma skall några diskutera om något.
            Jag har inte kunnat finna, när jag har lyssnat på uttalanden från
            de berörda, riktigt vilka som skall diskutera. Är det utskottet?
            Får jag vara med?
          </note>
          <note>
            Är det någon arbetsgrupp? Är det partiledningarna? Vad skall
            man diskutera? Inte heller detta förefaller man vara ense om.
          </note>
          <note>
            Det brukar pratas om sandlådan i politiken. Man kritiserar riksdagen.
            Men för mig och för
          </note>
          <note>
            Vänsterpartiet är det i första hand regeringen som inte är operativ.
            Därför har vi begärt att regeringen skall bytas ut. Den är inbördes
            splittrad. Den saknar uppenbarligen stöd i riksdagen. I fråga
            efter fråga hamnar den i ett vakuum.
          </note>
          <note>
            Regeringen föreslår väldigt litet på arbetsmarknadspolitikens
            område. Prognoserna slår ständigt fel. Detta är mycket allvarligt
            i en fråga, som berör så många människor och som berör hela Sveriges
            ekonomi.
          </note>
          <note>
            Riksdagen då -- är det sandlådan? Jag vet inte riktigt vad man
            menar med sandlådan. Jag är ju ganska ny här. Men nog tycker jag
            åtminstone att riksdagen är impotent i många frågor. När det gäller
            arbetsmarknadsutskottet vill jag för riksdagens ledamöter -- många
            är ju här i dag --
          </note>
          <note>
            tillstå att mycket litet har skett i denna avgörande fråga. Det
            råder en oerhörd passivitet, och initiativ från oss och även från
            Socialdemokraterna förbigås i stort sett med tystnad.
          </note>
          <note>
            En del andra utskott har gjort något, t.ex.
          </note>
          <note>
            trafikutskottet och utbildningsutskottet, men arbetsmarknadsutskottet
            gör praktiskt taget ingenting i denna fråga. I andra frågor däremot,
            som vi skall behandla senare, när det handlar om lagförslag om
            deltidsarbetslöshet och när det handlar om juridiska tolkningar
            av företagarbegreppet i arbetslöshetsförsäkringen, där görs det
            en hel del. Det är inte minst arbetsmarknadsutskottets kansli,
            som förser oss med underlag. När det gäller denna fråga ankommer
            det faktiskt på oss riksdagsledamöter såsom representanter för
            våra partier att visa politisk vilja och politisk potens, men
            det har vi inte gjort i utskottet.
          </note>
          <note>
            Arbetslöshetskrisen är den fundamentala krisen i
          </note>
          <note>
            Sverige. Den hänger ihop inte bara med det som arbetsmarknadsutskottet
            hanterar, utan den hänger ihop med hela riksdagens politik, inte
            minst den ekonomiska politiken och finanspolitiken. Den hänger
            ihop med näringspolitiken, trafikpolitiken, utbildningspolitiken
            osv. Därför har partierna i oppositionen lagt fram förslag om
            ett brett spektrum av frågor.
          </note>
          <note>
            I samband härmed handlar det faktiskt också om finansiering.
            Där tycker vi att vi från Vänsterpartiet har varit mer ansvarsfulla
            än socialdemokratin. Vi har lagt våra kort på bordet, och vi är
            också beredda att spela korten. Vi har gång på gång i finansutskottet,
            här i kammaren, i arbetsmarknadsutskottet och i andra utskott
            sagt:
          </note>
          <note>
            Kom med förslag, diskutera våra förslag.
          </note>
          <note>
            Nu säger ni att vi är ett så litet parti. Men vi kan säga bra
            saker ändå. När vi t.ex. antog
          </note>
          <note>
            ''krispropositionen'' i höstas föreslog vi 2 miljarder kronor
            i aktiva åtgärdspengar till AMS. Frågan bara föll, ingen tog upp
            den. Sedan dröjde det någon vecka och AMS styrelse beslutade att
            föreslå motsvarande belopp. Regeringen föreslog i början av januari
            av de pengar som regeringen själv har att hantera ungefär samma
            belopp, för att över huvud taget ha kvar arbetsmarknadsutbildning
            och ungdomar i praktik.
          </note>
          <note>
            Den här typen av bojkottpolitik mot konstruktiva förslag är mycket
            negativ för demokratin och för någon form av samförstånd när det
            gäller att dra
          </note>
          <note>
            Sverige ur krisen.
          </note>
          <note>
            Låt mig säga att de förslag som vi har lagt fram handlar delvis
            om finansieringsfrågor. Det handlar om att öka statens intäkter
            men också om att genomföra besparingar. Vi har föreslagit ett
            tak i sjukförsäkringen. Vi har också antytt ett flertal förslag
            till strukturella förändringar på lång sikt.
          </note>
          <note>
            Det handlar, menar vi, om att omfördela så att efterfrågan stärks
            genom att man inte låter pengarna stanna hos dem som är mycket
            sparbenägna, därför att de har så mycket pengar, utan ser till
            att få över pengar till dem som har det väldigt svårt. Det gäller
            inte minst de arbetslösa.
          </note>
          <note>
            Därför motsätter vi oss med bestämdhet besparingar i just arbetslöshetsförsäkring,
            KAS
          </note>
          <note>
            osv.
          </note>
          <note>
            Det handlar om investeringsprogram inom industrin, infrastrukturprogram,
            ROT-program, närings- och regionalpolitik. Det handlar om att
            ställa medel till kommunernas förfogande, så att sysselsättningen
            där inte helt rasar under 1993 och
          </note>
          <note>
            1994. Det handlar om arbetsmarknadspolitiska åtgärder för ungdom
            och utbildningsinsatser. Vi tror också att man måste inleda en
            strukturell reform som innebär en arbetstidsreduktion.
          </note>
          <note>
            Vi har lagt fram en mängd förslag, och vi har finansiering för
            dessa. De har inte diskuterats seriöst.
          </note>
          <note>
            Arbetsmarknadsutskottets betänkande 11
          </note>
          <note>
            innehåller huvudsakligen två delar. Den ena handlar om neddragningar
            i socialförsäkringen, alltså arbetslöshetsförsäkring, KAS och
            utbildningsbidrag. Där har utskottet faktiskt kommit fram till
            ett bra förslag. Man säger nej till regeringens nedskärningar.
            Den andra delen består av en serie förslag -- egentligen icke-förslag
            därför att man avstyrker förslag -- som handlar om en aktivare
            arbetsmarknadspolitik, om att sätta människor i arbete så att
            behovet av kontantinsatser för passivitet blir mindre.
          </note>
          <note>
            Så kommer jag till den egentliga frågan, frågan om återremiss.
            Det var en återremiss för ett tag sedan, men det ju ledde ingenvart.
            Man är rädd för politikerförakt, och man är rädd för samråd och
            diskussion. Skall vi ha det så att varje gång vi får en eller
            två månader på oss för att lösa ett problem, slutar det med återremiss?
            Någon grupp, kanske ett litet gäng, skall en natt få mangla fram
            ett resultat.
          </note>
          <note>
            Det är verkligen någonting som kommer att främja politikerförakt.
          </note>
          <note>
            Återremissen måste vara meningsfull. Det måste resultera i rejäla
            åtgärder för en arbetslinje. Det får vara slut på passiviteten
            från regeringens och de borgerliga partiernas sida. Det måste
            bli efterfrågestimulans. Det måste vara rejäla direkta insatser
            för att sätta människor i kompetenshöjande aktiviteter, t.ex.
            inom utbildningsområdet. Men det måste också finnas en fördelningspolitisk
            rättvisa i förslagen. Finns där inte det, är det en krigsförklaring
            mot svenska arbetarrörelsen, fackföreningsrörelsen och mot alla
            dem som har drabbats av Sveriges ekonomiska kris, som till icke
            ringa del har uppkommit genom misskötsel från regeringens sida
            av finanssystemen.
          </note>
          <note>
            Det handlar om en djup förtroendefråga för det politiska systemet.
            Det gäller med andra ord att se till att de besparingar som regeringen
            har föreslagit kring arbetslöshetsförsäkringen inte kommer att
            beslutas av denna riksdag. Det vore det sämsta både ur rättvisesynpunkt
            och när det handlar om ekonomisk politik, dvs. att stimulera efterfrågan.
          </note>
          <note>
            Uppgörelser i små gäng har vi fått nog av. Jag förstår den skräck
            som många socialdemokrater och många representanter för fackföreningsrörelsen
            i dag känner över att det återigen skall komma ett paket som inte
            bara är sakligt dåligt utan dessutom djupt orättfärdigt.
          </note>
          <note>
            Förtroendet för den politiska processen bygger på öppenhet och
            ärlighet, så att det man säger och kommer överens om på något
            sätt också återfinns i politiken senare. Det handlar om att åstadkomma
            en konstruktiv diskussion. Det handlar om sakinnehållen i besluten
            och i överenskommelserna. Detta sakinnehåll måste bygga på principen
            arbete och rättvisa.
          </note>
          <note>
            Lita på att Vänsterpartiet och våra representanter i utskott
            och kammare kommer att vara konstruktiva, om det handlar om ärliga
            försök att på allvar rätta till svensk ekonomi, få i gång tillväxten,
            sätta människor i arbete -- detta under förutsättning att det
            är rättvisa förslag, att man inte skall pungslå dem som i dag
            inte har någonting. I så fall hoppas jag att proteststormen en
            gång för alla fäller denna regering.
          </note>
          <note>
            Sedan är det fråga om i vilka former dessa diskussioner förs.
            Jag har inte förstått av inläggen av Elver Jonsson och Ingela
            Thalén hur detta riktigt skall gå till. Vi är beredda att bidra
            konstruktivt. Vi kommer att ställa upp, och jag hoppas att sakdiskussionen
            kommer att föras i utskottet.
          </note>
          <note>
            Annars har ni ställt riksdagsarbetet återigen åt sidan. Då får
            vi mycket dåligt förtroende för politikerna i framtiden.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Det av Elver Jonsson (fp) under överläggningen framställda yrkandet
            om återförvisning av ärendet till utskottet för ytterligare beredning
            bifölls med acklamation.
          </note>
          <note>
            Beslut om samlad votering
          </note>
          <note>
            Talmanen meddelade att arbetsmarknadsutskottets betänkanden AU17,
            AU12, AU8 och AU10, bostadsutskottets betänkande BoU10 samt utbildningsutskottets
            betänkande UbU8 skulle avgöras i ett sammanhang efter avslutad
            debatt.
          </note>
          <note>
            4 § Vissa frågor om arbetslöshetsförsäkringen
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU17 Vissa frågor om arbetslöshetsförsäkringen.
          </note>
          <note type="speaker">
            Anf. 4 HANS ANDERSSON (v):
          </note>
          <note>
            Fru talman! Arbetsmarknadsutskottets betänkande 17 är faktiskt
            ett betänkande där det står en hel del och där utskottet har gjort
            en hel del.
          </note>
          <note>
            Där behandlas 150-dagarsregeln vid deltidsarbetslöshet. Det kommer
            ett rakt förslag från utskottet, som dessutom är enigt. Där behandlas
            arbetslöshetsersättning i samband med studier, och där behandlas
            arbetslöshetsförsäkringens täckning av företagare och anhöriga
            till företagare.
          </note>
          <note>
            Det är till stora delar ett enigt utskott. Det är till stora
            delar mycket bra förslag, som bygger på en genomarbetning.
          </note>
          <note>
            Det finns dock i vår meningsyttring ett förslag som vi tar upp,
            eftersom det har avslagits, och det skall jag återkomma till senare.
            Men jag vill redan nu yrka bifall till meningsyttringen.
          </note>
          <note>
            På grund av olyckliga omständigheter var det en synpunkt som
            inte kom med i meningsyttringen.
          </note>
          <note>
            Jag vill därför yrka bifall till motion A458 av
          </note>
          <note>
            Elisabeth Persson m.fl., som handlar om rätt till utbildningsbidrag
            i förhållande till studier på deltid som sker i planlagd form
            på folkhögskolor.
          </note>
          <note>
            Låt mig bara kort beröra dessa frågor. Vi -- precis som många
            andra från flera partier -- hade motionerat om 150-dagarsregeln.
            Det är ju inte så konstigt, eftersom det är en regel som blir
            alltmer absurd, inte minst i det rådande konjunkturläget.
          </note>
          <note>
            Den tvingar deltidsarbetslösa att bli heltidsarbetslösa efter
            150 dagar. Jag tror att alla anser att detta är orimligt. Det
            är dessutom en mycket stor kvinnofråga, eftersom det är mest kvinnor
            som arbetar deltid.
          </note>
          <note>
            Jag skall inte uppehålla mig vid någon diskussion om hur vi har
            resonerat. Det kan man läsa om i motionen. Jag anser att utskottet
            har fattat kloka beslut. Vi har i motion A233 sagt att frågan
            egentligen omfattar mycket mera än ersättningsrätten efter ett
            antal dagar. Det handlar om deltidsarbetslöshet och deltidstjänstgöring
            över huvud taget.
          </note>
          <note>
            I dag är det möjligt att inrätta deltidstjänster hur som helst,
            vilket innebär att många människor som har deltid vill ha heltid.
            Det är ett ständigt kattrakande om hur man skall få upp arbetstiden.
          </note>
          <note>
            Detta är en fråga som i första hand berör kvinnor.
          </note>
          <note>
            Även kvinnor behöver heltid. De har försörjningsansvar. Men i
            många fall kan det vara mycket svårt att ersätta deltidstjänstgöring
            med heltidstjänstgöring.
          </note>
          <note>
            Vi har föreslagit en lagstiftning som ger rätt till heltid. Det
            är klart att detta är en komplicerad fråga. I sitt avslagsyrkande
            säger utskottet att detta skulle vända upp och ner på all svensk
            rättsordning.
          </note>
          <note>
            När man inrättar tjänster -- om nu en heltid innebär sex, sju
            eller åtta timmar i framtiden -- kan man alltid dela den behövliga
            arbetstiden i ett antal heltidstjänster. Därefter kan man genom
            kollektivavtal förhandla -- branschvis, företagsvis eller lokalt
            -- om hur tiderna skall disponeras så att de på bästa sätt passar
            såväl produktion som den enskilde. Men vi har sett tillräckligt
            lång tid gå utan att det har hänt någonting på deltidsområdet.
          </note>
          <note>
            Speciellt kvinnorna har sådana utomordentliga problem att öka
            sina arbetstider från deltid till heltid. I ett läge med ekonomiska
            problem blir det av försörjningsskäl allt viktigare att kunna
            gå över till heltid. Därför borde man sätta i gång ett lagstiftningsarbete
            i syfte att öka skyddet och förstärka möjligheten till heltid.
            Detta kan genomföras utan att man säger att deltidstjänster skall
            förbjudas. Deltidstjänster uppkommer sedan när man -- på det lokala
            planet, genom förhandlingar mellan de anställda och företaget
            --
          </note>
          <note>
            praktiskt organiserar arbetet. Det är skälet till att vi har
            en avvikande uppfattning och till att vi i vår meningsyttring
            har skrivit in förslaget om lagstiftning angående rätt till heltidsarbete.
            Men vi är medvetna om att det inte är en alldeles lätt fråga att
            lösa rent tekniskt och juridiskt.
          </note>
          <note>
            När det gäller studier har vi i motion A458
          </note>
          <note>
            föreslagit att det skall vara möjligt att kombinera deltidsstudier
            på folkhögskola med ersättning. Man skall alltså likställa den
            här typen av studier med motsvarande studier som ger motsvarande
            kompetens inom komvux. Det gäller planlagda studier som ger kompetens
            inom olika ämnesområden och som bedrivs på deltid under förutsättningen
            att den studerande skall ha möjlighet att aktivt söka arbete,
            och om han får arbete så skall studierna avbrytas.
          </note>
          <note>
            Jag håller med om att det inte skall råda alltför stor oklarhet.
            Det finns här ett problem i avvägningen mellan arbetsmarknadspolitiska
            åtgärder och studiefinansieringsåtgärder. Vi anser -- och inte
            minst erfarenheten från det senaste året visar -- att man måste
            kunna studera på folkhögskola för att höja sin kompetens och samtidigt
            ha kvar sin ersättning. Annars blir det -- som det har varit under
            vintern -- att folk går tillbaka till passivitet, vilket aldrig
            kan gynna vare sig den enskilde eller samhället. Vi vill alltså
            att utbildningarna på komvux och på folkhögskolor skall jämställas.
            Jag yrkar bifall till motion A458.
          </note>
          <note>
            Flera motioner från företrädare för andra partier hade samma
            innebörd, varav en del gick något längre. Dessa förslag byggde
            på heltidsstudier. I vår motion har vi -- försiktiga som vi är
            -- för att inte begå överbudsbrott föreslagit att det skall röra
            sig om deltidsstudier, just för att garantera att dessa elever
            skall vara mycket aktiva när det gäller att söka arbete.
          </note>
          <note>
            I samband med detta avvisar utskottet rent principiellt tanken
            på att man skulle kunna ha ett system med bidrag för högskolestudier
            som bedrivs av arbetsmarknadsskäl. Det finns den möjligheten i
            dag, men den gäller utbildning som är riktad direkt till näringslivet.
            Vi har i en motion som behandlas i AU11 föreslagit att det skall
            vara möjligt att i individuella fall, när det bedöms vara särskilt
            rimligt för såväl arbetsmarknaden som individen, få ersättning
            vid annan utbildning. Men i det fallet skall kraven vara mycket
            hårda. Annars hamnar man i en direkt rättvisekonflikt när det
            gäller finansiering på den högre nivån.
          </note>
          <note>
            Beträffande företagarbegreppet och frågan om hur man skall kunna
            ha en arbetslöshetsförsäkring som omfattar människor som har anknytning
            till företag, vill jag yrka bifall till utskottets förslag.
          </note>
          <note>
            Det innebär i stort sett att man går igenom rättsläget, funderar
            över hur lagstiftaren har tänkt sig och att man tar ställning
            till en del domslut som har fastställts. Vi anser att praxis har
            varit för sträng. Detta har uppmärksammats inte minst när det
            gäller anhöriga till företagare, t.ex. kvinnor som av jämlikhetsskäl
            har tagit del i skötseln av ett familjeföretag -- ett jordbruk
            eller ett småföretag --
          </note>
          <note>
            och hjälpt till med bl.a. bokföring, samtidigt som de i huvudsak
            har sysslat med någonting annat, t.ex. inom äldreomsorgen. När
            dessa kvinnor sedan förlorar sitt arbete inom äldreomsorgen, får
            de ingen ersättning trots att de är med i facket och anslutna
            till a-kassan, eftersom de räknas som företagare. Detta upplevs
            som mycket orättvist.
          </note>
          <note>
            Där klargör utskottets skrivningar rättsläget så, att de värsta
            avarterna skall kunna undanröjas.
          </note>
          <note>
            Slutligen vill jag yrka bifall till min meningsyttring och till
            motion A458 av Elisabeth Persson m.fl.
          </note>
          <note type="speaker">
            Anf. 5 HARALD BERGSTRÖM (kds):
          </note>
          <note>
            Fru talman! AU11 har nu återremitterats till utskottet. Därför
            blir inte diskussionen speciellt långdragen. Angående det betänkande
            som vi nu behandlar, AU17, råder det enighet i utskottet. Det
            finns därför ingen anledning att fälla så många ord i det sammanhanget.
          </note>
          <note>
            Jag vill ändå säga något litet om den generella syn på arbete
            och dess värde, som vi har inom kds. Som kristdemokrater anser
            vi att arbetet har ett oerhört stort värde, ett egenvärde. Det
            är ute i samhället som arbetsplatserna skapas. Det vi som politiker
            kan göra är att rätta till förhållandena, så att näringslivet
            kan fungera. Det betyder alltså att det är i de näringspolitiska
            ställningstagandena, genom skattepolitik och sådana politikområden
            som förutsättningarna för en tillväxtinriktad politik skapas.
          </note>
          <note>
            Arbetsmarknadspolitiken kommer i den principiella synen något
            efter. När det som i just detta konjunkturläge inte går så bra
            att hålla sysselsättningen uppe, när efterfrågan viker och när
            vårt utlandsberoende slår igenom på ett sätt som inte någon av
            oss trodde var möjligt, kommer de arbetsmarknadspolitiska åtgärderna
            i fokus. Men låt inte detta skymma det faktum att det är inom
            de övriga politiska områdena som förutsättningarna läggs för en
            politik som ger sysselsättning och en fullgod arbetsmarknad. Därmed
            inte sagt att arbetsmarknadspolitiken inte är oerhört viktig.
            Vi behöver den.
          </note>
          <note>
            Så till betänkandet AU17. Här råder, som jag nämnde, enighet
            om de olika sakområden som vi behandlar; 150-dagarsregeln, arbetslöshetsersättning
            i samband med studier, företagares arbetslöshetsersättning och
            samordningsproblem mellan arbetslöshetsersättning och olika andra
            ersättningar. Även om detta med 150-dagarsregeln är besvärligt
            och knepigt kan vi inte vara statiska, utan här bör en förändring
            ske. Vi föreslår i utskottet att regeln skall ändras så att möjligheter
            öppnas för ersättning i dessa sammanhang.
          </note>
          <note>
            När det gäller företagare föreslår vi att regeringen tar sig
            en funderare och definierar begreppet företagare, som nu har blivit
            för snävt. Det har i dag blivit för svårt att få ersättning. Hans
            Andersson nämnde ett exempel med en lantbrukarhustru som inte
            deltar i gårdens skötsel. Hon får ingen ersättning när hon blir
            uppsagd från något annat arbete. Så får det inte vara.
          </note>
          <note>
            Jag har inga andra yrkanden än de som finns i betänkandet. Jag
            yrkar bifall till betänkande
          </note>
          <note>
            AU17.
          </note>
          <note type="speaker">
            Anf. 6 JOHNNY AHLQVIST (s):
          </note>
          <note>
            Fru talman! Debatten verkar bli en aning avslagen.
          </note>
          <note>
            Anledningen till detta är att man har tagit bort den intressanta
            delen, som skulle ha ingått i denna debattrunda. Det var ju faktiskt
            från början sagt att man skulle debattera ersättningsnivån i a-kassan
            i samband med betänkande AU17. Nu har frågan återremitterats,
            därför finns det inte mycket mer att säga om den.
          </note>
          <note>
            Beträffande Hans Anderssons beskrivning att det var majoritet
            i utskottet för att man inte skall sänka ersättningsnivån, vill
            jag säga att detta bara är en chimär. Det är faktiskt så att Ny
            demokrati inte har tagit ställning i den här frågan. Anledningen
            till att vi fick en majoritet för skrivningen var att vi socialdemokrater
            har ordförandeskapet i utskottet och därmed utslagsröst. Ny demokratis
            motioner innehåller förslag om att sänka ersättningsnivån till
          </note>
          <note>
            70 %, dvs. en sänkning som är 10 % större än den som regeringen
            har aviserat. Därför tror jag inte att detta majoritetsförhållande
            hade klarat en omröstning i kammaren.
          </note>
          <note>
            I betänkande AU17 behandlas frågor om arbetslöshetsersättning
            vid studier, egenföretagares rätt till arbetslöshetsersättning
            och samordningsfrågor mellan pension och a-kassa. Vi är överens
            om att regeringen skall återkomma i dessa frågor. Men jag vill
            samtidigt höja ett varnande finger för att låta arbetslöshetsersättningen
            bli någon sorts allmän slasktratt som skall klara alla problem
            i samhället.
          </note>
          <note>
            Man måste vara försiktig med definitionen av vilka människor
            som skall omfattas av arbetslöshetsförsäkringen. Det får inte
            bli någon sorts utfyllnadsersättning till företagare som för närvarande
            inte är så särskilt framgångsrika.
          </note>
          <note>
            Det är positivt att vi har enats om att förändra 150-
          </note>
          <note>
            dagarsregeln. I dag måste tusentals deltidsarbetslösa -- de flesta
            är kvinnor -- säga upp sitt deltidsarbete och stämpla på heltid
            för att de över huvud taget skall kunna överleva. Detta har naturligtvis
            ökat i takt med de problem som har uppstått genom den arbetsmarknadspolitik
            som regeringen har fört och genom de indragningar som har gjorts
            för kommunerna. Detta slår huvudsakligen direkt mot kvinnorna,
            som i stället måste anlita arbetslöshetskassorna. Men jag tror
            inte att borttagandet av 150-dagarsregeln löser alla problem för
            dessa tjejer. Jag tror att man måste vidta åtgärder för att få
            bort den diskriminering i arbetslivet, som i huvudsak rör kvinnorna.
            Vid exempelvis schemaläggning av deras arbeten tas i större utsträckning
            tekniska hänsyn än till individens rätt till heltidsarbete.
          </note>
          <note>
            Fru talman! Jag skall inte ytterligare förlänga denna avslagna
            debatt.
          </note>
          <note>
            Anf. 7 CHARLOTTE CEDERSCHIÖLD
          </note>
          <note>
            (m):
          </note>
          <note>
            Fru talman! Detta betänkandes viktigaste punkter är tolkningen
            av företagarbegreppet och 150-
          </note>
          <note>
            dagarsregeln. Först något om 150-dagarsregeln, som enkelt kan
            sammanfattas med att det skall löna sig att arbeta. Medierna har
            visat upprörande fall där deltidsarbetande säger upp sig från
            deltidsjobb för att stämpla på heltid. I SKTF:s fackförbundstidning
            skriver man: Om du inte får något heltidsarbete inom 150 dagar
            så säg upp dig och bli arbetslös på heltid.
          </note>
          <note>
            I Sverige är vi eniga om arbetslinjen. Varje timmes utfört vitt
            arbete är bättre än arbetslöshet.
          </note>
          <note>
            Reglerna skall syfta till att minimera utslagningen.
          </note>
          <note>
            Det är därför vi nu begär att regeringen skall ändra reglerna.
          </note>
          <note>
            Samtidigt bör man inte blunda för skälet till tidigare tvekan.
            Man kan förstå tidigare regeringar i detta avseende. Risk för
            missbruk föreligger utan tvekan. Det blir sannolikt svårt att
            förhindra.
          </note>
          <note>
            Utskottet har därför försökt att lägga in ett kontrollsystem
            för att stävja missbruk.
          </note>
          <note>
            Jag minns när jag var småbarnsmamma. Det ansågs då självklart
            i min lilla dalaby att man stämplade upp när man hade småbarn.
            Det var ett begrepp att missbruka arbetslöshetsförsäkringen och
            att använda den som ett vårdnadsbidrag. Tydligen hade man behov
            av ett vårdnadsbidrag, eftersom man gjorde om arbetslöshetsförsäkringen
            till ett sådant, vilket man också gör i många andra europeiska
            länder -- i synnerhet i Spanien enligt flerstämmiga uppgifter
            från sakkunskapen där.
          </note>
          <note>
            Men det är orimligt att använda detta trygghetsnät för den som
            inte har för avsikt att förvärvsarbeta.
          </note>
          <note>
            Missbruk av trygghetsnäten leder på sikt till att trygghetsnäten
            minimeras eller måste dras in på grund av kostnadsexplosion. Därför
            är kanske det mest angelägna att få en normbildning till stånd
            och ett socialt tryck som bidrar till att hämma fusk. Om allmänintresset
            kan stärkas på särintressenas bekostnad, kan det bidra till den
            nödvändiga attitydförändringen.
          </note>
          <note>
            Missbruk bör också behandlas straffrättsligt, som det bedrägeri
            det ju handlar om, dvs. det kan jämföras med undanhållande av
            skatt -- helt enkelt ekonomisk brottslighet.
          </note>
          <note>
            Fru talman! Vi befinner oss nu i en fullständigt ny arbetsmarknadssituation.
            Motioner föreligger från i stort sett alla partier med önskan
            om ändring av
          </note>
          <note>
            150-dagarsregeln. Men vi bör komma ihåg att den viktigaste åtgärden
            för att komma till rätta med arbetslösheten inte är att lappa
            på och lindra symtomen. Det viktigaste är att få bort sjukan.
          </note>
          <note>
            Arbetslösheten måste angripas från många håll.
          </note>
          <note>
            För att få till stånd de 360 000 nya företag, som behövs för
            att få ned arbetslösheten till de 3 % som
          </note>
          <note>
            Socialdemokraterna talar om, krävs 270 000
          </note>
          <note>
            anställda i ett företag per dag i tio år. Då fordras ett synnerligen
            attraktivt företagarklimat med insatser för att öka produktiviteten
            och inrättande av ett arbetsskapande lönebildningssystem.
          </note>
          <note>
            Detta leder mig in på den andra stora frågan i betänkandet, nämligen
            företagarnas arbetslöshet och inte minst deras familjers. Det
            vore en överdrift att påstå att det är ett företagarvänligt klimat
            som ligger bakom de vidsträckta företagarbegrepp som
          </note>
          <note>
            AMS tillämpar, och som genom
          </note>
          <note>
            Försäkringsöverdomstolens domar ytterligare har försatt företagarnas
            familjer i onödigt försvårande situationer.
          </note>
          <note>
            Problemet har uppmärksammats i motioner av
          </note>
          <note>
            Moderaterna, Centerpartiet och Folkpartiet, vilket för det första
            har lett utskottet till en analys av vem som skall anses som företagare
            i lagens mening, och för det andra till en bedömning av vilka
            kriterier som skall uppfyllas för att företagaren skall räknas
            som arbetslös.
          </note>
          <note>
            För företagare gäller ett särskilt arbetslöshetsbegrepp, trots
            att det i propositionen till nuvarande lag inte står någonting
            om att företagarbegreppet skulle vara väsentligt annorlunda i
            försäkringshänseende än i arbetsrätt, konkurrensrätt osv. I fyra
            domar i försäkringsöverdomstolen har man bedömt personer som företagare
            som otvetydigt skulle vara arbetstagare i arbetsrättslig mening.
            Det har handlat om personer som inte har ägt någon andel i företaget.
            Men de har ändå nekats arbetslöshetsersättning, ja, t.o.m med
            hänvisning till giftorätten enligt en av motionärerna.
          </note>
          <note>
            AMS har krävt att man måste skilja sig varaktigt från företaget.
            Hur gör man det om man inte äger någon del av det och inte kan
            avyttra det?
          </note>
          <note>
            Anställningen har ju upphört, det som knöt en till företaget.
            Men det har AMS inte godkänt.
          </note>
          <note>
            Skilsmässa som kriterium för arbetslöshet synes verkligen orimligt.
          </note>
          <note>
            Utskottet har nu definierat företagarbegreppet så att det inte
            skall gå att tolka det illvilligt ens av den som skulle kunna
            ha det syftet. Lagen skall fortsättningsvis ange att för att definieras
            som företagare måste man i praktiken ha ett väsentligt inflytande
            i företaget. En grundläggande förutsättning är att personen själv
            äger någon del av företaget.
          </note>
          <note>
            Givetvis får inte arbetslöshetsersättning bli utfyllnad i olönsamma
            företag. Därför är kraven på avyttring av verksamhet hårda. Samtidigt
            har givetvis även företagare behov av någon trygghet vid arbetslöshet.
            Därför ingår det i direktiven till utredningen om allmän arbetslöshetsförsäkring
            att uppmärksamma företagares behov av ett sådant försäkringsskydd.
          </note>
          <note>
            Jag har personligen, som dotter i en sådan situation, upplevt
            hur det är när företagaren faller helt utan skyddsnät. Därför
            är det särskilt trevligt att kunna konstatera att utskottet är
            enigt när det gäller en ny och mer rimlig tolkning av företagarbegreppet.
          </note>
          <note>
            Därmed ber jag, fru talman, att få yrka bifall till hemställan
            i dess helhet i betänkande AU17.
          </note>
          <note type="speaker">
            Anf. 8 LAILA STRID-JANSSON (nyd):
          </note>
          <note>
            Fru talman! Småföretagarna, denna drabbade grupp, som under den
            långa socialdemokratiska eran systematiskt plågats med skatter,
            pålagor, ibland oförstående fack, långtgående anställningsskydd
            etc. har äntligen i Ny demokrati funnit sin företrädare.
          </note>
          <note>
            Många väljare som röstade fram den borgerliga regeringen anser
            att Sverige måste bygga sin välfärd och fortsatta existens på
            just småföretagarna.
          </note>
          <note>
            Härom verkar även enighet råda inom de politiska partierna.
          </note>
          <note>
            Trots det regeringen säger om hur viktigt det är med småföretagen,
            kan vi konstatera att småföretagarna och deras anhöriga blivit
            väldigt underligt behandlade vid arbetslöshet.
          </note>
          <note>
            Om en småföretagare haft en anhörig anställd i rörelsen har det
            varit hart när omöjligt för familjemedlemmen/släktingen att få
            ersättning från a-kassan när han blivit arbetslös, trots att han
            betalat avgift till kassan. Familjemedlemmen har nämligen också
            ansetts som företagare, oavsett vilken position han haft och oavsett
            om han ägt någon del av företaget eller inte.
          </note>
          <note>
            Eftersom lagen säger att en företagare är arbetslös först när
            han sålt rörelsen eller lagt ned den för gott, har inte heller
            dessa familjemedlemmar ansetts som arbetslösa när de har tvingats
            att sluta därför att rörelsen går dåligt. Man har tydligen tyckt
            att de skall göra sig av med rörelsen för att bli betraktade som
            arbetslösa. Men hur skall man kunna göra sig av med företaget,
            eller lägga ned det, om man inte äger någon del i det?
          </note>
          <note>
            De anhöriga har blivit utan ersättning, trots att de har varit
            precis lika arbetslösa som andra anställda som blivit uppsagda
            därför att företaget går dåligt.
          </note>
          <note>
            Kanske har det till och med hänt att hela företaget måst läggas
            ned för att inte hela familjen skall stå utan försörjning.
          </note>
          <note>
            Är det detta som kallas småföretagarvänlig politik?
          </note>
          <note>
            Jag förvånar mig över att regeringen inte har gjort något för
            att rätta till dessa tokigheter. Det skulle tydligen till motioner
            från Ny demokrati och från några enskilda riksdagsledamöter för
            att något skulle hända. Varför är regeringen så passiv?
          </note>
          <note>
            Är det inte märkligt att detta förekommit under många år utan
            att något parti engagerat sig i denna orättvisa fråga, alltså
            utan att engagera sig för småföretagarna? Problemet har varit
            att AMS i sin regelbok för a-kassorna inte har återgivit innehållet
            i proposition 56 från 1973 i dess helhet. Vänligen observera årtalet:
            1973.
          </note>
          <note>
            På grund av detta har under en följd av år, trots uppluckring
            av bestämmelserna 1983, varken de borgerliga partierna eller socialdemokraterna
            och vänstern aktivt bearbetat den orättvisa som småföretagares
            anhöriga fått utstå.
          </note>
          <note>
            Sedan Ny demokrati kom in i riksdagen för ett och ett halvt år
            sedan har vi rivit och slitit i ärendet så till den milda grad
            att vi fått med oss andra partier, som tidigare slentrianmässigt,
            oengagerat motionerat i frågan. Vi har fått ett enat utskott att
            ge regeringen till känna följande skarpa formulering:
          </note>
          <note>
            ''Utskottet ställer sig således bakom uppfattningen att företagarbegreppet
            har kommit att ges en alltför vidsträckt tolkning. Det bör därför
            ankomma på regeringen att skyndsamt återkomma med lagförslag i
            enlighet med det nyss anförda.''
          </note>
          <note>
            Observera formuleringen med ordet skyndsamt!
          </note>
          <note>
            Vår motion A222 är alltså tillgodosedd. Grattis alla småföretagare!
          </note>
          <note>
            Fru talman! Med detta inlägg ber jag att få yrka bifall till
            hemställan i arbetsmarknadsutskottets betänkande AU17.
          </note>
          <note type="speaker">
            Anf. 9 BO FINNKVIST (s):
          </note>
          <note>
            Fru talman! Många talare före mig har påpekat att det kanske
            blir en litet underligt avslagen debatt beroende på återremissen.
          </note>
          <note>
            Det aktuella betänkandet behandlar i synnerhet
          </note>
          <note>
            150-dagarsregeln, som i princip till 100 % har varit ett bekymmer
            för den kvinnliga delen av arbetsmarknaden. Det är tillfredsställande
            att den regeln förändras på ett sådant sätt att vi får bättre
            möjligheter att överleva en besvärlig period. Det är det vi har
            i dag över hela landet.
          </note>
          <note>
            Jag vill utgå från ett besök som Värmlandsgruppen här i riksdagen
            fick förra veckan av en ung kvinna från Filipstad. Hon var arbetslös.
            Nu har hon fått ett beredskapsjobb. På eget bevåg, utan att ha
            någon som helst organisation bakom sig, hade hon samlat in 2 000
            namnunderskrifter mot olika försämringar som har föreslagits och
            som planeras för de arbetslösa.
          </note>
          <note>
            Hon var givetvis här för att visa upp namnunderskrifterna, men
            vi träffade en mycket bekymrad människa. Sådana har vi väldigt
            många ute i landet nu. De känner oro. Det är människor som är
            oskyldiga till den situation som de har hamnat i. De har kanske
            haft jobb i tiotals år och sedan har båda de vuxna i familjen
            blivit arbetslösa.
          </note>
          <note>
            En kan ha haft deltidsjobb och en annan heltid. Då handlar det
            inte om, som en del uttrycker det, att man får ersättning till
            90 %. Ersättningen hamnar på långt lägre tal. Jag har själv nära
            anhöriga vars familjeinkomster ligger på ungefär 75 %.
          </note>
          <note>
            Alla de regler som diskuteras här i dag har med detta att göra.
            Trots att jag kanske hamnade på fel avsnitt i den här debatten
            tänkte jag att jag kunde säga detta, för det berör samtliga områden
            som arbetsmarknadsutskottet har att hantera.
          </note>
          <note>
            Utöver de förslag som nu har återremitterats kommer det olika
            typer av uttalanden. Det förekommer utredningar om ytterligare
            försämringar för människor som redan i dag befinner sig i en ekonomisk
            situation som innebär att de kanske får gå från hus och hem.
          </note>
          <note>
            Det här är ett socialt problem som knappast kan beskrivas. För
            en familj som hamnar i den här situationen är det mycket bekymmersamt,
            och olika saker kan hända.
          </note>
          <note>
            Jag vill använda den taletid som jag har kvar till att säga att
            jag hoppas att de samtal som nu förs leder fram till att man kommer
            överens om att bibehålla dagens nivå på a-kasseersättningen och
            även bibehålla övriga regler på en sådan nivå att vi inte försämrar
            för dem som redan tidigare upplever en mycket pressad situation.
            Jag anser att man inte skall tillgripa enbart besparingar. Man
            kan också se till att det blir skattehöjningar för dem som tjänar
            bra för att vi skall klara av detta.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            5 § Arbetslivspolitik
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU12 Arbetslivspolitik (prop. 1992/93:100
          </note>
          <note>
            delvis och skr. 1992/93:153).
          </note>
          <note type="speaker">
            Anf. 10 KJELL NILSSON (s):
          </note>
          <note>
            Fru talman! Under 80-talet påbörjades en offensiv i det här landet
            för arbetets förnyelse. Den byggde på övertygelsen om att om jobben
            förbättras, människorna trivs bättre på sina arbeten och får ett
            bättre innehåll i sina arbeten minskar utslagningen på arbetsplatserna.
            Produktiviteten ökar om människorna trivs på sina arbetsplatser
            och har en bra arbetsmiljö. Det var vår övertygelse. Och kostnaden
            för ohälsa och utslagning från arbetsmarknaden minskar.
          </note>
          <note>
            Regeringen och de borgerliga partierna saknar i dag intresse
            för att föra detta förnyelsearbete vidare. De vill snarare avveckla
            de framgångar som vi har haft i vårt arbetsmiljöarbete.
          </note>
          <note>
            Utvecklingen mot det som vi i den fackliga rörelsen och även
            Socialdemokraterna kallar det goda arbetet stannar av. Arbetslösheten
            i landet ökar katastrofalt och har nu nått en nivå som vi aldrig
            har upplevt tidigare. I en hög arbetslöshet finns en inbyggd risk
            för att arbetsmiljön blir sämre. Också de anställda har en benägenhet
            att ställa mindre krav på en god arbetsmiljö när de ser hur många
            f.d. arbetskamrater som är utan arbete. De vågar inte ställa rättmätiga
            krav. Till detta hör att man minskar resurserna för att upprätthålla
            och kontrollera en god arbetsmiljö.
          </note>
          <note>
            Vi menar att det behövs fortsatta insatser på en rad områden,
            bl.a. ekonomiska styrmedel i arbetet. Vi menar att man, genom
            att arbetsmarknadens parter tar över ansvaret för sjuk- och arbetskadeförsäkringarna,
            bygger in ett tryck på arbetsgivarna att se till att arbetsmiljön
            är bra. I
          </note>
          <note>
            annat fall får de själva vara med och direkt betala de kostnader
            som samhället tidigare har stått för.
          </note>
          <note>
            Sådana ekonomiska styrmedel har vi föreslagit, och vi tror att
            det är rimligt att de skulle förbättra också arbetsmiljön.
          </note>
          <note>
            Kompetensutvecklingen i arbetet är en annan fråga. Vi tror att
            det, med de nya arbetsorganisationer som håller på att växa fram,
            är absolut nödvändigt att man utökar kompetensen hos de anställda.
            Då får man ett ökat intresse för arbetet. Man får också mindre
            kostnader för en dålig arbetsmiljö. Kompetensutvecklingen kopplas
            nu ihop med den ändrade omorganisation som sker på många arbetsplatser.
          </note>
          <note>
            Arbetsmiljöarbetet måste alltså drivas vidare i en icke minskad
            takt utan i en ökad takt. De faror som vi tidigare inte såg i
            arbetsmiljöarbetet är i dag tydliga. Men vi har även de gamla
            kvar.
          </note>
          <note>
            Arbetsmiljöarbetet måste inriktas på förebyggande insatser. Aktiv
            och snabb rehabilitering är nödvändig. Företagshälsovården är
            i detta sammanhang ett av våra viktigaste instrument. Som vår
            arbetsmiljöorganisation är uppbyggd ute i företagen, är företagshälsovården
            ett mycket bra stöd för de skyddskommittéer som ser till att arbetsmiljön
            upprätthålls. Arbetsgivaren har ansvaret för arbetsmiljön, men
            de fackliga organisationerna, med hjälp av företagshälsovården,
            har möjligheter att starkt påverka utvecklingen.
          </note>
          <note>
            Vad sker nu med företagshälsovården? Regeringen har föreslagit
            och riksdagen har fattat beslut om att det statliga stödet till
            företagshälsovården skall tas bort, och det har tagits bort. Det
            finns inte längre något sådant. Det tillkom för att stimulera
            just uppbyggnaden av företagshälsovården för att förbättra arbetsmiljöarbetet.
            Samtidigt som man tog bort stödet från staten till företagshälsovården,
            sade Arbetsgivareföreningen upp avtalet mellan
          </note>
          <note>
            SAF, LO och PTK om inriktningen och förekomsten av företagshälsovård.
            Det finns inget avtal i dag inom hela den privata sektorn. Detta
            är naturligtvis ett mycket stort hot mot utvecklingen av arbetsmiljöarbetet
            i framtiden och kvaliteten på detsamma.
          </note>
          <note>
            Vi socialdemokrater har sagt att vi accepterar att man tar bort
            det statliga stödet. Men då skall denna kammare besluta om en
            lag om obligatorisk företagshälsovård, dvs. att man enligt lag
            är skyldig att upprätthålla företagshälsovård vid samtliga företag
            i detta land. Då är vi beredda att acceptera det statliga stödet
            tas bort. Vi har stöd för detta i en
          </note>
          <note>
            ILO-konvention som Sverige har ratificerat, konvention nr 161,
            där det föreskrivs att Sverige skall ha företagshälsovård. Men
            vi är vana vid att man numera inte är så noga med att man även
            bryter mot ILO-konventioner. Risken är väl därför att vi inte
            får någon företagshälsovård alls i landet.
          </note>
          <note>
            Vi anser också att man skall införa sociala bokslut i årsredovisningarna.
            Det är lika viktigt att man talar om vad som har hänt på arbetsmiljöområdet
            --
          </note>
          <note>
            olyckor och annat som kan ha inträffat, insatser som har gjorts
            för att förbättra arbetsmiljön -- i årsredovisningen som att man
            talar om enbart de ekonomiska transaktionerna. Vi föreslår alltså
            att det införs sociala bokslut och att detta skall vara tvingande.
          </note>
          <note>
            Regeringen försökte lägga ned Arbetslivsfonden snabbare än vad
            som var meningen.
          </note>
          <note>
            Arbetslivsfonden har betytt väldigt mycket för en nydaning av
            arbetsmiljöarbetet. Arbetslivsfonden blir nu kvar till den 1 juli
            1995, vilket vi tycker är mycket bra. Allt tyder på att Arbetslivsfonden
            har fullföljt sitt arbete på ett utmärkt sätt och har gjort mycket
            värdefulla insatser för att i både det långsiktiga och det kortsiktiga
            perspektivet förbättra arbetsmiljön i vårt land.
          </note>
          <note>
            Det är nu som förr Socialdemokraterna och de fackliga organisationerna
            på arbetstagarsidan som driver arbetsmiljöfrågorna. Från den borgerliga
            regeringen och de borgerliga partierna finns det ett alltmer svalnande
            intresse för dessa frågor, och deras intresse har aldrig varit
            särskilt stort.
          </note>
          <note>
            Det största hotet mot vårt arbetsliv kanske ändå kommer från
            det arbete som bedrivs i
          </note>
          <note>
            Arbetsrättskommittén. Kommittén har ännu inte avslutat sitt arbete,
            men en del har läckt ut, och en del har vi kunnat ta del av via
            massmedierna. Om de förslag som Arbetsrättskommittén tänker lägga
            fram blir verklighet, vågar jag hävda att vi förs tillbaka till
            30-talet när det gäller arbetstagarnas rätt att vara delaktiga
            i arbetsmiljöarbetet och arbetsrätten här i landet. Om de förslag
            som nu kommer att läggas fram, kan man säga att den gamla § 32
            återinförs i Arbetsgivareföreningens stadgar, där det sades att
            arbetsgivaren själv äger att anställa och avskeda folk. Det behövde
            inte finnas någon saklig grund eller något annat. Det verkar som
            om Arbetsrättskommittén vore på väg åt det hållet. Jag hoppas
            innerligt att många goda krafter vid sidan om socialdemokratin
            är beredd att ställa upp och försvara de framgångar och den utveckling
            som har skett på detta område under hela efterkrigstiden och som
            har gjort att vi på arbetsrättens område och arbetsmiljöns område
            har intagit en tätposition, men den håller raskt på att försvinna.
          </note>
          <note>
            Fru talman! Jag yrkar bifall till reservationerna 1, 2
          </note>
          <note>
            och 3 i betänkandet.
          </note>
          <note type="speaker">
            Anf. 11 HANS ANDERSSON (v):
          </note>
          <note>
            Fru talman! Arbetslivsfrågor och arbetslivet. För oss i Vänsterpartiet,
            för oss arbetande och för oss i arbetarrörelsen är detta politikens
            centrum.
          </note>
          <note>
            Det är i arbetslivet resurser och tillväxt skapas. Det är i arbetslivet
            människor kan förverkliga många drömmar och ha möjlighet att skaffa
            sig sin försörjning. Det är också i arbetslivet som det finns
            mycket tydliga konflikter mellan olika grupper. Det är i arbetslivet
            man möter den verkliga makten.
          </note>
          <note>
            Det privata näringslivet är i Sverige mycket koncentrerat kring
            sitt ägande och är mycket långt från demokratin. Arbetarrörelsens
            gamla aspirationer att få en ekonomisk demokrati, demokrati i
            arbetslivet och kring arbetsorganisationen, kring beslut som fattas
            om den enskilde och kollektivet på en arbetsplats, utgör drömmar
            som aldrig kommer att gå under.
          </note>
          <note>
            Det här är i själva verket grunden för den socialistiska visionen,
            dvs. att få förvalta sig själv, att få vara människa även i arbetslivet
            och inte bara en produktionsfaktor som skall exploateras.
          </note>
          <note>
            Det är därför jag med stor sorg läser propositionens, men även
            utskottets, texter om arbetslivet. Texterna är så passiva, och
            det är så litet man vill göra. Egentligen vill man, som den tidigare
            talaren sade, förmodligen sätta stopp för det reformarbete som
            har pågått under lång tid.
          </note>
          <note>
            Arbetslivsfrågorna hänger mycket ihop med frågorna kring arbetsrätt,
            vad som händer mellan parterna på arbetsmarknaden, om det blir
            några avtal, kollektivavtalens ställning osv. Vi känner sedan
            decennier den borgerliga politiken och det borgerliga intresset
            i arbetslivet. Det gäller nu att föra kampen så att de ambitioner
            som arbetarrörelsen har stått för under så lång tid inte förs
            tillbaka ytterligare. Läget är nu mycket bekymmersamt.
          </note>
          <note>
            I den arbetslivspolitik som presenteras i betänkandet ingår t.ex.
            Arbetslivsfonden.
          </note>
          <note>
            Socialdemokraterna och den borgerliga regeringen har tillsammans
            stulit 5 miljarder kronor -- först var det 2 miljarder förra våren
            och sedan 3 miljarder i höstas -- från positiva insatser inom
            ramen för
          </note>
          <note>
            Arbetslivsfondens faktiskt utmärkta arbete. Det här leder till
            vad? Jo, det leder till förändringar i arbetsorganisationen, utbildningsinsatser,
            teknikhöjande åtgärder -- men i vilket syfte? Jo, att höja produktiviteten.
            Därmed skall Sverige göras mer konkurrenskraftigt och mer effektivt,
            både i näringsliv och i offentlig sektor.
          </note>
          <note>
            Å andra sidan skulle dessa pengar kunna skapa en arbetsmiljö
            som är bättre och skapa mindre ohälsa på arbetsmarknaden. Det
            skulle innebära att färre skulle bli arbetsskadade och färre skulle
            bli förtidspensionerade. Färre skulle alltså behöva leva på pensions-
            och bidragssystemet utan att göra något.
          </note>
          <note>
            Med andra ord. Det jag nyss har sagt är ett bevis för att pengar
            från Arbetslivsfonden som används väl, är pengar som nedbringar
            det strukturella underskottet i bägge ändarna. Sverige blir mer
            konkurrenskraftigt och effektivt, och färre personer blir beroende
            av bidrag från statskassan.
          </note>
          <note>
            Därför har vi i Vänsterpartiet vid tidigare beslut yrkat avslag
            på förslagen att stjäla pengar ur
          </note>
          <note>
            Arbetslivsfonden. Nu är pengarna stulna. Nu återstår endast ett
            tekniskt avvecklingsbeslut.
          </note>
          <note>
            Arbetslivsfondens representanter har sagt att regeringens förslag
            var för nätt. Utskottet föreslår därför en bredare tidsmarginal.
            Men huvudpunkten är att det var fel att ta pengar från dessa mycket
            goda insatser.
          </note>
          <note>
            Det här gäller på samma sätt frågan om företagshälsovården. Statsbidragen
            har utgått.
          </note>
          <note>
            Ambitionerna har sänkts. Avtal har sagts upp. Inga nya avtal
            har skrivits. Rapporterna från dem av oss som är ute i arbetslivet
            är entydiga, fru talman.
          </note>
          <note>
            Företagshälsovårdens ambitioner håller på att sänkas. Det drabbar
            direkt de människor som utsätts för arbetsskador och sjukdomar.
            Det drabbar det gemensamma partsarbetet som pågår på så många
            håll för att förbättra arbetsmiljö och -
          </note>
          <note>
            organisation. Det försämrar i själva verket en utveckling av
            arbetslivet. Det försämrar situationen för arbetstagare, och det
            försämrar situationen för
          </note>
          <note>
            Sverige.
          </note>
          <note>
            Vi i Vänsterpartiet har motionerat om obligatorisk företagshälsovård.
            Vi har även motionerat om en rad olika åtgärder, t.ex. hur finansieringen
            skall gå till så att den bärs mer av företag med dålig arbetsmiljö
            och fler arbetsskador än sådana företag som har skött sig bättre.
            Vi har knutit an till flera förslag som lades fram på LO:s senaste
            kongress och som är väl underbyggda. Vi föreslår också sociala
            bokslut. Vi föreslår att det på arbetsförmedlingarna finns tillgång
            till information om arbetsmiljön, sjuktalet och arbetsskador på
            företag. Det är uppgifter av mycket stort intresse för dem som
            söker jobb. Det här kunde utgöra en intern drivkraft för företagens
            självbevarelsedrift.
          </note>
          <note>
            För att överleva måste företagen skapa en arbetsorganisation
            och arbetsmiljö som faktiskt värnar om personalen.
          </note>
          <note>
            Fru talman! Det finns en fråga som inte har föranlett att några
            motioner har väckts. Det beror delvis på ett misstag från vår
            sida. Regeringen lade fram en skrivelse om ILO-konventionen, nr
            172, om förhållanden i hotell- och restaurangbranschen internationellt
            sett. Det skedde samtidigt som den allmänna motionstiden pågick.
            Åtminstone jag missade att skrivelsen hade lagts fram.
          </note>
          <note>
            I den meningsyttring av mig som har fogats till betänkandet har
            jag tagit med en formulering om
          </note>
          <note>
            ILO-konventionen. Där framgår följande: ''Jag beklagar att Sverige
            inte kommer att ratificera
          </note>
          <note>
            ILO-konventionen (nr 172) om hotell, restauranger och liknande
            anläggningar. Det är riktigt, som sägs i den föreliggande skrivelsen
            från regeringen, att konventionen är svag. Däremot finns det ingen
            grund för påståendet att den skulle vara diskriminerande. Det
            är viktigt att arbeta för globala minimivillkor i denna bransch
            för att motverka social dumpning. Konventionen kan utgöra en plattform
            för fortsatt arbete syftande till att skapa ett verksammare redskap
            mot exploatering och rovdrift på personal i vår omvärld.''
          </note>
          <note>
            Det här gäller inte bara vilken omvärld som helst.
          </note>
          <note>
            Det är inte minst i turistbranschen som vi europeer är och beter
            oss -- som vi har lärt oss när det gäller
          </note>
          <note>
            Thailand och på andra håll. Den som har varit utomlands, inte
            minst i u-länder, vet vilka fruktansvärda förhållanden och vilken
            utsugning av särskilt barn, unga flickor, som pågår på hotell-
            och restauranganläggningar. Det finns ett mycket stort behov av
            en internationell konvention. Problemet är att arbetsgivargruppen
            har hävdat att en konvention inte gagnar näringens intressen.
            Den skulle snarast vara diskriminerande. Det finns så många olika
            villkor i olika länder, säger man från arbetsgivarhåll. Regeringarna
            har anslutit sig till det synsättet.
          </note>
          <note>
            Det fackliga synsättet, dvs.
          </note>
          <note>
            arbetstagarrepresentanternas synsätt, som har framförts i ILO-kommittén,
            är att det skulle vara en förmån för tredje världens länder och
            arbetskraft om konventionen kunde ratificeras.
          </note>
          <note>
            Jag tycker att den argumentation som förekommer -- bortsett från
            vissa tekniska och juridiska funderingar från arbetsmarknadsministerns
            sida -- går ut på att en anslutning till arbetsgivarintressena,
            som inte vill ha en reglering, är ett sätt att tjäna pengar på
            fattiga och utsatta människors svaga arbetsrättsliga situation.
          </note>
          <note>
            Fru talman! Det finns också andra frågor. Vi har i motionerna
            A256 och A232 tagit upp frågor om de arbetshandikappades situation
            på arbetsmarknaden. Den är mycket dålig, och det behöver göras
            stödinsatser. Med hjälp av löne- och statsbidrag kan människor
            komma in i meningsfull sysselsättning. I dag finns det ett hinder
            för att arbets- och lönebidrag skall utgå samtidigt. Det finns
            undantag. Men generellt sett finns det hinder.
          </note>
          <note>
            Vi har föreslagit att det skall vara möjlig.
          </note>
          <note>
            Vi har också föreslagit en rejäl pott pengar, 250
          </note>
          <note>
            miljoner kronor, för att skapa ett lönebidrag, så att man kan
            få in 2 400--2 500 fler handikappade i arbetslivet.
          </note>
          <note>
            Jag vet att det inte bara är fråga om pengar.
          </note>
          <note>
            Anslaget är i detta arbetsmarknadsläge inte riktigt förbrukat.
            Men med denna åtgärd, och denna gest från vår sida, vill vi säga
            hur viktigt det är att det skapas sysselsättning för dem som ligger
            absolut sämst till på arbetsmarknaden, nämligen de handikappade.
          </note>
          <note>
            De förslag som t.ex. Ny demokrati har fört fram om att spara
            2 miljarder inom ramen för Samhall, att ge sig på handikappade
            människor, är inte bara dålig politik. Det är en fruktansvärd
            cynism. Det är en ren ynkedom att den typen av politik förs fram
            i ett läge när det i och för sig är besvärligt på arbetsmarknaden
            och i ekonomin i Sverige.
          </note>
          <note>
            Jag yrkar slutligen bifall till meningsyttringen. Låt mig med
            sorg konstatera att den borgerliga regeringen och de borgerliga
            riksdagspartierna inte tycks bry sig särskilt mycket om att förbättra
            arbetslivet.
          </note>
          <note>
            Socialdemokraterna har i reservation nr 1 om arbetslivspolitikens
            inriktning fört fram många åsikter som jag kan ansluta mig till.
            De har också sagt att de har drivit igenom att arbetsmarknadens
            parter skall ta över ansvaret för sjuk- och arbetsskadeförsäkringen.
          </note>
          <note>
            Jag vet inte hur mycket man har drivit igenom, hur många beslut
            som har fattats och vart man har kommit. Jag ser många faror,
            och jag ser vissa möjligheter. Reservationen uttrycker i stort
            sett det som också Vänsterpartiet känner inför dessa frågor.
          </note>
          <note>
            Vi får återkomma till det praktiska genomförandet när det gäller
            kompetensutveckling, miljöarbete, arbetstider och arbetsrätten.
            Det är frågor som kommer att behandlas helt separat.
          </note>
          <note>
            Att regeringen saknar ett positivt intresse för dessa frågor
            framgår mycket klart av propositionen. Vad gäller de borgerliga
            partierna framgår det också av utskottets betänkande.
          </note>
          <note type="speaker">
            Anf. 12 KENT OLSSON (m):
          </note>
          <note>
            Fru talman! I detta betänkande behandlas regeringens förslag
            till anslag för att främja sysselsättningen för arbetshandikappade.
            Av de dryga 12,7 miljarder som föreslås anvisas till detta går
            6,4 miljarder till lönebidrag och ca 4,9 miljader till Samhall.
            I betänkandet föreslås också att
          </note>
          <note>
            Arbetslivsfonden skall vara avvecklad den 1 juli
          </note>
          <note>
            1995. Till betänkandet har Socialdemokraterna avgett tre reservationer.
          </note>
          <note>
            Fru talman! Innan jag går in på betänkandets innehåll yrkar jag
            bifall till utskottets hemställan.
          </note>
          <note>
            Vad gäller företagshälsovården har en tidigare aviserad proposition
            utgått då förhandlingar pågår mellan arbetsmarknadens parter.
            Man bör avvakta resultatet av dessa förhandlingar. Att
          </note>
          <note>
            Socialdemokraterna i detta läge avger två reservationer, och
            en följdreservation om företagshälsovårdens inriktning, är mycket
            förvånansvärt. Bör man inte kunna avvakta innan man talar om hur
            det bör vara? Är lagstiftning det enda som gäller för Socialdemokraterna
            i alla lägen? Litar man inte på att något skall komma ut av dessa
            förhandlingar?
          </note>
          <note>
            Jag noterar också att Kjell Nilsson ser med oro på att den borgerliga
            regeringen tog bort stödet, trots att man var överens om detta.
            Kostnaderna för företagshälsovården har i många kommuner rasat
            i höjden ganska så rejält. Många av dem inom företagshälsovården
            som jag talat med ser vissa positiva möjligheter att i detta läge
            kunna effektivisera den verksamhet som finns. Man skall ge dem
            den möjligheten och ge möjlighet till förhandlingar innan man
            säger att detta är fel.
          </note>
          <note>
            Det är viktigt att vi kan effektivisera på detta sätt.
          </note>
          <note>
            Det finns också stora skillnader i kostnader mellan olika kommuner
            för att vara med i företagshälsovården.
          </note>
          <note>
            När det gäller de arbetshandikappade säger ministern i propositionen
            att man skall prioritera utsatta grupper och att arbetssökande
            med handikapp skall få del av den ökande åtgärdsvolymen för arbetslösa.
            Det är viktigt att poängtera det som står i propositionen. Jag
            blir litet irriterad när jag hör både representanten för
          </note>
          <note>
            Vänsterpartiet och representanten för
          </note>
          <note>
            Socialdemokraterna i vanlig sloganstil säga att regeringen inte
            är intresserad. Jag har dessutom inte någonstans noterat att det
            från
          </note>
          <note>
            Socialdemokraterna finns ett förslag till ökning av anslaget.
          </note>
          <note>
            Det står angivet vilken mening som regeringen har.
          </note>
          <note>
            Jag tycker att man då inte skall använda sig av de vanliga slogansynpunkterna,
            dvs. att regeringen inte är intresserad av vare sig arbetsmiljö
            eller arbetshandikappade. Jag menar tvärtom att den visar ett
            stort intresse på denna punkt.
          </note>
          <note>
            Till detta skall också läggas de åtgärder som finns i förslaget
            om handikappreformen. De kommer så småningom att resultera i en
            proposition från regeringen. Med detta kan man verkligen säga
            att regeringen är intresserad och att den satsar på de arbetshandikappade.
          </note>
          <note>
            Så till en annan fråga som en del motionärer har tagit upp i
            årets motionsflod. Det gäller detta med lönebidrag. Den 1 juli
            blir lönebidragen flexibla på så sätt att lönebidragen skall anpassas
            till de handikappades förutsättningar och graden av nedsatt arbetsförmåga.
            Bidragsandelen skall fastställas i enskilda fall i förhandlingar
            mellan arbetsförmedlingen och arbetsgivare. Det är alltså en nyhet
            i förhållande till hur det var tidigare.
          </note>
          <note>
            Allmännyttiga institutioner och sådana med samhällsanknytning
            fick t.ex. 90 % i bidrag.
          </note>
          <note>
            En utvärdering av dessa flexibla lönebidrag har föreslagits från
            många håll, både från socialdemokrater och andra. Gullan Lindblad
            har i en motion tagit upp att regeringen har betonat att arbetshandikappade
            måste få del av den ökning av arbetsmarknadspolitiska åtgärder
            som sker. De får inte prioriteras lägre än andra grupper av arbetssökande.
            Den viktigaste stödformen för handikappade är lönebidrag och Samhall.
          </note>
          <note>
            Kostnaden per månad per sysselsatt har stigit från
          </note>
          <note>
            8 300 kr budgetåret 1990/91 till 10 200 kr budgetåret
          </note>
          <note>
            1991/92. Det innebär alltså en ökning av kostnaderna med över
            20 %. Det är viktigt att vi får en verksamhet som är så effektiv
            som möjligt och att kostnaderna hålls nere, så att vi kan ge fler
            arbetshandikappade arbete.
          </note>
          <note>
            Det är också viktigt att man använder de flexibla lönebidragen
            på rätt sätt och att bidragen får rätt nivå vid omförhandlingar.
            Sätts bidragsnivån alltför högt innebär det att det flexibla lönebidraget
            används fel, och kostnaderna för staten blir högre än nödvändigt.
            Det är viktigt att det sker en omförhandling så att fler människor
            får möjlighet att få lönebidrag än vad som nu är fallet.
          </note>
          <note>
            Utskottet har i denna fråga samma mening som motionärerna, dvs.
            att en utvärdering bör ske av de flexibla lönebidragen. De skall
            anpassas till de handikappades arbetsförmåga. Utskottet noterar
            att man har inhämtat att Riksrevisionsverket skall göra en förstudie.
            Det är mycket viktigt att de flexibla lönebidragen fungerar som
            avsett, dvs. att man får den rätta nivån och inte behåller den
            nivå som fanns tidigare. Därmed kan man få in fler handikappade
            i arbetslivet.
          </note>
          <note>
            Så till frågan om Samhall. I Samhall av i dag arbetar
          </note>
          <note>
            29 000 personer med arbetshandikapp. Det finns
          </note>
          <note>
            410 olika fabriker, och de finns på 320 orter.
          </note>
          <note>
            Målet för Samhall är att få ut fler människor i produktionen.
            Vi kan notera att Samhall ser vissa svårigheter med effektiviseringen,
            dvs. att man på sikt skall minska det bidrag som finns nu. Det
            beslut som regeringen och oppositionen fattade förra året innebar
            att man skulle försöka att minska den bidragssumma som går till
            Samhall. Då tror jag att det är en felaktig utveckling att ta
            bort detta och inte ställa resultatkrav på Samhall. Det är viktigt
            att vi behåller den målsättning som vi hade tidigare.
          </note>
          <note>
            Låt mig gå över till litet av det som har kommenterats här i
            debatten. Kjell Nilsson sade att regeringen saknar intresse för
            arbetsmiljön och för att arbeta mot arbetslösheten. Jag noterar
            också att det är ungefär den kritik mot den borgerliga regeringen
            som vi brukar höra från den här talarstolen. Jag tycker inte att
            det finns något i betänkandet som pekar på att Kjell Nilsson har
            rätt på den punkten. Det är väl snarare så att det inte finns
            någon regering som har satsat så mycket för att komma till rätta
            med arbetslösheten som den här regeringen.
          </note>
          <note>
            Att Kjell Nilsson sedan ser vissa faror när det gäller
          </note>
          <note>
            Arbetsrättskommittén har jag full förståelse för.
          </note>
          <note>
            Vitsen med Arbetsrättskommittén är ju faktiskt att man skall
            förändra en del av de saker som man anser vara fel. Det skall
            vara möjligt att gå ifrån lagen om anställningsskydd med tanke
            på företagens bästa, och även med tanke på de anställdas bästa.
            Det är ju mycket bra för ett företag om det kan behålla arbetskraft
            som har vissa specialkunskaper, men som kanske är anställd senare
            än andra. I det här läget är det viktigt att vi ser om och reformerar
            olika saker. Men jag vet ju att socialdemokratin är mycket konservativ
            i många fall och vill behålla allt på det sätt som det var tidigare.
          </note>
          <note>
            Jag kan ta ett exempel på hur det är i dag inom sjukvården. Vi
            riskerar att över huvud taget inte få några unga anställda genom
            lagen om anställningsskydd. Jag tror att det är viktigt att det
            kommer fram vissa förändringar i den här utredningen. Vilka förändringarna
            sedan blir får vi väl se när utredningen är färdig. Men att, som
            Kjell
          </note>
          <note>
            Nilsson, på ett tidigt stadium döma ut utredningen förvånar mig
            en hel del.
          </note>
          <note>
            Fru talman! Med detta vill jag än en gång yrka bifall till hemställan
            i betänkandet.
          </note>
          <note type="speaker">
            Anf. 13 HANS ANDERSSON (v) replik:
          </note>
          <note>
            Fru talman! Jag hade räknat med att få en kommentar från utskottsrepresentanten
            kring de frågor jag tog upp som ett axplock. Jag förutsätter att
            Kent Olsson är representant för utskottet. Han uppträder i alla
            fall på det sättet, och inte enbart som moderat politiker.
          </note>
          <note>
            Låt mig återkomma till mina frågor.
          </note>
          <note>
            Arbetslivsfondens insatser var avsedda att effektivisera svenskt
            arbetsliv, minska arbetsskadorna och ohälsan och förbättra arbetsmiljön.
            Det var med andra ord en åtgärd och inriktning som innebar att
            minska det strukturella budgetunderskottet. Varför har man plockat
            ut ungefär hälften av de tillgångar som sattes in, dvs.
          </note>
          <note>
            5 miljarder kronor?
          </note>
          <note>
            Kompetensutveckling är nödvändig om man skall åstadkomma att
            människor har kvar en meningsfull uppgift på sina arbeten. Alla
            kan ju inte börja om på universitet, gymnasium eller grundskola.
            När man har kommit ut i arbetslivet finns man där och lär sig
            mycket där. Men det kommer ny teknik, och det krävs ny arbetsorganisation.
            Man måste alltså även utveckla personalen. Det måste investeras
            rejält.
          </note>
          <note>
            För över ett år sedan lade en statlig utredning fram sitt betänkande
            om kompetensutveckling. Det finns ännu inte någon propå om att
            detta skall genomföras. Vi har motionerat i höstas och nu, men
            det avslås. Även Socialdemokraterna har sagt sig vara mycket intresserade
            av kompetensutveckling i arbetslivet.
          </note>
          <note>
            Låt mig slutligen ta upp detta med arbetsrätten.
          </note>
          <note>
            Den behövs. Kent Olsson säger att vi bara får gamlingar kvar.
            Men vad menar han? Gäller det kravet på arbete åt alla? Är det
            arbete åt alla under
          </note>
          <note>
            45 år? Gäller det arbete åt alla som är friska, eller arbete
            åt alla män? Vad är det som gäller? Med arbete åt alla menar vi
            alla som ingår i arbetskraften. Man skall inte vara slut och kastas
            ut bara för att åren har gått en smula. Se upp, Kent
          </note>
          <note>
            Olsson! Åren går även för Kent Olsson. Jag skulle vara mycket
            tacksam för ett svar på de här frågorna.
          </note>
          <note type="speaker">
            Anf. 14 KENT OLSSON (m) replik:
          </note>
          <note>
            Fru talman! Arbetslivsfonden kom till under en högkonjunktur.
            Det skedde som ett led i att minska den ekonomiska aktiviteten
            i en rådande högkonjunktur. Det är ingen hemlighet i den här kammaren
            att Moderaterna inte var speciellt positiva till arbetslivsfonder,
            men vi anpassade oss på ett lojalt sätt till detta.
          </note>
          <note>
            Det är en ganska märklig notering när Hans
          </note>
          <note>
            Andersson säger att man stjäl 5 miljoner kronor ur
          </note>
          <note>
            Arbetslivsfonden. De pengarna gick till att minska arbetslösheten.
            Det är oerhört viktigt att vi använder de pengar vi har både till
            att förbättra arbetsmiljön, vilket har gjorts mycket bra på många
            håll, och till att minska arbetslösheten. Vi måste ju vara litet
            flexibla här i kammaren.
          </note>
          <note>
            Nu har vi ett stort budgetunderskott. Jag vet att det inte tillhör
            Hans Anderssons stora bekymmer hur stort budgetunderskottet är,
            men för oss övriga är det viktigt att budgetunderskottet inte
            blir hur stort som helst. Jag ser inga bekymmer med att vi använder
            Arbetslivsfondens pengar på ett vettigt sätt i det här fallet.
          </note>
          <note>
            Hans Andersson har ju suttit i kammaren och har hört att vi har
            talat oerhört kring detta med kompetensutveckling. Det är ingen
            tvekan om att vi alla satsar på att få det genom olika typer av
            utbildningsinsatser. Även om vi inte direkt har tagit hänsyn till
            det tidigare förslag som lades fram av
          </note>
          <note>
            Hans Anderssons parti, är vi överens om att satsa på kompetensutveckling.
          </note>
          <note>
            När det gäller arbetsrätten sade jag att det är viktigt att vi
            får rätt människor kvar på företagen. Vi kan inte ta bort nyckelpersoner
            från företagen och genom det åstadkomma att företagen går ytterligare
            sämre än vad de gör. Jag tror att vi alla är överens om att vi
            skall ha en så stor arbetskraft som möjligt och att vi skall ha
            så livskraftiga och livsdugliga företag som möjligt.
          </note>
          <note>
            Men jag pekade också på ett exempel i
          </note>
          <note>
            Bohuslandstinget som visar att vi får problem att behålla yngre
            arbetskraft. Det tycker jag borde vara ett problem även för Hans
            Andersson. Vi skall inte bara ha äldre arbetskraft. Med all respekt
            både för Hans Andersson och mig tror jag att det vore bra om vi
            fick in litet yngre arbetskraft. Därmed har jag inte sagt eller
            på något sätt påstått att vi inte skall ha äldre arbetskraft.
          </note>
          <note type="speaker">
            Anf. 15 HANS ANDERSSON (v) replik:
          </note>
          <note>
            Fru talman! När det gäller Arbetslivsfonden sade jag stjäla,
            men det var inte 5 miljoner. Det var värre än så, nämligen 5 miljarder.
            Vi pratar om en stortjuv.
          </note>
          <note>
            Det är viktigt att pengar går till arbetslöshetsbekämpning, men
            det är också mycket viktigt att de går till att förbättra arbetsmiljöerna
            och effektivisera både näringsliv och offentlig sektor. Då uppstår
            ett budgetunderskott och det bekymrar inte Hans Andersson, säger
            Kent
          </note>
          <note>
            Olsson. Det var riktigt att hoppa på fel tuva. Det förslag vi
            har lagt fram är finansiellt starkare än budgetpropositionen.
          </note>
          <note>
            Men vi är också beredda att dra in inkomster. Vi är beredda att
            höja skatterna för dem som har bärkraft. Det är inte Moderaterna.
            Så svåra beslut orkar ni inte fatta. Men kom inte och säg till
            mig att vi inte tar ansvar! Vi har finansierat de förslag vi har
            lagt fram till sista öret. Vi har faktiskt finansierat än mer,
            därför att budgetunderskottet är så allvarligt.
          </note>
          <note>
            Det har återverkningar på ränta, inflation och därefter på sysselsättningen.
          </note>
          <note>
            Vi har suttit i kammaren och lyssnat på att alla tycker att det
            är viktigt med kompetensutveckling.
          </note>
          <note>
            Jag vet inte riktigt vad Kent Olsson pratar om. Det enda jag
            vet är att de förslag om kompetensutvecklingssystem som vi har
            lagt fram och som finns i utredningar har avslagits. Där är det
            en fullständig passivitet. Det tycks vara så att folk skall bli
            arbetslösa och försvinna ut ur företagen innan de kan få stöd
            från arbetsmarknadsmyndigheterna på AMU-
          </note>
          <note>
            utbildning.
          </note>
          <note>
            När det gäller arbetsrätten håller ni på att förstöra varje jordmån
            för konstruktivt samarbete och samverkan på de lokala arbetsplatserna
            genom den antifackliga politiken. När det gäller ungdom i landstingen
            handlar det väldigt mycket om att landstingen skall ha pengar
            för att nyanställa, men ni har ju gjort det mesta för att beröva
            kommuner och landsting pengar. Det gäller t.ex. statsbidragen.
          </note>
          <note>
            Det kallar jag faktiskt också för en stöld. Då blir det inga
            som anställs och då blir det en snedfördelad ålderssammansättning.
          </note>
          <note type="speaker">
            Anf. 16 KENT OLSSON (m) replik:
          </note>
          <note>
            Fru talman! Hans Andersson säger att man finansierar sina förslag
            och menar samtidigt att vi inte vill fatta de svåra besluten om
            att höja skatterna. Jag vill inte säga att sådana beslut är svåra.
            Att höja skatterna är ett enkelt sätt att komma från problematiken.
            Det svåra i detta läge är snarare att tala om att vi i svensk
            politik inte behöver höjda skatter. Om höjda skatter hade varit
            lösningen på problemen i den svenska politiken, hade vi inte haft
            några problem -- vi är ju världsmästare på skatter. Under sådana
            förhållanden skulle problemen inte ha varit speciellt stora i
            vårt land.
          </note>
          <note>
            Det är snarare så att vi vågar se igenom finanserna, medan Hans
            Andersson följer den gamla vanliga vägen att höja skatten, vilket
            skall dämpa alla problem. Höjer man inte den statliga skatten,
            kan man ju höja landstingsskatten eller kommunalskatten -- det
            spelar inte så stor roll.
          </note>
          <note>
            När det sedan gäller Arbetslivsfondens pengar kan man konstatera
            att landsting och kommuner är en underrepresenterad sektor bland
            dem som tar ut pengar från fonden. Jag tycker att det är intressant
            att man inte inom denna sektor har varit mera framåt i detta avseende.
            Dessutom är pengarna än så länge inte slut. Det finns fortfarande,
            Hans
          </note>
          <note>
            Andersson, möjligheter att använda dessa pengar.
          </note>
          <note>
            Det framhålls till på köpet i propositionen att man skall ha
            möjlighet att inom de olika regionala fonderna använda pengarna
            under en längre tid. Vi har alltså ännu inte sett slutet på möjligheterna
            att använda Arbetslivsfondens pengar till arbetsmiljöförbättrande
            åtgärder.
          </note>
          <note>
            Talmannen anmälde att Hans Andersson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 17 KJELL NILSSON (s) replik:
          </note>
          <note>
            Fru talman! Kent Olsson säger att det behövs en effektivisering
            av företagshälsovården ute i landet.
          </note>
          <note>
            Det har vi ingenting emot. Den är ju organiserad så, att parterna
            på den lokala arbetsplatsen är huvudmän för företagshälsovården.
            Att företagsledningen, representanterna i skyddskommittén och
            arbetstagarna gör denna så effektiv som möjligt tycker jag är
            en självklarhet, men det är inget skäl mot att den skall bli obligatorisk
            eller mot att ge statsbidrag till den. Det här är vi överens om.
            Men att ta bort den är förödande för det lokala arbetsmiljöarbetet,
            och det tycker jag att också Kent Olsson kunde intyga.
          </note>
          <note>
            Kent Olsson säger vidare att regeringen visst har visat intresse
            för arbetsmiljöfrågorna. Ja, det kan jag hålla med om, men det
            har tyvärr varit ett negativt intresse. Jag vet inte hur många
            gånger under årens lopp som vi fått kämpa mot
          </note>
          <note>
            Moderaterna. Det har gällt skyddsombudens ställning, deras rätt
            att stoppa ett livsfarligt arbete och en rad andra frågor.
          </note>
          <note>
            Hur ställde ni er när Arbetslivsfonden tillkom? Jo, ni var mycket
            negativa och röstade hela tiden mot den. Det är där som man verkligen
            har lagt upp det framtida arbetet på arbetsmiljöområdet. Det har
            varit ett gott komplement till Arbetarskyddsverkets och övriga
            instansers arbete för arbetsmiljön. Om man åker runt bland företagen
            kan man få otaliga exempel på detta. Åk t.ex. till Asea Brown
            Boveri i Västerås och tala med Sven Kvarnström om vad han anser
            om Arbetslivsfondens insatser för att göra inte minst de kvinnliga
            arbetsplatserna drägliga! Man har där sänkt frånvaron markant.
          </note>
          <note>
            Man har inte nog med lovord för Arbetslivsfonden.
          </note>
          <note>
            Ändå går ni emot den och var inte på något vis med om att den
            skulle införas. Det finns många vittnesmål om hur negativa ni
            har varit i dessa frågor. På det sättet har ni visat intresse.
          </note>
          <note type="speaker">
            Anf. 18 KENT OLSSON (m) replik:
          </note>
          <note>
            Fru talman! Det var ju bra att Kjell Nilsson och jag var överens
            när det gällde effektiviseringen av företagshälsovården. Vad jag
            tog fram var exempel på olika kostnader inom företagshälsovården.
          </note>
          <note>
            Kostnaden per anställd skiljer nog ganska mycket mellan olika
            kommuner. Man har i många fall höga kostnader på stora företag
            och även på småföretag, och det vore därför kanske inte så dumt
            att undersöka om det inte går att få ned kostnaderna.
          </note>
          <note>
            Jag tror att många, både fackligt anställda och andra, skulle
            vara intresserade av detta.
          </note>
          <note>
            Det förekommer faktiskt i en del fall också ganska mycket av
            kritik mot företagshälsovården. Jag kommer från en liten kommun,
            och jag vet att en hel del anställda där säger att man visst borde
            kunna få ut mer för de stora pengar som man lägger ut, i många
            fall mellan 1 000 och 1 500 kr per anställd.
          </note>
          <note>
            Men det är ju bra att Kjell Nilsson och jag är överens om att
            en översyn och effektivisering av företagshälsovården är av värde.
            Vi får sedan hoppas att både arbetsgivare och arbetstagare i förhandlingarna
            tycker att företagshälsovården är så värdefull att man behåller
            den.
          </note>
          <note>
            Att Kjell Nilsson i vissa lägen får kämpa mot
          </note>
          <note>
            Moderaterna är ganska naturligt, eftersom vi befinner oss i motsatta
            ändar av den politiska skalan. När det gäller arbetsmiljön vill
            jag säga att det från goda företags sida är ett intresse att ha
            ett bra arbetarskydd. På många ställen har man en sådan verksamhet
            utan att ha speciella arbetslivsfonder för detta, och den bedrivs
            ändå i samverkan och på ett bra sätt.
          </note>
          <note>
            Verksamheten är ofta bäst inom storföretagen, medan den inom
            den offentliga sektorn tyvärr inte är så bra. I många fall har
            den offentliga sektorn inte ansökt om bidrag från Arbetslivsfonden.
          </note>
          <note>
            Det kan i detta sammanhang noteras att det visst finns en korrelation
            mellan bra arbetsmiljö och mindre frånvaro, men att det tyvärr
            inte alltid är så.
          </note>
          <note>
            I många fall leder en förbättrad arbetsmiljö inte till att frånvaron
            minskar. Det borde finnas ett samband mellan förbättrad arbetsmiljö
            och minskad frånvaro, men det är tyvärr inte alltid så.
          </note>
          <note type="speaker">
            Anf. 19 KJELL NILSSON (s) replik:
          </note>
          <note>
            Fru talman! Mycket kort: Man behöver inte ta bort stödet till
            företagshälsovården för att se till att den blir effektivare på
            de ställen där den inte har varit tillräckligt effektiv. För det
            behöver man inte ta bort allt statligt stöd eller säga upp avtalet
            mellan huvudorganisationerna. Det är säkerligen en koppling mellan
            regeringen och SAF som har gjort att dessa företeelser sammanfallit
            så väl i tiden. Om så inte är förhållandet, vore det egendomligt.
          </note>
          <note>
            Vi kämpar gärna mot Moderaterna. Det har jag fått göra sedan
            jag som ung pojke blev skyddsombud på en verkstad. Det var alltid
            arbetsgivarna och de borgerliga partierna som gick emot alla insatser
            för att förbättra en då mycket dålig arbetsmiljö.
          </note>
          <note>
            Jag tror att Kent Olsson är ganska ensam om uppfattningen att
            det förhållandet att man har en bra arbetsmiljö, att människorna
            trivs på sitt arbete och att de är motiverade för sitt arbete
            inte är något som medverkar till att det blir intressantare att
            gå till jobbet och till att bortovaron minskar. Jag hoppas att
            Kent är den ende i denna kammare som har den uppfattningen att
            en dålig arbetsmiljö skulle locka folk till arbetsplatsen. Den
            måste i grunden vara felaktig. Kent Olsson och andra skulle kunna
            åka runt och besöka en mängd företag där företagarna själva kan
            uppge vad det har betytt när man har gjort om arbetsorganisationen,
            både för närvaron och för arbetsglädjen.
          </note>
          <note>
            Vi fick i utskottet en redogörelse för
          </note>
          <note>
            Arbetslivsfondens verksamhet och anslagen till privata företag,
            kommuner osv., och jag förmodar att Kent Olsson var närvarande
            då och alltså precis vet hur det ligger till. Det är inte alls
            så snett som folk tror.
          </note>
          <note type="speaker">
            Anf. 20 KENT OLSSON (m) replik:
          </note>
          <note>
            Fru talman! Jag sade inte, Kjell Nilsson, att god arbetsmiljö
            inte är bra. Jag tror att alla här i kammaren är helt överens
            om betydelsen av en god arbetsmiljö. Jag tror att Kjell Nilsson
            avsiktligt missförstod det som jag sade. Vi är alla här i kammaren
            överens om att det är oerhört viktigt att satsa på en bra arbetsmiljö.
          </note>
          <note>
            Men, Kjell Nilsson, man måste se sanningen i vitögat, även om
            det svider ibland. På ställen där man har satsat mycket på bättre
            arbetsmiljö och trott att det skulle minska sjukfrånvaron har
            det inte blivit så. Jag förstår att det kan kännas hårt att höra
            det, men man måste inse att man inte alltid får en sådan positiv
            korrelation, även om man skulle hoppas att det vore så.
          </note>
          <note>
            Men därmed har jag inte sagt att man inte skall satsa på en god
            arbetsmiljö. En god arbetsmiljö är något positivt. Man kan också
            hoppas att sjukfrånvaron härigenom minskar, men även om inte så
            blir fallet är en god arbetsmiljö bra för företaget över huvud
            taget. Jag vill göra fullständigt klart att det var det som jag
            åsyftade.
          </note>
          <note>
            Med den satsning som vi i Sverige har gjort på arbetsmiljön borde
            vi kanske ha den lägsta sjukfrånvaron bland samtliga europeiska
            länder.
          </note>
          <note>
            Men i många europeiska fabriker som har en betydligt sämre arbetsmiljö
            än vad vi har i Sverige har man en betydligt lägre sjukfrånvaro.
            Det var det som jag syftade på med mitt påpekande. Men jag tror
            ändå att vi är överens om att vi skall ha en bra arbetsmiljö.
          </note>
          <note type="speaker">
            Anf. 21 LENNART ROHDIN (fp):
          </note>
          <note>
            Fru talman! Att ha ett arbete är för de allra flesta den kanske
            mest avgörande förutsättningen för ett meningsfullt och värdigt
            liv. Arbetet är grunden för den enskildes ekonomi. För många ger
            arbetet en möjlighet att utvecklas och att både känna en individuell
            och en social identitet. För många skänker arbetet också en värdefull
            gemenskap med andra människor.
          </note>
          <note>
            Att ställas utan arbete betyder därför för många att de inte
            längre behövs och inte längre räcker till. För den som är ung
            betyder arbetslösheten att han eller hon kanske aldrig får tillfälle
            att lära sig uppleva arbetets betydelse.
          </note>
          <note>
            För samhället är det ett fruktansvärt slöseri att människor som
            kan och vill arbeta inte får göra det.
          </note>
          <note>
            Vi vet hur stora behov som finns i vårt samhälle som inte kan
            tillgodoses.
          </note>
          <note>
            Arbetslöshet är ett gissel som aldrig får accepteras utan måste
            bekämpas. Den nuvarande rekordarbetslösheten är en tragedi för
            den enskilde såväl som för vårt land. Att sanera vårt lands ekonomi
            och att få fart på hjulen och skapa nya riktiga och goda jobb
            måste därför vara ett överordnat mål.
          </note>
          <note>
            Även under goda tider slås människor ut från arbetsmarknaden
            på grund av arbetsskador, dålig arbetsmiljö och olämplig arbetsorganisation.
            Den utslagning som dåliga arbetsmiljöer medför innebär ofta isolering
            för den enskilde och svårigheter att fungera även i andra roller.
          </note>
          <note>
            I dagarna har Folkhälsogruppen publicerat en rapport om arbetslöshet
            som folkhälsoproblem där dessa förhållanden understryks. I rapporten
            redovisas klart de kanske inte helt överraskande effekter och
            risker som arbetslöshet medför för många enskilda människor, men
            det är inte desto mindre en skakande läsning.
          </note>
          <note>
            En bättre arbetsmiljö är viktig också för samhället.
          </note>
          <note>
            För att vi skall kunna komma ut i arbetslivet och fungera väl
            krävs det att både den fysiska arbetsmiljön, arbetsorganisationen
            och omgivningen är anpassade till oss människor.
          </note>
          <note>
            De som har de tyngsta och kanske minst stimulerande jobben löper
            alltjämt de klart största hälsoriskerna. Detta är inte minst påtagligt
            för många kvinnor i låglöneyrken. Det är också kvinnorna som står
            för den stora ökningen av ohälsotalen och den stora ökningen av
            arbetssjukdomar bland arbetstagare.
          </note>
          <note>
            En bättre arbetsmiljö är också nödvändig för att vi skall ha
            livskraftiga företag och en väl fungerande och kostnadseffektiv
            offentlig sektor. Hög personalomsättning, stor frånvaro och otrivsel
            ger självfallet också sämre arbetsresultat.
          </note>
          <note>
            Arbetet med att skapa goda jobb måste därför fortgå. De projekt
            för förändring och nytänkande på arbetsplatserna som fått fullt
            stöd genom
          </note>
          <note>
            Arbetslivsfonden medverkar till att skapa goda jobb. När nu Arbetslivsfonden
            kommer att avvecklas är det viktigt att erfarenheterna kan föras
            vidare.
          </note>
          <note>
            Regeringen har också tillsatt en utredare som bl.a.
          </note>
          <note>
            skall föreslå hur samordningen av statliga insatser och kunskapsspridning
            inom arbetslivsområdet skall äga rum.
          </note>
          <note>
            I sitt anförande i början av debatten gjorde Kjell
          </note>
          <note>
            Nilsson, som är en mycket kunnig och vida mer erfaren person
            på det här området än jag, en ganska svepande karakteristik av
            de borgerliga partierna. Med den erfarenhet som Kjell Nilsson
            har på området tror jag att han förstår att jag som företrädare
            för Folkpartiet har litet svårt att känna igen mig i den beskrivningen.
          </note>
          <note>
            Fru talman! En grupp som också i goda tider har det svårt på
            arbetsmarknaden är de arbetshandikappade. I flera utredningar
            har det sedan 40-talet gjorts uttalanden om arbetets värde som
            en produktiv resurs för samhället. Trots ambitionen i sådana uttalanden
            och trots tillkomsten av många arbetsmarknadspolitiska åtgärder
            saknar många människor med handikapp fortfarande en plats på arbetsmarknaden.
            Det gäller särskilt människor med omfattande funktionshinder.
            Inte ens när det rådde högkonjunktur i vårt land i slutet av 80-talet
            skedde någon markant nedgång av antalet arbetslösa handikappade.
          </note>
          <note>
            I den situation vi har i dag med rekordarbetslöshet drabbas de
            handikappade först. Många frågar sig säkert fullt förståeligt
            om det ens lönar sig att försöka. Det är därför viktigt att ansträngningarna
            intensifieras på alla plan för att ändå ge fler handikappade möjlighet
            till arbete. Det är glädjande att vi kan vara överens om detta.
          </note>
          <note>
            De av regeringen föreslagna anslagen för olika handikappåtgärder
            inom arbetslivet uppgår till 12,7
          </note>
          <note>
            miljarder kronor för kommande budgetår.
          </note>
          <note>
            Ansträngningarna för att ge handikappade tillträde till arbetsmarknaden
            måste följaktligen intensifieras inom flera områden. I
          </note>
          <note>
            budgetpropositionen föreslår regeringen att tiden under vilken
            AMS kan svara för arbetshjälpmedel för en handikappad person som
            anställs förlängs från sex till tolv anställningsmånader.
          </note>
          <note>
            Vidare förslås att bidrag skall kunna lämnas under högst två
            år till lönekostnader för stödpersonal åt funktionshindrade som
            behöver stödet för att kunna utföra arbetet.
          </note>
          <note>
            Båda dessa förslag utgör värdefulla bidrag till att förstärka
            möjligheterna för arbetshandikappade att få tillträde till arbetsmarknaden.
          </note>
          <note>
            Det är viktigt att arbetsförmedlingen följer handikappade ungdomar
            som avslutar studier och ser till att de kan vinna inträde på
            arbetsmarknaden på ett bra sätt. Här pågår ett arbete inom AMS,
            vilket utskottet också anför i betänkandet. Det är oförlåtligt
            om inte alla insatser görs för att möjliggöra ett inträde i arbetslivet
            för handikappade ungdomar med ett helt liv i arbetsför ålder framför
            sig.
          </note>
          <note>
            Regeringen har nyligen lagt fram en proposition om stöd och service
            till vissa funktionshindrade. Det är ett ytterst värdefullt resultat
            av
          </note>
          <note>
            Socialdepartementets beredning av en del av förslagen från 1989
            års Handikapputredning. Det föreslogs vidare åtgärder också inom
            arbetslivet vilka jag hoppas att vi snart får tillfälle att behandla
            här i riksdagen.
          </note>
          <note>
            Fru talman! Det är nu snart ett år sedan riksdagen beslöt att
            omvandla stiftelsen Samhall till Samhall
          </note>
          <note>
            AB. Det är en koncern med mer än 30 000
          </note>
          <note>
            anställda. Verksamheten utgör en socialt mycket värdefull och
            ekonomiskt helt riktig satsning. Det moderna Samhall har ett brett
            sortiment och en internationell utblick.
          </note>
          <note>
            Kritik riktas då och då mot Samhall för att det med hjälp av
            skattesubventioner skulle dumpa marknaden, inte minst när det
            ger sig in på nya områden. På sistone har det gällt företag inom
            restaurangrörelsen.
          </note>
          <note>
            Det är naturligtvis mycket viktigt att så inte sker. I
          </note>
          <note>
            det för Samhall och näringslivet gemensamma
          </note>
          <note>
            Kontaktrådet granskas offerter och prissättning för att Samhall
            inte skall gynnas framför privata företag. Ytterst kan den som
            känner sig förfördelad vända sig till Konkurrensverket.
          </note>
          <note>
            Detta arrangemang är värdefullt och torde undanröja risker för
            en otillbörlig konkurrensbegränsning som i längden vore mest allvarlig
            för Samhalls verksamhet.
          </note>
          <note>
            Fru talman! Jag vill med detta yrka bifall till utskottets hemställan
            i betänkandet AU12
          </note>
          <note>
            Arbetslivspolitik.
          </note>
          <note type="speaker">
            Anf. 22 HARALD BERGSTRÖM (kds):
          </note>
          <note>
            Fru talman! Vi debatterar arbetslivsfrågor, och i sitt anförande
            tog Kjell Nilsson upp frågan om den kommitté som nu arbetar med
            arbetsrättsliga frågor.
          </note>
          <note>
            Han attackerade denna kraftfullt. Han gick till angrepp på de
            förslag som kommer, och han sade att det är fråga om att återinföra
            förhållanden som rådde på 30-talet, att återinföra § 32 osv.
          </note>
          <note>
            Nu vet jag inte riktigt vad det är för förslag som
          </note>
          <note>
            Kjell Nilsson här åsyftar, för kommittén har ju ännu inte lagt
            fram sitt betänkande. Men som så ofta sker, när kontroversiella
            frågor är under utredning, läcker en utredning. Det kommer ut
            en hel del om vad som har förevarit i samtalen och i de förslag
            som debatteras.
          </note>
          <note>
            Det här tas naturligtvis upp av tidningar och skrivs om, och
            då är frågan hur förslagen ser ut när de har silats genom journalisternas
            ögon. Därför är det litet vanskligt, tycker jag, att på så lösa
            boliner häftigt attackera vad Kjell Nilsson tror är kommitténs
            förslag.
          </note>
          <note>
            Som ledamot av kommittén, ARK 92 benämnd, kan jag inte direkt
            tala om vad kommittén kommer att föreslå, eftersom det ännu är
            ett par tre veckor till dess betänkandet ligger på bordet. Men
            såvitt jag kan förstå är jag rätt oförhindrad att något kommentera
            det som tidningarna skriver.
          </note>
          <note>
            Det är klart att man i tidningar diskuterar det som är kontroversiellt
            och det som är mycket känsligt.
          </note>
          <note>
            Det är då begreppen som LAS, lagen om anställningsskydd, rör
            sig med om saklig grund och om turordningsreglerna. De begreppen
            har ju varit föremål för lagstiftning och är kontinuerligt föremål
            för debatt.
          </note>
          <note>
            För någon tid sedan framgick det av tidningsskriverier att kommittén
            sysslade med förslag, sade man, om att illojalitet skulle utgöra
            saklig grund för uppsägning eller avsked. Man tog ett exempel.
            Om jag skymfar min chef, kan jag få sparken direkt.
          </note>
          <note>
            Jag vill påminna om att om journalisten hade läst hela den PM
            som han hade snokat rätt på eller fått tag i, jag vet inte hur,
            så hade han i det följande sett att samtidigt med vad som nämndes
            om skymfning av en chef stod det också att en skymfning kan vara
            ursäktlig. Om vederbörande arbetstagare var provocerad, var det
            en ursäkt för det han gjorde, och därmed var det inte saklig grund
            för att säga upp honom att han hade sagt något otillständigt.
          </note>
          <note>
            Det är ett exempel på hur man rycker ut delar av ett helt för
            att därmed bevisa en tes som man tror är riktig. Det är litet
            besvärligt, Kjell Nilsson, att gå till angrepp med hjälp av det
            som står i tidningen, när man har tillgång till bara en del av
            helheten.
          </note>
          <note>
            Att tala om turordningsreglerna är minst lika eldfängt. Med nuvarande
            lag har praxis utbildats, och det finns också inskrivet, att man
            bör förhandla vid en övertalighetssituation, och visst skall man
            förhandla. Det finns för min del ingen tanke på att på något sätt
            beskära förhandlingsrätten, tvärtom.
          </note>
          <note>
            Det jag önskar och, kan jag säga, det jag har arbetat för i kommittén
            är att förhandlingarna skall göras mera öppna, mer möjliga. Disposiviteten
            bör inte inskränkas utan vidgas.
          </note>
          <note>
            Direktiven som kommittén arbetar efter talar också om att förhandlingarna
            skall ner på en lokal nivå.
          </note>
          <note>
            Ja, vilka är det som i dag är bärare av förhandlingsrätten? Jo,
            de centrala avtalsslutande parterna. Kommittén har direktivet
            att den rätten bör tryckas ner, om jag får använda det uttrycket,
            till det lokala planet. Jag instämmer i det. Det är de lokala
            avtalsbärande parterna som bör ha förhandlingsrätten.
          </note>
          <note>
            Det är faktiskt en ganska intressant principiell förskjutning.
            Men vad händer, Kjell Nilsson, om förhandlingar misslyckas? Enligt
            uppgift som jag har fått lyckas förhandlingarna, tack och lov,
            i mer än 95 % av fallen. Huruvida siffran är rätt eller ej, vet
            jag inte, men förhandlingarna lyckas. Det är detta vi vill egentligen,
            att de som har ansvaret på arbetsplatsen skall tala med varandra,
            lösa sin konflikt om det beroendeförhållande de står i till varandra
            -- man skall vara klar över att arbetsgivarna också är beroende
            av sina arbetstagare -- och komma till enighet om vad som bör
            ske.
          </note>
          <note>
            Förhandlingar, ja -- men vad sker om dessa misslyckas? Där bör
            det finnas en lagregel. Låt oss återkomma till den, Kjell Nilsson,
            när betänkandet ligger på bordet. Då är det kanske dags att gå
            till attack eller att acceptera vad vi har kommit fram till. Låt
            oss se vad betänkandet innehåller!
          </note>
          <note type="speaker">
            Anf. 23 TALMANNEN:
          </note>
          <note>
            Jag erinrar om att kammaren diskuterar arbetslivspolitik, inte
            arbetsrättspolitik.
          </note>
          <note type="speaker">
            Anf. 24 KJELL NILSSON (s) replik:
          </note>
          <note>
            Fru talman! Eftersom också vissa delar av arbetsrätten behandlas
            i betänkandet, är det väl rimligt att ge en kommentar till vad
            som håller på att ske med arbetsrätten.
          </note>
          <note>
            Jag sade i mitt huvudanförande att jag inte har andra uppgifter
            än de som kommer via massmedia men att förslagen, om de uppgifterna
            är riktiga, innebär ett hot mot arbetsrätten. Det är bra att
          </note>
          <note>
            Harald Bergström, som är ledamot av kommittén, tar till orda,
            men jag hade inte trott att vi skulle ha någon sakdebatt om arbetsrätten
            i dag utan ville enbart peka på den.
          </note>
          <note>
            Harald Bergström är tydligen beredd att föra en sakdebatt om
            arbetsrätten, men jag instämmer med fru talmannen i att det inte
            är rimligt att föra den debatten i dag. Harald Bergströms inlägg
            tyder dock på att det var ömma tår jag trampade på när jag sade
            att här finns en fara för utvecklingen inför framtiden, därest
            det som har läckt via massmedia är sant.
          </note>
          <note>
            Beträffande turordningsreglerna skulle jag vilja fråga Harald
            Bergström: Räcker det med de 10 %
          </note>
          <note>
            som arbetsgivarna skall få avgöra själva, eller kan det bli mer?
          </note>
          <note>
            Hur det är med illojaliteten som saklig grund har
          </note>
          <note>
            Harald Bergström pekat litet grand på.
          </note>
          <note>
            Sedan är det faktiskt så att i 98 % av fallen gör man upp på
            den lokala arbetsplatsen. Då är frågan: Skall man ta till storsläggan
            för de 2 % som man inte kan göra upp om?
          </note>
          <note>
            I krisuppgörelsen mellan regeringen och socialdemokratin ingick
            bl. a. att man skulle tillsammans skriva direktiven för arbetsrättskommittén.
            Det löftet är brutet från regeringens sida. Tror Harald Bergström
            att en ökad konfrontation om arbetsrätten ger den grogrund för
            ett gott samarbete på arbetsplatserna som vi faktiskt har byggt
            upp under årtionden?
          </note>
          <note>
            Tror Harald Bergström att denna konfrontation och den militanta
            inställningen från er sida som vill förändra arbetsrättslagstiftningen
            verkligen kommer att förbättra klimatet ute på arbetsplatserna?
            Är det Harald Bergströms uppfattning?
          </note>
          <note type="speaker">
            Anf. 25 HARALD BERGSTRÖM (kds):
          </note>
          <note>
            Fru talman! Jag tycker liksom Kjell Nilsson att i arbetslivsfrågorna
            ingår arbetsrätten som en ganska väsentlig del. Därför är det
            nog inte så fel att vi något luftar det ämnet, även om jag vet
            att arbetsrätten senare kommer upp som ett riksdagsärende.
          </note>
          <note>
            Jag kommer inte att kommentera huruvida 10 % är rätt eller inte.
            Något slags förslag kommer från kommittén, det kan jag i vart
            fall lova.
          </note>
          <note>
            Beträffande löftesbrott är det min uppfattning att de samråd
            som protokollet efter krispaket 1 talar om skall ske när arbetsrättskommitténs
            betänkande är framlagt och har varit ute på remiss och man går
            i gång med att skriva en proposition på grundval av det som har
            kommit fram och som skall vägas samman. Det är då samrådet skall
            äga rum. Det är den uppfattning jag har om den paragrafen i krispaketsförhandlingarna.
            Därmed menar jag att regeringen inte har gjort något löftesbrott.
          </note>
          <note>
            Sedan, Kjell Nilsson, kan jag inte förstå talet om konfrontation,
            när intentionen är att försöka underlätta förhandlingar. Vi vill
            lägga ett förhållande till rätta för förhandlingar om de svårigheter
            som det onekligen är vid en övertalighetssituation.
          </note>
          <note>
            Låt oss nu vänta och se vad betänkandet innehåller om ett par
            tre veckor!
          </note>
          <note type="speaker">
            Anf. 26 KJELL NILSSON (s) replik:
          </note>
          <note>
            Fru talman! Jag vill skicka med en vädjan till
          </note>
          <note>
            Harald Bergström. Harald Bergström har ju en gång i tiden varit
            ute och arbetat i näringslivet och haft en del med förhandlingar
            att göra. Var försiktig när ni kommer med era förslag!
          </note>
          <note>
            Om turordningsreglerna exempelvis skall innebära att arbetsgivaren
            skall ha rätt att plocka ut 10 % av arbetsstyrkan utan att fråga
            någon om vilka som skall plockas ut, utan förhandlingsskyldighet,
            innebär det en konfrontation gentemot de fackliga grupperna. Detta
            är bara ett exempel. Det finns många fler, enligt vad som har
            läckt ut från denna kommitté. Åk litet försiktigt! Ta till vara
            det fina arbetsklimat som vi har haft i vårt land, den fina förhandlingsordningen!
            Rasera inte detta för att någon liten del inte har fungerat så
            bra!
          </note>
          <note>
            Fru talman! Vi socialdemokrater har också sagt att det finns
            vissa delar inom arbetsrätten som man behöver titta på. Men i
            och med det behöver man inte slå sönder allt som har fungerat
            bra under årtionden.
          </note>
          <note>
            Anf. 27 HARALD BERGSTRÖM (kds)
          </note>
          <note>
            replik:
          </note>
          <note>
            Fru talman! Det är märkligt att det så fort man rör ett kommatecken
            talas om att allt slås sönder. Det är ungefär det intrycket som
            jag har fått.
          </note>
          <note>
            Kjell Nilsson talar om att vi skall gå försiktigt fram.
          </note>
          <note>
            Jag kan nämna att jag i viss mån också har läckt litet från den
            här utredningen. Vid ett företagsbesök --
          </note>
          <note>
            jag tänker särskilt på ett tillfälle -- samtalade jag med fackliga
            företrädare om hur de skulle ha löst problemet med övertalighet
            i en situation som rådde för bara två, tre månader sedan om de
            skulle ha tillämpat vissa förslag som vi arbetar med i kommittén.
            De hade löst problemet förhandlingsvägen, och det hade gått bra.
            De kommentarer som jag fick av de fackliga företrädarna när de
            tänkte sig in i situation var att detta inte var så farligt, att
            det inte alls var så tokigt som det skrivs i tidningarna. Det
            lugnade mig att höra detta från förnuftigt folk, som tänker rationellt,
            som är ute på golvet och som vet hur det fungerar.
          </note>
          <note type="speaker">
            Anf. 28 HANS ANDERSSON (v):
          </note>
          <note>
            Fru talman! Jag brukar hålla med fru talmannen när hon säger
            att vi skall hålla oss till ämnet. Det vill jag göra även nu.
          </note>
          <note>
            Harald Bergström åker ju runt och pratar så mycket om arbetsrätt
            att jag tror att han gör det även i sömnen. Kanske gör han det
            just nu. Han förstår inte varför det är så mycket prat om konfrontation.
          </note>
          <note>
            Jag tror inte att Harald Bergström förstår vilken björn han har
            väckt.
          </note>
          <note>
            Titta på vilka som agerar! Titta på hur målmedvetet
          </note>
          <note>
            SAF har agerat! Titta på företagen i Octagonen, de storföretag
            som nu driver en kamp mot fackföreningsrörelsen och därmed också
            mot löntagarna! Det handlar inte om några småföretag.
          </note>
          <note>
            Det handlar inte om några procedurregler.
          </note>
          <note>
            Jag skall inte diskutera LAS-regler, saklig grund, turordning
            och kvotsystem som tydligen debatteras. Jag skall snarare uppehålla
            mig litet grand vid det som Harald Bergström säger om den fackliga
            lokala förhandlingsrätten, vikten av en facklig organisation.
            Just den frågan hör ju faktiskt intimt ihop med arbetslivsfrågorna:
            Vad skall vi ha för löneform? Hur skall arbetsorganisationen se
            ut?
          </note>
          <note>
            Vilka utbildningsplaner skall finnas?
          </note>
          <note>
            Det är just sådana frågor som hänger ihop med arbetslivsfrågorna.
            Det krävs en ordentlig relation mellan fackförening och arbetsgivare
            på varje företag. Det krävs också en laglig grund för den fackliga
            verksamheten. Det är den som hotas i den diskussion som uppenbarligen
            förs inom ramen för
          </note>
          <note>
            Arbetsrättskommittén.
          </note>
          <note>
            För att komma någon vart när det gäller arbetslivsfrågor krävs
            det ett konstruktivt samarbete. Det konstruktiva samarbetet är
            ni på väg att underminera. Jag tror att det är nödvändigt att
            Harald Bergström faktiskt tar sig en funderare över vilken roll
            han spelar, att han inte bara är så glad över att nu som kristdemokrat
            få vara med och klampa in på arbetslivets område, där annars parterna
            är så tunga. Han kommer att bli en lakej för den ena parten, den
            som står för ägande och makt och inte representerar individers
            trygghet och kollektivens rättigheter.
          </note>
          <note>
            Det finns ju i dag många exempel i verkligheten som är hotfulla.
            I Uppsala sparkades busschaufförer. Efter vilda protester tog
            man sedan tillbaka dem, därför att det protesterades mot nedskärningarna
            inom kommunen.
          </note>
          <note>
            Kinnarpsfrågan är fruktansvärd. Monarks strategi var väldigt
            hårdhudad och politiserande. Man ställde facket vid skampålen
            om inte Monark fick bestämma allting själv. Se upp för de krafter
            som ni, och inte minst Harald Bergström, väcker!
          </note>
          <note type="speaker">
            Anf. 29 HARALD BERGSTRÖM (kds):
          </note>
          <note>
            Herr talman! Jag har nog blivit varse vilka krafter som är i
            verksamhet när man talar om fackliga frågor, Hans Andersson. Det
            råder inga tvivel om det. Jag märker att den fackliga delen av
            den socialdemokratiska rörelsen är i verksamhet.
          </note>
          <note>
            Det är ju i direktiven till utredningen, ARK 92, som det talas
            om den lokala arbetstagarorganisationen och dess förhandlingsrätt.
            Som kristdemokrat, Hans
          </note>
          <note>
            Andersson, är jag intresserad av det som vi brukar kalla subsidiaritetsprincipen:
            att beslut skall fattas på lägsta möjliga effektiva nivå. Såvitt
            jag kan förstå är den lägsta möjliga nivån, när man talar om förhandlingar
            mellan arbetstagarparter och arbetsgivare, på ort och ställe där
            problemen finns.
          </note>
          <note>
            Det är grunden till varför jag är intresserad av den nivå som
            den lagliga rätten till förhandlingar placeras på.
          </note>
          <note type="speaker">
            Anf. 30 HANS ANDERSSON (v):
          </note>
          <note>
            Herr talman! Det handlar ju inte om socialdemokratin och om fackpampar.
            Det här handlar om en mycket utbredd rädsla ute på företag och
            myndigheter. Jag vet inte hur många telefonsamtal jag får från
            människor som är oroliga, dels när det gäller lojalitetsfrågan,
            dels när det gäller frågan om godtycke vid uppsägning.
          </note>
          <note>
            Jag tror inte heller att det enbart handlar om det socialdemokratiska
            partiet och LO, som Harald
          </note>
          <note>
            Bergström tror. Jag tror snarare att TCO, tjänstemannarörelsen,
            på senare tid har vaknat.
          </note>
          <note>
            Jag inbillar mig att många av de människor som i dag är djupt
            oroade tillhör, skall vi säga, mittens sektor. Men frågan är om
            kds tillhör mitten i svensk politik, eller om kds, kanske i omedvetande
            om vad man gör, har förskjutits höger ut.
          </note>
          <note>
            Subsidiaritet -- det är så svårt att vi knappt själva kan hålla
            reda på det, Harald Bergström. Men
          </note>
          <note>
            Harald Bergström säger att besluten skall fattas på rätt nivå.
            Det menar fackföreningsrörelsen också.
          </note>
          <note>
            Man skall förhandla lokalt, ha en stark fackförening och en hyfsad
            arbetsgivare. Men om det inte går skall det finnas spelregler,
            konfliktlösningsmetoder och överprövningsrättigheter. Det har
            vi i Sverige i centrala förhandlingsinstitut, vilket fungerar
            alldeles utmärkt.
          </note>
          <note>
            Det Harald Bergström, kds och SAF vill göra är inte att lägga
            någonting på rätt nivå -- det ligger redan på rätt nivå. Ni vill
            förskjuta makten på den nivå som det handlar om. Ni vill ge ökad
            makt åt och ökad handlingsfrihet för arbetsgivarparten och radikalt
            minska detta för dem som representerar de enskilda människorna.
            Detta är ett hårt slag mot den enskilda människans frihet. Det
            handlar för er del inte om att komma åt fackpampar.
          </note>
          <note type="speaker">
            Anf. 31 HARALD BERGSTRÖM (kds):
          </note>
          <note>
            Herr talman! Jag vill bara berätta för Hans
          </note>
          <note>
            Andersson att det också är många sympatisörer och väljare som
            röstar på kristdemokraterna som hör av sig. Dessa får jag tala
            med, och naturligtvis samtalar jag med dem om var problemen finns
            någonstans. Om detta kan vara till någon tröst,
          </note>
          <note>
            Hans Andersson, ta det till ditt hjärta.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            6 § Anslag till Arbetsmarknadsdepartementet m.m.
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU8 Anslag till
          </note>
          <note>
            Arbetsmarknadsdepartementet m.m. (prop.
          </note>
          <note>
            1992/93:100 delvis).
          </note>
          <note>
            Anf. 32 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! I detta betänkande behandlas anslag till bl.a arbetsmarknadsråden
            och anslag till
          </note>
          <note>
            Arbetsdomstolen. I båda dessa ärenden finns det motioner, av
            Margareta Gard resp. Per Stenmarck, som vi moderater instämmer
            i.
          </note>
          <note>
            Margareta Gards förslag till besparing vad gäller arbetsmarknadsråden,
            som vi moderater följer upp, innebär 6,6 miljoner kronor. Därmed
            täcker vi med råge in det överskridande som arbetsmarknadsutskottet
            ville göra när det gäller kvinnoorganisationerna.
          </note>
          <note>
            En orsak till att vi i Sverige befinner oss i ett så prekärt
            läge är att utgifterna har fått rulla på utan att tillräckligt
            ifrågasättas. Nu är det hög tid att noga pröva varje utgift. Endast
            oundgängligen nödvändiga utgifter bör behållas. Straffet för dem
            som inte har kraft att överpröva utgifterna kommer att bli hårt
            den dag hela notan verkligen syns för väljarna.
          </note>
          <note>
            Det här är en mycket liten fråga, och den är givetvis utan egentlig
            bäring för välfärden. Men viss symbolisk betydelse kan den tillmätas.
          </note>
          <note>
            I detta sammanhang vill jag kortfattat erinra om den försöksballong
            som emanerar från
          </note>
          <note>
            Exportrådets chef Göran Holmqvist och som gäller ytterligare
            samordning av utrikesrepresentationen.
          </note>
          <note>
            Oavsett hur det förhåller sig med lämpligheten i just detta fall
            är det principiellt rätt att ifrågasätta om det inte finns möjlighet
            till ytterligare effektiviseringar.
          </note>
          <note>
            Arbetsmarknadsdepartementet har haft en arbetsgrupp som har förordat
            effektivisering och förbättrad styrning av information och rapportering
            på arbetsmarknadsområdet. Gruppen menar att det på sikt räcker
            med att behålla denna bevakning i EG-området. Vi Moderater föreslår
            också att den behålls i Bryssel. Nog undrar väl fler än vi
          </note>
          <note>
            Moderater om det verkligen är oundgängligen nödvändigt att ha
            både ordinarie ambassadpersonal och specialattachéer på en mängd
            områden -- för exportfrågor, arbetsmiljöfrågor, arbetsmarknadsfrågor,
            tekniska frågor, osv. En översyn pågår också vad gäller organisationen
            av utrikesrepresentationens olika delar.
          </note>
          <note>
            Vi Moderater gör bedömningen att ordinarie ambassadpersonal bör
            hinna klara bevakningen av arbetsmarknadsfrågor precis som de
            gör på de flesta ambassaderna i världen. Som ledamot av
          </note>
          <note>
            UD:s antagningsnämnd har jag också kunnat konstatera att krav
            och kvalitet på dem som antas till diplomatkarriären är höga,
            inte minst vad avser kunskaper om förhållanden på arbetsmarknaden.
          </note>
          <note>
            Kostnadsminskningar är nödvändiga. Det är man medveten om även
            i departementet, vilket framgår av betänkandet. Skillnaden är
            att vi Moderater vill gå litet fortare fram.
          </note>
          <note>
            Herr talman! Därmed yrkar jag bifall till reservation 1 och i
            händelse av bifall till reservation
          </note>
          <note>
            1 även till reservation 2, som behandlar själva medelsanvisningen.
          </note>
          <note>
            Därefter går jag över till frågan om de arbetsrättsliga frågornas
            överförande till allmän domstol. Man kan knappast förvänta sig
            att de s.k.
          </note>
          <note>
            särintressena som finns representerade i domstolen skall komma
            att förorda en neddragning av det egna inflytandet. Tvärtom cementerar
          </note>
          <note>
            Arbetsdomstolen makten för de stora organisationerna. Den som
            vill bilda en konkurrerande organisation hamnar genast i strykklass
            i avsaknad av inflytande i
          </note>
          <note>
            Arbetsmarknadsdomstolen.
          </note>
          <note>
            Vi delar motionärens uppfattning att man bör utreda formerna
            för ett överförande av arbetsrättsliga tvistemål till allmän domstol
            i syfte att stärka den enskildes ställning.
          </note>
          <note>
            Vi anser att det är principiellt felaktigt att representanter
            för arbetsmarknadens parter avgör straffrättsliga ärenden. Det
            finns flera exempel på detta i AD. Brottmål skall enligt vår uppfattning
            avgöras i allmän domstol och AD skall få sin ursprungliga funktion.
            Den är att tolka kollektivavtal och snabbt avgöra mål om olovliga
            strejker.
          </note>
          <note>
            Att domstol kan döma i mål mellan enskild och part, där ena parten
            är representerad i domstolen, förefaller oss inte vara den bästa
            lösningen om man är angelägen om att tillgodose starka krav på
            rättssäkerhet. Man kan ju t.ex. föreställa sig hur stor möjligheten
            är att vinna framtida mål om lika lön, om båda parter på domarsidan
            kan ha intresse av att den enskilde skall förlora.
          </note>
          <note>
            Herr talman! Allmän domstol är första instans när kollektivavtal
            saknas, men överprövningar sker i
          </note>
          <note>
            AD. Alla mål som rör enskilda förhållanden på arbetsplatsen borde
            ha en enhetlig handläggning.
          </note>
          <note>
            Så gott som alla partier i denna kammare har tillskyndat vår
            EG-ansökan. EG-rätten kräver absolut opartiskhet. Det innebär
            att den enskildes ställning får visst ökat skydd.
          </note>
          <note>
            EG-rätten har visserligen accepterat partsammansatta organ, men
            frågan är om de fall som avgörs i AD skulle passera EG-domstolens
            lupp. Jag tror inte det, och det gör inte heller den juridiska
            expertisen vid Juridiska Institutionen vid
          </note>
          <note>
            Stockholms universitet. Jag hade ett kontrollsamtal med dem i
            går.
          </note>
          <note>
            Även här går vi Moderater litet längre och begär en utredning
            i dessa frågor.
          </note>
          <note>
            Herr talman! Därmed yrkar jag bifall till reservation 3 samt
            i övrigt till utskottets hemställan.
          </note>
          <note type="speaker">
            Anf. 33 LAILA STRID-JANSSON (nyd):
          </note>
          <note>
            Herr talman! Vid beskickningarna i Bryssel, Bonn,
          </note>
          <note>
            London och Washington finns fyra arbetsmarknadsråd stationerade
            inom den svenska utrikesförvaltningen. Regeringen utser arbetsmarknadsråden,
            som under alla år har kommit från arbetsmarknadens organisationer,
          </note>
          <note>
            LO, SAF och TCO. Enligt den praxis som utvecklats har som arbetsmarknadsråd
            endast förordats personer som föreslagits gemensamt av ovanstående
            parter.
          </note>
          <note>
            Inga som helst bestämmelser om att tjänsterna skulle förbehållas
            personer från arbetsmarknadens organisationer har funnits. De
            enda kompetensoch kravspecifikationer som är uppställda för denna
            befattning framgår av proposition 1959:121, där det sägs: ''De
            skall vara väl förtrogna med arbetsförhållandena på arbetsmarknaden
            och inom socialpolitiken och besitta goda språkkunskaper.''
          </note>
          <note>
            Det har vid ett flertal tillfällen konstaterats att man vid tillsättandet
            inte beaktat kravspecifikationen.
          </note>
          <note>
            Detta påtalades redan den 7 november 1985 i en rapport av en
            utredningsgrupp som
          </note>
          <note>
            Arbetsmarknadsdepartementet tillsatt.
          </note>
          <note>
            Kritik har även framförts beträffande arbetsmarknadsrådens rapporter,
            som uppgivits vara av ''mycket varierande karaktär''. Trots påtalad
            kritik har ingen förändring av tillsättningarna av arbetsmarknadsråd
            kommit till stånd förrän nu.
          </note>
          <note>
            Ny demokrati kritiserade för ett år sedan dessa missförhållanden.
            Till vår glädje har nu arbetsmarknadsministern meddelat att regeringen
            skall tillsätta samtliga befattningar efter ett öppet ansökningsförfarande.
            Detta är som sagt mycket glädjande.
          </note>
          <note>
            Arbetsmarknadsråden skall bevaka frågor som främst rör arbetsmarknad
            och fortlöpande rapportera till chefen för
          </note>
          <note>
            Arbetsmarknadsdepartementet resp. chefen för
          </note>
          <note>
            Socialdepartementet. De skall vidare även sprida kunskap om svenska
            förhållanden vad beträffar dessa frågor.
          </note>
          <note>
            Denna information skulle med lika gott resultat kunna skötas
            av befintliga beskickningars personal.
          </note>
          <note>
            Så är fallet i dag i de länder som inte har arbetsmarknadsråd.
          </note>
          <note>
            Sverige har i dag milt sagt en mycket ansträngd ekonomi. Därför
            måste det ifrågasättas om de fyra arbetsmarknadsråden kan bibehållas
            inom utrikesförvaltningen. Organisationerna på arbetsmarknaden
            har dessutom en omfattande bevakning och uppföljning av utvecklingen
            i andra länder.
          </note>
          <note>
            Med tanke på bl.a. de pågående förberedelserna inför Sveriges
            inträde i EG kan det finnas skäl att tills vidare behålla tjänsten
            som arbetsmarknadsråd i Bryssel. Ytterligare tjänster som arbetsmarknadsråd
            bör däremot inte tillsättas, och befintliga tjänster som arbetsmarknadsråd
            i Bonn,
          </note>
          <note>
            London och Washington bör snarast avvecklas.
          </note>
          <note>
            Herr talman! Med det anförda ber jag att få yrka bifall till
            reservationerna 1, 2 och 3 i arbetsmarknadsutskottets betänkande
            AU8.
          </note>
          <note type="speaker">
            Anf. 34 MARIANNE ANDERSSON (c):
          </note>
          <note>
            Herr talman! Som vi har hört tar sig meningsskiljaktigheterna
            i det här betänkandet uttryck i tre reservationer. Moderater och
          </note>
          <note>
            Nydemokrater går samman i två motioner som gäller arbetsmarknadsråd.
            Moderaterna har också en reservation som gäller
          </note>
          <note>
            Arbetsmarknadsdomstolen.
          </note>
          <note>
            En arbetsgrupp har sett över arbetsmarknadsrådens verksamhet,
            vilket redovisas i rapporten Utlandsrepresentation inom
          </note>
          <note>
            Arbetsmarknadsdepartementets område. Det gäller de krav Europasamarbetet
            ställer inom arbetsmarknadsområdet och nyttan av den här verksamheten.
          </note>
          <note>
            Den följande remissomgången och utvärderingen har lett till att
            arbetsmarknadsministern och regeringen kommit fram till att särskilda
            specialattachéer behövs även fortsättningsvis. Men inte utan förändringar;
            förändringar som skall leda till både besparingar och ökad effektivitet
            och som redovisas i betänkandet. Bl.a. skall styrningen förbättras,
            de särskilda arbetsmiljöattachéerna och arbetsmiljöråden upphöra,
            bevakningen koncentreras till EG-området och regeringen skall
            tillsätta samtliga befattningar efter ett öppet ansökningsförfarande.
            Inte minst det sista tycker jag är viktigt med tanke på den kritik
            som förekommit och för att man skall få kompetent personal. Ett
            av Ny demokratis krav tillgodoses därmed.
          </note>
          <note>
            Med dessa åtgärder kommer kostnaderna att på sikt minska med
            ca 25 %. Utskottet delar arbetsmarknadsministerns uppfattning
            att det är viktigt att Sverige -- i och med att arbetsmarknaden
            internationaliseras och förändras oerhört snabbt --
          </note>
          <note>
            har ett forum som följer den internationella utvecklingen och
            som även kan sprida kunskap om
          </note>
          <note>
            Sverige i omvärlden. Vi instämmer i betänkandet på den punkten.
          </note>
          <note>
            Beträffande Arbetsdomstolen, AD, diskuteras dels arbetssituationen,
            dels de åtgärder som vidtagits för att förbättra situationen.
            Den har ju förbättrats, så det är inte så mycket att orda om.
            Men moderaterna vill att frågan om överförande av arbetsrättsliga
            tvistemål till allmän domstol skall utredas. Frågan om specialdomstolar
            har diskuterats länge och är mer av principiell och ideologisk
            karaktär. Det finns olika uppfattningar.
          </note>
          <note>
            Jag skall inte närmare gå in på det. Men jag konstaterar att
            regeringen i proposition 1991/92:84
          </note>
          <note>
            om ändringen i lagen om arbetstvister m.m.
          </note>
          <note>
            uttalade avsikten att återkomma om vilka målkategorier som bör
            kunna prövas av domstol som första instans.
          </note>
          <note>
            AD har förra året i en skrivelse framhållit hur angeläget det
            är att en definitiv ståndpunkt tas om vilka regler om rättegångar
            i arbetstvister som skall gälla för framtiden. Denna skrivelse
            har behandlats vid ett möte med arbetsmarknadens parter där ett
            starkt stöd uttalades för att man inte skulle genomföra ytterligare
            förändringar när det gäller dessa rättegångar. Det har regeringen
            lagt stor vikt vid. Enigheten mellan parterna är, som utskottsmajoriteten
            påpekar, av avgörande betydelse för att AD skall fungera tillfredsställande,
            och även avgörande för ställningstagandet att inte förändra inriktningen,
            utan bibehålla AD med nuvarande uppgifter.
          </note>
          <note>
            Det är i sammanhanget viktigt att påpeka att arbetsmarknadsministern
            i propositionen säger att han avser att noga följa utvecklingen
            i framtiden.
          </note>
          <note>
            Det gäller i första hand arbetssituationen. Till
          </note>
          <note>
            Charlotte Cederschiöld vill jag säga att AD ju skall behandla
            tvistemål inom arbetsrätten och inte straffrättsliga ärenden.
            Om det handlar om straffrätt skall det ju behandlas i annan ordning.
          </note>
          <note>
            Herr talman! Med detta vill jag yrka bifall till hemställan i
            betänkande AU8 i dess helhet, och avslag på reservationerna.
          </note>
          <note>
            Anf. 35 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Skillnaderna i grundtänkandet mellan
          </note>
          <note>
            Marianne Andersson och mig är kanske inte så stora. Det är särskilt
            glädjande att Marianne
          </note>
          <note>
            Andersson håller med om att AD inte skall syssla med straffrättsliga
            bedömningar. Det finns exempel: I AD 1991/76 gjorde man en bedömning
            om en polis hade begått grov misshandel. AD
          </note>
          <note>
            överprövade hovrättens lagakraftvunna dom och framförde en ny
            dom. I AD 1992/82 underkändes hovrättens tidigare dom. I AD 1992/91
          </note>
          <note>
            överprövade man hovrättens dom, men kom till samma domslut.
          </note>
          <note>
            Även om frågeställningar av den här typen i ett annat led har
            en arbetsrättslig anknytning, bör den straffrättsliga delen inte
            ligga hos AD. På den punkten tycks vi vara ense. Det kanske finns
            behov av en viss översyn.
          </note>
          <note>
            Det är ju inte heller bra när oorganiserade eller mindre självständiga
            organisationer döms i en domstol där huvudorganisationerna finns
            med som dömande part trots att det råder klar motsatsställning.
            Enligt juridiska institutionen i
          </note>
          <note>
            Stockholm förekommer det sådana situationer i
          </note>
          <note>
            Arbetsdomstolen. Det är naturligtvis inte bra för rättssäkerheten.
          </note>
          <note>
            Personligen är jag ganska övertygad om att det är en tidsfråga
            innan dessa rättsliga brister i vårt system kommer att uppmärksammas
            så att det uppstår ett tryck för justering.
          </note>
          <note type="speaker">
            Anf. 36 MARIANNE ANDERSSON (c):
          </note>
          <note>
            Herr talman! Utan att ha fullständig kunskap om dessa mål vill
            jag säga att jag är ganska övertygad om att det var det arbetsrättsliga
            innehållet som man bedömde. De kan ju också innehålla delar som
            är straffrättsliga och som man bedömde i AD.
          </note>
          <note>
            I Arbetsdomstolen har man ju ändå en kompetens inom det komplicerade
            område som arbetsrätten är. Den är ju till för att främja en enhetlig
            rättstillämpning inom det arbetsrättsliga området.
          </note>
          <note>
            Det förutsätter jag innebär att också den enskildes rätt skall
            kunna hävdas.
          </note>
          <note>
            Anf. 37 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Enligt den information jag har fått var det inte
            det arbetsrättsliga utan det straffrättsliga innehållet som bedömdes.
            Det hade sedan i och för sig bäring inom arbetsrätten, men man
            gjorde en straffrättslig bedömning. Vi är tydligen ense om att
            sådana inte skall göras.
          </note>
          <note>
            Den politiska inställningen på den här punkten är vi tydligen
            helt ense om. Det gäller då bara att se till att det blir ett
            absolut klarläggande. Om det är så att jag har rätt -- vilket
            jag enligt uppgift har --
          </note>
          <note>
            innebär det att vi är ense om att här bör ske en ändring.
          </note>
          <note type="speaker">
            Anf. 38 MARIANNE ANDERSSON (c):
          </note>
          <note>
            Herr talman! Det är svårt att tala om domar. Det kan vi nog inte
            göra här. Jag känner, som sagt, inte till detta. Om det är på
            det sätt som Charlotte
          </note>
          <note>
            Cederschiöld säger skall förhållandena naturligtvis ses över.
            Jag har inte anledning att påstå vare sig det ena eller det andra
            eftersom jag inte har tillräckliga kunskaper i frågan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            7 § Statliga arbetsgivarfrågor
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU10 Statliga arbetsgivarfrågor (prop.
          </note>
          <note>
            1992/93:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            8 § Ett program för reparation, om- och tillbyggnad av bostäder
            m.m.
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU10 Ett program för reparation, omoch tillbyggnad av
            bostäder m.m. (prop.
          </note>
          <note>
            1992/93:100 delvis).
          </note>
          <note type="speaker">
            Anf. 39 EVA ZETTERBERG (v):
          </note>
          <note>
            Herr talman! Jag skall villigt tillstå att jag blir litet brydd
            eftersom jag hade förväntat mig att höra flera intressanta inlägg
            från representanter från andra partier, och komma med synpunkter
            på dem. Men jag får väl återkomma när de har framfört sina egna
            förslag.
          </note>
          <note>
            Herr talman! Jag vill gärna först tala om att jag tycker att
            det är väldigt bra att vi har fått fram det här betänkandet och
            att vi i dag skall kunna fatta beslut om ROT-program. Vi är många
            som har väntat länge på det. Det är, kan man lugnt säga, inte
            en dag för tidigt att vi fattar beslut i frågan.
          </note>
          <note>
            Det jag som representant för Vänsterpartiet vill anföra är att
            det trots allt är otillräckligt med det antal jobb som diskuterats
            och som de här programmen skall medföra. Många betvivlar alltså
            att åtgärderna ger så många tusen jobb inom byggsektorn och andra
            sektorer som det talats om.
          </note>
          <note>
            Jag tror att det blir nödvändigt att relativt snart komma med
            ytterligare ROT-program.
          </note>
          <note>
            Vidare vill jag för Vänsterpartiets del hänvisa till våra motioner.
            Beklagligtvis har man avstyrkt vad vi tror är bra förslag, som
            innebär att ytterligare jobb skulle skapas inom byggsektorn. Det
            handlar dessutom om jobb som behövs och som skulle medföra en
            bättre boende- eller arbetsmiljö för många människor.
          </note>
          <note>
            Jag tänker t.ex. på det faktum att majoriteten avstyrkt förslaget
            om införandet av ROT-bidrag vad gäller vatten och avlopp. Jag
            beklagar att det blev ett nej. Vidare tänker jag på något som
            man kan uppfatta som en detalj, nämligen vårt förslag om att åtgärder
            beträffande fönster skall ingå i
          </note>
          <note>
            ROT-programmen.
          </note>
          <note>
            Dessutom tror vi i fråga om det majoritetsbeslut som kommer att
            fattas vad gäller skatteområdet och som gör det möjligt för de
            enskilda hushållen att göra avdrag på skatten för reparationer
            att det är fel sätt att ta upp de här frågorna. Vi i
          </note>
          <note>
            Vänsterpartiet tycker att det vore betydligt bättre med ett bidragssystem.
            Därigenom minskas möjligheterna till fusk på området.
          </note>
          <note>
            Beträffande vårt förslag om fönster kan man nog undra hur det
            med ett system, som innebär avdrag på den egna skatten, skall
            gå att undvika att avdrag görs för tätning och användning av isolerbara
            fönster. Vad är det som säger att avdraget inte nyttjas just på
            nämnda vis?
          </note>
          <note>
            En hel del invändningar kan alltså göras på det här området.
            Vi i Vänsterpartiet har därför lagt fram förslag som vi tror skulle
            innebära att ytterligare jobb kunde skapas. Men det väsentliga
            i dag är att vi fattar beslut om ROT-programmen och att vi därefter
            skyndar vidare för att skapa ytterligare jobb. Det gäller då åtgärder
            som behövs för att förbättra bostäderna och bostadskvaliteten
            i nedslitna bostadsområden samt åtgärder som är nödvändiga på
            det kommunala området vad gäller skolor och sjukhus.
          </note>
          <note type="speaker">
            Anf. 40 AGNE HANSSON (c):
          </note>
          <note>
            Herr talman! Jag ber om ursäkt för att jag kom sent till kammaren.
            Jag litade, som jag ofta gör, på vice ordföranden i utskottet.
            Men den här gången gick det inte riktigt bra i det avseendet.
          </note>
          <note>
            Vad vi nu har att behandla är ett program för reparation, ombyggnad
            och underhåll av bostäder och vissa lokaler. Det är resultatet
            av en överenskommelse mellan regeringspartierna och
          </note>
          <note>
            Socialdemokraterna. Det är tillfredsställande att överenskommelsen
            kunde komma till stånd.
          </note>
          <note>
            Åtgärderna är angelägna från sysselsättningssynpunkt. De är också
            viktiga från boendemiljösynpunkt och för att behålla och förbättra
            kvaliteten i vårt bostadsbestånd.
          </note>
          <note>
            Genom uppgörelsen kan meningsfulla jobb skapas samtidigt som
            bostäder och kommunala lokaler kan rustas upp. För bostadssektorn
            innebär det en satsning på 1,8 miljarder som ger 20 000--25 000
          </note>
          <note>
            jobb. Totalt innebär uppgörelsen att ca 30 000 jobb kan komma
            till stånd. Därmed kan ytterligare ca
          </note>
          <note>
            5 000 lägenheter och 10 000 ålderdomshem och servicehus byggas
            om med förmånliga regler. En tillfällig avdragsrätt för reparationer
            av villor, bostadsrättshus och hyreshus införs. Ett angeläget
            centerkrav tillgodoses därmed.
          </note>
          <note>
            Avdragsrätten har en stor sysselsättningspotential i sig. Om
            200 000 villaägare och andra fastighetsägare maximalt utnyttjar
            denna möjlighet till att fördjupa miljöambitionerna i fråga om
            deras bostäder, innebär det bygginvesteringar för totalt
          </note>
          <note>
            12--15 miljarder kronor. Samtidigt får framför allt många småföretagare
            sysselsättning.
          </note>
          <note>
            Åtgärdsprogrammet har en spridning över hela byggsektorn som
            gör att en onödig utslagning av produktionskapacitet kan undvikas.
            Åtgärderna är inriktade så att projekt snabbt kan komma i gång
            som är spridda över hela landet och som inte behöver hindras av
            problemen på kreditmarknaden.
          </note>
          <note>
            Bakom förslagen till åtgärder, med undantag av en detalj, står
            ett enigt bostadsutskott. En av anledningarna är att förhandlingarna
            har haft förankring i bostadsutskottet. Jag vill gärna passa på
            att säga att vice ordföranden Oskar Lindkvists medverkan på ett
            mycket positivt sätt har bidragit till att förhandlingarna präglats
            av en konstruktiv anda, som i sin tur i hög grad bidragit till
            att det över huvud taget blev ett resultat.
          </note>
          <note>
            Uppgörelsen om sysselsättningsstimulanser inom bygg- och bostadssektorn
            står ännu litet naken och ensam i ljuset av den debatt som förts
            under den senaste veckan om övriga förslag i regeringens budgetproposition
            om ekonomi och sysselsättning.
          </note>
          <note>
            ROT-uppgörelsen borde tjäna som förebild för fler breda lösningar
            som är nödvändiga för att klara de problem som vi har att tackla
            i det här huset. Ingen bör undandra sig ansvar i det sammanhanget.
          </note>
          <note>
            I bostadsutskottet var vi eniga om att gå vidare med detaljutformningen,
            trots förra veckans turbulens i samband med riksdagens behandling
            av finansutskottets betänkande om riktlinjerna för den ekonomiska
            politiken. Därigenom är det nu möjligt att få till stånd dessa
            angelägna åtgärder inom bostadssektorn utan onödig tidsutdräkt.
            Det är till fördel för de arbetslösa och för de boende.
          </note>
          <note>
            Även från den synpunkten kan det finnas anledning att dra en
            parallell med vad som i övrigt sker just nu.
          </note>
          <note>
            Herr talman! Åtgärderna i programmet är motiverade främst av
            sysselsättningsskäl.
          </note>
          <note>
            Nedgången i sysselsättningen är inte minst markerad inom byggsektorn.
            Nedgången är känd och har flera orsaker. Det finns ingen anledning
            att upprepa det. Men åtgärderna har också ett bostadspolitiskt
            syfte, som bostadsutskottet sett det hela, och det har också bidragit
            till utformningen av åtgärderna i vissa delar. Det är därför som
            t.ex.
          </note>
          <note>
            avdragsrätten för underhålls- och reparationsåtgärder förbehålls
            permanentboende fastigheter, medan fritidshusen har undantagits.
          </note>
          <note>
            Inriktningen av åtgärderna är också anpassad till den svåra statsbudgetsituationen
            men också till svårigheterna att få lån på kreditmarknaden med
            risk för att åtgärderna på grund därav skulle kunna stoppas upp.
            Direktstimulanser har valts framför en belastning av statsbudgeten
            med kostnader för räntebidrag under flera år framåt. Därför har
            insatserna för ombyggnad av äldrebostäder, som i praktiken är
            ett bevarande av 1992 års ombyggnadsregler, räknats om till ett
            direkt investeringsstöd. 10 % av bidragsunderlaget har utskottet
            ansett vara en lämplig avvägning för att nå den stimulanseffekt
            som önskas.
          </note>
          <note>
            Avdragsrätten innebär att åtgärden får effekt nu, medan finansieringen
            kommer senare när konjunkturen har vänt.
          </note>
          <note>
            Herr talman! Jag yrkar bifall till hemställan i bostadsutskottets
            betänkande nr 10 i dess helhet.
          </note>
          <note type="speaker">
            Anf. 41 OSKAR LINDKVIST (s):
          </note>
          <note>
            Herr talman! Även jag ber om ursäkt för att ha missat det första
            inlägget. Men jag skulle ändå inte ha utnyttjat mina 15 minuter.
            I bostadsutskottet råder ju, som Agne Hansson sade, en mycket
            stor samstämmighet om ROT-programmet.
          </note>
          <note>
            Till bostadsutskottets ordförande vill jag säga att jag uppskattar
            det han sade om mig. Men faktum är att Agne Hansson i de samtal
            som har ägt rum mellan Socialdemokraterna och regeringspartiet
            spelat en mycket framstående och konstruktiv roll.
          </note>
          <note>
            Det är ingen nyhet för Sverige att vi har ROT-
          </note>
          <note>
            program. Det har den socialdemokratiska regeringen vid olika
            tillfällen lanserat och det har spelat en utomordentligt stor
            roll när det gäller att slå vakt om sysselsättningen på bostadsmarknaden.
          </note>
          <note>
            ROT-programmet kommer nu också i arbetslöshetens Sverige. Som
            alla känner till finns det ett samband mellan arbetsmarknaden
            och bostadsmarknaden. Om det finns jobb frågar folk efter bostäder,
            om det råder arbetslöshet har man varken råd eller förutsättningar
            att efterfråga lägenheter på bostadsmarknaden. Då har man det
            läge som nu har uppstått i Sverige, nämligen att vi har en bostadsmarknad
            som inte längre fungerar på det sätt som vi i Sverige är vana
            vid.
          </note>
          <note>
            Något som är ännu värre är resultatet av en undersökning. Nyligen
            har det bland 160
          </note>
          <note>
            byggföretag i Sverige gjorts en enkät. Det har frågats om hur
            man i dessa byggföretag ser på framtiden när det gäller bostadsbyggandet
            och byggande över huvud taget. Svaret från de 160
          </note>
          <note>
            företagen är samfällt. Man svarar att 1993 blir på bostadsområdet
            ett dåligt år, och 1994 blir ett uselt år. I det perspektivet
            skall man se ROT-
          </note>
          <note>
            programmet, som Agne Hansson var vänlig nog att presentera. ROT-programmet
            gäller för 1993 och
          </note>
          <note>
            1994.
          </note>
          <note>
            Agne Hansson sade också att det råder stor samstämmighet i utskottet.
            Men det finns en punkt där vi bl.a. skiljer oss i våra uppfattningar,
            nämligen när det gäller bidragen för vissa underhållsåtgärder.
            Majoriteten har bestämt sig för ett avdrag gentemot fastighetsskatten.
            Vi inom socialdemokatin tycker att det är en byråkratisering,
            en inbyggd fördröjningseffekt, framför allt för fastighetsägare
            med låga taxeringsvärden på sina fastigheter. Dessa fastighetsägare
            får vänta i flera år på bidragseffekten av sin ombyggnad och sitt
            underhåll.
          </note>
          <note>
            Det här är en fråga explicit för skatteutskottet. I
          </note>
          <note>
            bostadsutskottets betänkande har
          </note>
          <note>
            Socialdemokraterna i ett särskilt yttrande sagt att det finns
            något i det här sammanhanget som är bra, nämligen det stöd som
            skall utgå som ett direkt bidrag till verksamheten. Man får då
            pengarna snabbt. De som inte kan vänta på att kvitta gentemot
            fastighetsskatten behöver inte ängslas över ekonomin utan kan
            ganska omgående, när de uppfyller övriga krav, också få ut den
            ersättning som de är berättigade till.
          </note>
          <note>
            Socialdemokraterna har också en reservation till betänkandet
            när det gäller hyreshöjningar vid ombyggnad. Vi uttalar våra farhågor
            för att det på sina håll blir mycket kraftiga hyreshöjningar,
            ofta så kraftiga att de inte kan bäras av de boende. Nu återkommer
            vi i ett senare betänkande till dessa frågor. Visserligen har
            vi skrivit en reservation, men jag kommer inte att begära bifall
            till den reservationen, eftersom ärendet återkommer i ett senare
            sammanhang.
          </note>
          <note>
            Slutligen vill jag säga att jag självfallet är mycket nöjd med
            det ROT-program som nu presenteras för kammaren. Jag konstaterar
            att regeringen på flera punkter gett vika, och jag konstaterar
            att ett flertal socialdemokratiska motioner har bifallits i den
            här uppgörelsen. Jag konstaterar även att det går att göra överenskommelser
            när man är sams om att lägga tyngden i svensk bostadspolitik i
            mitten.
          </note>
          <note>
            Redan i morgon är det möjligt att sätta i gång de här arbetena.
            Precis som Agne Hansson sade kommer det att innebära över 30 000
          </note>
          <note>
            sysselsättningseffekter, vilket är alldeles utmärkt.
          </note>
          <note>
            Men vi skall inte inbilla oss att det, som det ser ut nu, kommer
            att räcka. Därför kommer vi inom socialdemokratin att arbeta vidare
            på både att förbättra det regulära bostadsbyggandet och att ha
            ett bra ROT-program i reserv efter 1994.
          </note>
          <note type="speaker">
            Anf. 42 AGNE HANSSON (c) replik:
          </note>
          <note>
            Herr talman! Vi har i stort sett kommit fram till en samstämmig
            uppfattning, vilket framgår av debatten här. Låt mig bara kommentera
            det som
          </note>
          <note>
            Oskar Lindkvist säger när det gäller den detalj som vi inte är
            riktigt ense om, nämligen avdragsrätt eller direktbidrag. Jag
            hoppas att den diskussion om detaljerna som främst skall föras
            i skatteutskottet --
          </note>
          <note>
            jag hoppas att diskussionen förs snabbt för att nå ett snabbt
            resultat -- kan leda till att man även på den punkten kan komma
            sams.
          </note>
          <note>
            Avdragsrätten har valts framför ett direktbidrag därför att den
            appelerar till ett känt begrepp som gör att åtgärderna snabbare
            blir effektiva.
          </note>
          <note>
            Avdragsrätten blir också bättre konjunkturanpassad om åtgärderna
            kan genomföras nu. Sysselsättningen stärks medan finansieringen
            kommer senare, när konjunkturen har vänt. Avdragsrätt framför
            ett direkt bidrag kräver inte en ny administration, som kanske
            ger ökade kostnader, utan det system som vi har i skattesystemet
            kan användas. I utskottet har vi preciserat oss när det gäller
            bidragets minimigräns på 2 000 kr. Bidraget bör knytas till fastigheten,
            inte till lägenheten, vilket medför att sysselsättningseffekten
            blir större. På den punkten råder ingen delad mening.
          </note>
          <note>
            I skatteutskottet diskuterar man nu avdragsrätten mot fastighetsskatten
            som en ren teknisk avräkning mot den statliga totala fastighetsskatten.
            För den enskilde skulle det i praktiken innebära ren skattereduktion.
            Det finns då också möjligheter till att begära jämkning i skatteuttaget.
          </note>
          <note>
            Samstämmigheten mellan bidrag och avdrag blir då väldigt liten.
            Jag hoppas att det blir möjligt att snabbt få fram dessa åtgärder.
            För en gångs skull har regeringen verkligen visat sig vara snabb.
            I min hand har jag det första utkastet till författning, så åtgärderna
            kan igångsättas.
          </note>
          <note>
            Socialdemokraternas andra reservation som inte direkt berör uppgörelsen
            finns det ingen anledning att kommentera, efter Oskar Lindkvist
            inte har yrkat bifall till densamma.
          </note>
          <note type="speaker">
            Anf. 43 OSKAR LINDKVIST (s) replik:
          </note>
          <note>
            Herr talman! Majoriteten som Agne Hansson företräder när det
            gäller avdragsrätten har inte sett det fina i att de som bygger
            om och som skall få stöd till det får pengarna ganska snabbt.
            Jag tror inte att alla har ekonomi att ligga ute med upp till
            10 000 kr.
          </note>
          <note>
            Många har ekonomi till det och kommer att utnyttja avdragsrätten,
            men åtskilliga människor --
          </note>
          <note>
            kanske de i glesbygden där man ofta har ganska små taxeringsvärden
            på sina fastigheter -- kommer säkerligen att få vänta i åratal
            på att få ut de pengar som de är berättigade till.
          </note>
          <note>
            Vi har därför lagt fram förslag om ett direkt bidrag.
          </note>
          <note>
            Jag tror att de flesta människor anser att det är ganska rimligt
            att en sådan möjlighet finns.
          </note>
          <note>
            Uppriktigt talat vet jag inte det riktiga skälet till att avdragseffekten
            fått ett så starkt fäste hos majoriteten i bostadsutskottet. Nu
            utgår jag ifrån att skatteutskottet måhända gör en annan bedömning
            i den här frågan än bostadsutskottet.
          </note>
          <note>
            Sedan konstaterar jag att Agne Hansson sade att regeringen för
            en gångs skull har handlat snabbt och nu tagit fram en handling
            --åtgärder kan omedelbart sättas in och få effekt på avdragsfrågorna.
            Ja, det kanske är bra, men jag tror att man skall vänta på skatteutskottet.
            Jag förväntar mig att skatteutskottet mobiliserar en klokskap
            som kan komma till användning just i den här frågan. Då slipper
            regeringen ha bekymmer för sitt redan utfärdade dekret om avdragsrätten.
          </note>
          <note type="speaker">
            Anf. 44 AGNE HANSSON (c) replik:
          </note>
          <note>
            Herr talman! Oskar Lindkvist missförstod mig. När jag pratade
            om förordningen gällde det åtgärderna i det betänkande som vi
            nu skall anta. Avdragsrätten skall naturligtvis behandlas vidare
            -- först i skatteutskottet -- och i den delen finns det självfallet
            icke något förslag till förordning. Jag hoppas att den handläggningen
            i skatteutskottet för det första skall ske snabbt, för det andra
            skall resultera i samstämmighet, för att helheten skall komma
            fram så snabbt som möjligt.
          </note>
          <note>
            Om man skulle hamna på en linje som innebär att det kan göras
            en teknisk avräkning och avdrag direkt i deklarationen, med möjlighet
            att snabbt begära skattejämkning, är det givet att tiden för samstämmighet,
            från det att åtgärden genomförs till dess att pengarna betalas
            tillbaka i form av skattereduktion, blir väldigt kort. Därmed
            minskar skillnaden mellan bidrag och avdrag.
          </note>
          <note type="speaker">
            Anf. 45 EVA ZETTERBERG (v) replik:
          </note>
          <note>
            Herr talman! I mitt första inlägg talade jag om att
          </note>
          <note>
            Vänsterpartiet stod bakom detta betänkande, och jag vill yrka
            bifall till utskottets hemställan. Jag vill understryka hur viktigt
            det är att vi fattar beslut i dag och kan gå vidare. Det är däremot
            helt klart att regeringen har varit senfärdig.
          </note>
          <note>
            Jag glömde att säga att vi i Vänsterpartiet instämmer i reservationen
            från
          </note>
          <note>
            Socialdemokraterna vad gäller politiken på bostadsområdet och
            i fråga om att ROT-
          </note>
          <note>
            programmet inte får leda till avsevärda hyreshöjningar. Det är
            en mycket viktig punkt. Det gäller att det ROT-program som nu
            sätts i gång inte får gå till lyxsaneringar eller till ombyggnader
            som inte är motiverade. Det har tidigare hänt att det har gjorts
            ombyggnader som inte varit nödvändiga, som lett till avsevärda
            hyreshöjningar och som definitivt inte varit bra för dem som bor
            i husen.
          </note>
          <note>
            Vad jag saknar i ROT-programmet och som jag vill att Oskar Lindkvist
            kommenterar är frågan om vatten och avlopp. Vi har diskuterat
            det förut, och det är viktigt för Vänsterpartiet. Varför finns
            inte detta med i den här uppgörelsen? Jag ställde samma fråga
            till Agne Hansson men fick inte något svar.
          </note>
          <note>
            Jag hoppas att Oskar Lindkvist har ett svar. Min förhoppning
            är att detta kommer med i nästa ROT-
          </note>
          <note>
            program. Har jag tolkat Socialdemokraterna rätt på den punkten?
          </note>
          <note type="speaker">
            Anf. 46 OSKAR LINDKVIST (s) replik:
          </note>
          <note>
            Herr talman! Jag kan nog inte ge ett svar som Eva
          </note>
          <note>
            Zetterberg blir nöjd med. Det är nämligen så att frågan om kommunalt
            vatten och avlopp i ett ROT-
          </note>
          <note>
            program har diskuterats i åtskilliga år i bostadsutskottet. Det
            har framför allt varit Centern som har varit pådrivande för att
            få ett sådant ROT-
          </note>
          <note>
            program. Vi har funnit att detta skulle ge ganska små sysselsättningsmässiga
            effekter, då det inte har särskilt stor omfattning. De uppgifterna
            har vi hämtat från Kommunförbundet, som har hanterat frågan i
            en särskild artikel.
          </note>
          <note>
            Eftersom det inte ger några särskilda sysselsättningseffekter
            och dessutom i princip är en kommunal fråga, har vi i bostadsutskottet
            varit ganska reserverade i fråga om att ge utrymme för vatten
            och avlopp i ROT-programmet.
          </note>
          <note type="speaker">
            Anf. 47 EVA ZETTERBERG (v) replik:
          </note>
          <note>
            Herr talman! Det är möjligt att frågan har diskuterats länge
            i bostadsutskottet, men under den tid jag har varit med har vi
            inte fått några beräkningar av hur många jobb det skulle ge. Det
            finns därför anledning att ta fram aktuella siffror, när det nu
            gäller att skapa så många jobb som möjligt på områden som är viktiga.
          </note>
          <note>
            Även om vatten och avlopp är en kommunal fråga, finns det i uppgörelsen
            ROT-pengar som kan gå till skolor, sjukhus osv. Det är alltså
            inte så att man säger totalt nej till kommunala satsningar inom
          </note>
          <note>
            ROT-programmet. Därför borde detta kunna vara med. Vi får gå
            till förnyad prövning, se hur många jobb det kan ge och var det
            finns behov.
          </note>
          <note>
            Anf. 48 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Även jag får börja mitt anförande med att be om
            ursäkt. Det är frestande att skylla på ordföranden och vice ordföranden,
            men jag skall inte göra det. Sent skall syndaren vakna.
          </note>
          <note>
            Vi har hört hur fint det låter, och nu kommer Ny demokratis version.
          </note>
          <note>
            Regeringens och riksdagens behandling av ROT-
          </note>
          <note>
            satsningen, dvs. reparation, om- och tillbyggnad, har gjort mig
            oerhört besviken. Vi har inte fått bästa möjliga lösning.
          </note>
          <note>
            Redan hösten 1992 yttrade bostadsutskottet i sitt betänkande
            vikten av att åtgärder skulle vidtagas för att öka sysselsättningen
            inom olika delar av byggsektorn. Finansutskottet instämde sedermera
            i bostadsutskottets uppfattning och betonade dessutom att sysselsättningsskapande
            åtgärder inom byggsektorn borde kunna inriktas mot vissa upprustningsbehov
            inom den offentliga sektorn.
          </note>
          <note>
            Riksdagen gav också, enhälligt, detta regeringen till känna.
          </note>
          <note>
            Regeringen hade nu bollen, men ingenting hände.
          </note>
          <note>
            Jo, i budgetpropositionen föreslog man ytterligare försämringar
            för ombyggnationer år 1995 och 1996.
          </note>
          <note>
            Dessa försämringar längre fram menade regeringen skulle stimulera
            till tidigareläggning av ROT-
          </note>
          <note>
            åtgärder. Detta var regeringens ROT-satsning!
          </note>
          <note>
            Jag har inte så lång erfarenhet av riksdagsarbete att åberopa,
            men jag tycker att det är anmärkningsvärt att regeringen har handlat
            så nonchalant mot en enhällig riksdag. Det är oförskämt! Om någon
            på departementet lyssnar på debatten vill jag säga: Fy skäms!
          </note>
          <note>
            Det finns mycket att säga om handläggningen. Jag hade förmånen
            -- eller vad man skall kalla det -- att följa ärendets behandling
            i både finans- och bostadsutskottet. Man kan inte säga att det
            ena utskottet var bättre än det andra; det var lika hönsigt i
            båda.
          </note>
          <note>
            Det som oroar mig mest är att vi står inför så stora problem,
            i kombination med den handlingsförlamning som ibland råder.
          </note>
          <note>
            Behandlingen i utskotten av ROT-satsningen är snarlik den behandling
            som sker av statsbudgeten.
          </note>
          <note>
            Det gagnar definitivt inte Sverige. Folk tycker att det är mycket
            prestige i politiken. Trots det tror jag att man i allmänhet inte
            vet hur mycket prestige och revirtänkande som råder i verkligheten.
            Trots allt ser jag en strimma ljus där borta i tunneln, och jag
            hoppas att riksdag och regering tar sig i kragen.
          </note>
          <note>
            Vi kan titta på ROT-frågan. Där satt vi i minst fyra utskott
            samtidigt och skulle resonera och komma överens om olika bitar.
            När vi föreslog att man i stället skulle utse en grupp som förhandlade
            fram ett förslag möttes det med kalla handen. Detta kunde annars
            ha klubbats i de olika utskotten.
          </note>
          <note>
            Tiden gick, och vi kom ingen vart. Det var t.o.m.
          </note>
          <note>
            en sammanträdesfri vecka. Arbetslösheten bara ökade. Till slut
            var det några få som gjorde upp, och man var så sent ute att det
            fick kallas till extra sammanträde i både finans- och bostadsutskottet.
          </note>
          <note>
            Detta hade vi ingen aning om i förväg.
          </note>
          <note>
            Därför blev det som det blev. ROT-programmet har karaktären av
            ett utslängt plockepinn, som nu bostadsutskottet m.fl. utskott
            haft att reda ut. Här måste jag säga att jag är ganska besviken
            på
          </note>
          <note>
            Socialdemokraterna. Att regeringssidan bara ville få ner något
            på papperet är inte så konstigt. De har inte visat något som helst
            intresse, förutom några dagar före uppgörelsen i finansutskottet.
          </note>
          <note>
            Hur kunde Socialdemokraterna gå med på en så medioker uppgörelse,
            när en mycket bättre fanns i sikte? För mig är detta svårt att
            förstå. I samband med behandlingen av finansutskottets betänkande
            ställde jag en fråga till Allan Larsson. Han begärde inte replik,
            men jag hoppas att det är litet bättre krut i Oskar Lindkvist.
          </note>
          <note>
            Frågan jag ställde var: Varför ville inte
          </note>
          <note>
            Socialdemokraterna träffa en bättre uppgörelse med Ny demokrati?
            Om ni inte vill träffa en för er bra uppgörelse med oss, vore
            det angeläget att få detta klarlagt.
          </note>
          <note>
            Till Oskar Lindkvist skulle jag också vilja säga att det är riktigt
            att ett VA--ROT-program inte ger så många direktjobb. Men det
            skulle faktiskt ge en del kringjobb. Det vore i alla fall värt
            att se på förslaget. På vissa håll är behoven rätt så stora.
          </note>
          <note>
            När jag kom till riksdagen, trodde jag att politiker var skickliga
            på att förhandla och göra upp i kulissen, att de var proffs på
            det politiska spelet.
          </note>
          <note>
            Men ROT-satsningen har tyvärr inte visat prov på detta. Det har
            varit mycket trögare än jag trodde, och man har visat betydligt
            mindre vilja att göra upp än jag någonsin kunde föreställa mig.
            Men trots allt stöder vi uppgörelsen. Den är bättre än ingenting
            alls, men den kunde som sagt ha varit mycket bättre.
          </note>
          <note type="speaker">
            Anf. 49 AGNE HANSSON (c):
          </note>
          <note>
            Herr talman! Dan Eriksson och Ny demokrati är besvikna över att
            de inte har fått den bästa lösningen. Jag har frågat mig vilken
            lösning Ny demokrati egentligen vill ha. Dan Eriksson försökte
            framställa det som om Ny demokrati skulle vara pådrivande och
            ha en rad förslag i rockärmen.
          </note>
          <note>
            Jag har här samtliga motioner som Ny demokrati har väckt i denna
            fråga. I den stora ekonomiskpolitiska motionen finns ROT-sektorn
            upptagen på knappt en sida. Man slutar med ett yrkande om att
            begära åtgärder från regeringen till ett ROT-
          </note>
          <note>
            program. Dan Eriksson har nu kritiserat att det inte har kommmit
            fram någonting. Men då får ju utskottet och riksdagen själva ta
            initiativ. Det har vi också gjort, och det har givit detta resultat.
          </note>
          <note>
            Givetvis söker vi förhandla med dem som föreslår åtgärder, eftersom
            vi själva har förslag om åtgärder.
          </note>
          <note>
            Jag anförde i den allmänpolitiska debatten att vi i
          </note>
          <note>
            Centern ville se en förlängning av RBF-stödet och få en avdragsrätt
            genomförd.
          </note>
          <note>
            Det finns enskilda motioner, som är direkta avskrifter av den
            ekonomisk-politiska motionen från Ny demokrati. De har precis
            samma yrkanden om att riksdagen skall begära förslag från regeringen.
            Även Dan Eriksson står bakom en enskild motion.
          </note>
          <note>
            I övrigt pekar man i en motion på möjligheten att göra investeringar
            just i vatten- och avloppssystemet. Dessutom finns det två motioner
            med krav på avdragsrätt för egnahemsägare. Detta finns nu med
            i ROT-uppgörelsen. Min fråga är: Vad har Ny demokrati därutöver
            att tillföra debatten?
          </note>
          <note>
            Jag förstår att Dan Eriksson är besviken över att han inte har
            fått vara med och påverka uppgörelsen. Men jag förstår samtidigt
            att Oskar
          </note>
          <note>
            Lindkvist vände sig åt rätt håll, när han ville nå resultat.
            Det är förklaringen, såvitt jag kan förstå.
          </note>
          <note>
            Anf. 50 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Jag vill fråga Agne Hansson: Vi har drivit på i
            utskottet och vi har velat utse en grupp som skulle sköta förhandlingarna;
            har vi då varit ointresserade? Det vore intressant att höra Agne
          </note>
          <note>
            Hanssons mening.
          </note>
          <note>
            När det gäller talet om våra förslag vill jag framhålla att vi
            har varit ganska öppna. Vi har främst diskuterat med dem som har
            visat mest intresse, nämligen Socialdemokraterna. Från regeringen
            och regeringspartierna har vi inte märkt så stort intresse. Man
            vänder sig självfallet till dem som man tror att det är lättast
            att träffa en uppgörelse med. Vi trodde att det var
          </note>
          <note>
            Socialdemokraterna.
          </note>
          <note>
            Vi har jobbat på att nå lösningar i form av utskottsinitiativ,
            som vi tyckte var det snabbaste och bästa sättet. Där märkte vi
            ingen vilja från regeringspartierna.
          </note>
          <note>
            Agne Hansson sade att vi inte hade fått vara med och påverka.
            Jodå, om vi hade varit passiva hade det inte funnits någon ROT-uppgörelse
            i dag. Det känns väldigt bra. För mig är det egentligen inte så
            viktigt att ha varit med om en uppgörelse; det viktiga är att
            uppgörelsen är bra. Där tycker jag att vi har missat litet grand.
            Uppgörelsen kunde ha varit bättre. Det känns inte bra. Men uppgörelsen
            ger jobb, och det är bättre än ingenting. Det vidhåller jag.
          </note>
          <note type="speaker">
            Anf. 51 AGNE HANSSON (c) replik:
          </note>
          <note>
            Herr talman! Som jag ser det finns det egentligen ingen anledning
            för Dan Eriksson att vara besviken. Vi har gemensamt kommit fram
            till att avdragsrätten skall gälla. Om Dan Eriksson menar att
            det är att driva på i ett utskott att ständigt ta upp denna fråga
            och be någon annan att föreslå åtgärder, då kan man möjligen påstå
            att ni har drivit på. Men konkret, förslagsmässigt, skulle jag
            gärna vilja veta vad Dan Eriksson och Ny demokrati vill komplettera
            ROT-uppgörelsen med. Det finns inte ett enda förslag utom vatten-
            och avloppsprojektet i de sex motioner som har väckts beträffande
            ROT-
          </note>
          <note>
            programmet. Vad är dåligt i uppgörelsen, och vad vill Ny demokrati
            komplettera den med för att göra den bättre?
          </note>
          <note>
            Att det har blivit en bred uppgörelse i denna fråga mellan Socialdemokraterna
            och regeringen beror också på att ingen av oss egentligen vet
            var Ny demokrati står från den ena dagen till den andra.
          </note>
          <note>
            Står ni för de förslag som ni har lagt fram och som är väldigt
            få i och för sig i detta fall, eller vad gäller just i dag? Vad
            vill ni komplettera ROT-
          </note>
          <note>
            uppgörelsen med som skulle öka sysselsättningen och dessutom
            förbättra den ekonomiska balansen med ett stort budgetunderskott?
          </note>
          <note>
            Anf. 52 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Agne Hansson frågade vad vi vill komplettera uppgörelsen
            med. Det vi allra mest hade velat se är en större satsning på
            skolorna.
          </note>
          <note>
            Regeringspartierna har sagt att man skall skapa världens bästa
            skola. Då kan den inte se ut hur som helst. Det får inte finnas
            hur mycket mögel som helst och hur många ruttna väggar som helst,
            om det skall vara världens bästa skola. Där hade vi velat se en
            större satsning än de 800 miljoner kronor totalt som man satsar
            på de offentliga byggnaderna.
          </note>
          <note>
            Agne Hansson påstod också att man inte vet var Ny demokrati står
            från den ena dagen till den andra.
          </note>
          <note>
            Då vill jag ställa en rent personlig fråga, som jag tyvärr inte
            kan få svar på här men kanske utanför kammaren: Anser Agne Hansson
            att jag någon gång har sviktat eller svikit någon överenskommelse?
          </note>
          <note type="speaker">
            Anf. 53 OSKAR LINDKVIST (s):
          </note>
          <note>
            Herr talman! Mitt inlägg är närmast föranlett av
          </note>
          <note>
            Dan Erikssons huvudanförande. Han uttalade sin besvikelse över
            Socialdemokraterna, och han frågade varför vi inte ville träffa
            en bättre uppgörelse med Ny demokrati utan i stället träffade
            en sämre överenskommelse med de andra politiska partierna i bostadsutskottet.
          </note>
          <note>
            Om man skall lita eller inte lita på Ny demokrati överlåter jag
            åt varje riksdagsledamot att själv avgöra. Jag har dock litet
            dåliga erfarenheter av Ny demokrati. För bara ett år sedan var
            vi överens i bostadsutskottet om att vi i kammaren skulle driva
            igenom stimulansåtgärder i de allmännyttiga bostadsområdena.
          </note>
          <note>
            Ny demokrati och Socialdemokraterna var då överens om att vi
            skulle göra det. Men den eftermiddag då kammaren tog ställning
            i den frågan befann sig samtliga nydemokratiska riksdagsledamöter
            i Vagnhärad i Sörmland för att demonstrera tillsammans med Radio
            Nova, som var anklagad för att syssla med illegal närradioverksamhet.
            Att sedan efteråt begära att vi skall ha det största förtroende
            för ett parti som uppträdde så ansvarslöst som Ny demokrati uppträdde
            vid den tidpunkten tycker jag nästan är att begära litet för mycket.
          </note>
          <note>
            Sedan vill jag säga till Dan Eriksson -- det kan vara bra att
            veta -- att Socialdemokraterna har ett förflutet i bostadsfrågan
            och i ROT-frågorna som vi är väldigt stolta över. Det har varit
            en av våra hjärtefrågor tillsammans med arbetsmarknadsfrågor.
            Vi insisterar alltjämt på att vi vid alla tillfällen när det är
            både befogat och nödvändigt står i främsta ledet för att främja
            byggandet och ombyggandet av bostäder.
          </note>
          <note>
            När det gäller det framtida boendet kommer bostadsutskottet snart
            att få syssla med de mera allmänpolitiska frågorna, med ett stort
            utrymme för angrepp på regeringen i vissa bostadspolitiska frågor.
            Då har fatiskt Dan Eriksson i Stockholm chansen att visa sin tillgivenhet
            med
          </note>
          <note>
            Socialdemokraterna och på viktiga områden föra en annan bostadspolitik
            än den regeringen företräder.
          </note>
          <note>
            Anf. 54 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Till att börja med skulle jag vilja fråga om Oskar
            Lindkvist litar på mig. Att vi åkte till
          </note>
          <note>
            Vagnhärad var ett engångsfall. Det var olyckligt.
          </note>
          <note>
            Men att värna om fri radio och att kunna nå ut är viktigt för
            oss. För oss är det största problemet att vi inte kan nå ut. Vi
            har ingen press som står bakom oss. Vi står ensamma mot de stora
            drakarna med presstöd. Så det är svårt för oss. En av de högsta
            prioriteter vi har är att värna om det fria ordet och att nå ut.
            Men som sagt: det var olyckligt den gången. Jag tror inte att
            det kommer att upprepas.
          </note>
          <note>
            Oskar Lindkvist inbjuder till att visa tillgivenhet.
          </note>
          <note>
            Det som jag upplever som problemet med
          </note>
          <note>
            Socialdemokraterna är att man får stötta deras förslag helt och
            fullt, det går bra, men att visa större kompromissvilja, att jämka
            ihop litet, har det varit betydligt svårare med. En förhandling
            är att ge och ta, inte bara ta. Där skulle vi vilja se mera prov
            från
          </note>
          <note>
            Socialdemokraterna på att också ge en liten bit. Så skall vi
            kunna komma överens framöver i vissa frågor.
          </note>
          <note>
            I bostadspolitiken skiljer vi oss åt rätt så mycket, det är inte
            så många beröringspunkter. Men jag tycker inte man skall utesluta
            dem som finns.
          </note>
          <note>
            Därför tycker jag att det är trevligt om vi kan få ett bättre
            förhandlingsklimat framöver.
          </note>
          <note type="speaker">
            Anf. 55 OSKAR LINDKVIST (s) replik:
          </note>
          <note>
            Herr talman! Dan Eriksson i Stockholm frågar först om jag litar
            på honom. Jag skall göra ett ärligt försök att lita på Dan Eriksson.
            Men den argumentation som just nu kom, att det var viktigare att
            vara i Vagnhärad i stället för i riksdagens kammare för att medverka
            till ett ökat stimulansbidrag på det viktiga bostadsområdet, inger
            faktiskt ingen respekt och utgör inget underlag för att tilltron
            skall öka när det gäller tillförlitligheten. Det måste väl Dan
            Eriksson medge.
          </note>
          <note>
            Sedan säger Dan Eriksson att det svåra med
          </note>
          <note>
            Socialdemokraterna är att man skall stötta deras förslag. Men
            Ny demokrati stöttar inte våra förslag.
          </note>
          <note>
            Det är bara en vecka sedan som vi i bostadsutskottet diskuterade
            en avreglering av byggmarknaden. Där fanns två förslag. Det var
            ett förslag om att regeringen skulle få bemyndigandet att utfärda
            bestämmelserna. Men vi från socialdemokratisk sida beslöt att
            tillstyrka en motion från Ny demokrati om att det är riksdagen
            som skall avgöra de frågorna, inte regeringen.
          </note>
          <note>
            Inom kort kommer det förhoppningsvis att inträffa att Ny demokrati
            och Socialdemokraterna, naturligtvis också Vänsterpartiet, kommer
            att här i kammaren bestämma att det är riksdagen som skall ha
            det slutliga ordet när det gäller formerna för avregleringen på
            bostadsområdet. Där har Dan
          </note>
          <note>
            Eriksson chansen att visa hur pass hållfast pålitligheten är
            hos Ny demokrati.
          </note>
          <note>
            Anf. 56 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Det är rörande och bra för de fortsatta förhandlingarna
            att höra på Oskar
          </note>
          <note>
            Lindkvist. Det är första gången på ungefär 18
          </note>
          <note>
            månader som vi får ett ja från Socialdemokraterna.
          </note>
          <note>
            Det tycker vi naturligtvis är väldigt trevligt. Det skall jag
            klara ut med Oskar Lindkvist.
          </note>
          <note>
            Vad jag menade var att förhandlingarna är att ge och ta och att
            det där saknas litet vilja. Det bemötte
          </note>
          <note>
            Oskar Lindkvist inte riktigt.
          </note>
          <note>
            Så om det fria ordet. Som jag sade tidigare ansåg vi det så viktigt
            den gången. Det var en engångsföreteelse. Jag tror som sagt inte
            att det kommer att upprepas. Det fria ordet är oerhört viktigt
            för oss. Det har inte minst märkts den senaste tiden. Det är en
            fråga som vi verkligen prioriterar därför att vi har svårt att
            nå ut.
          </note>
          <note type="speaker">
            Anf. 57 AGNE HANSSON (c):
          </note>
          <note>
            Herr talman! Jag måste besvära kammaren med ytterligare ett anförande
            därför att jag för det första tyckte att Dan Eriksson i Stockholm
            sätter väldigt mycket av sin personliga heder i pant i den här
            diskussionen. Han ställde frågan till mig om jag tycker att han
            har svikit mitt förtroende. Jag vill då gärna säga att jag hittills
            har litat på Dan Eriksson.
          </note>
          <note>
            Jag hoppas kunna göra det i fortsättningen också.
          </note>
          <note>
            Men jag skulle vara väldigt försiktig med att ställa ut min personliga
            heder och trovärdighet på det sätt som Dan Eriksson gör, om jag
            tillhörde ett parti som Ny demokrati, som just nu beter sig på
            det sätt som det gör. Jag har förstått att det tyvärr inte alltid
            är Dan Eriksson som själv avgör vad man till slut tar för ställning
            från det partiets sida. Det gör naturligtvis osäkerheten väldigt
            mycket större.
          </note>
          <note>
            För det andra kritiserade Dan Eriksson uppgörelsen om ROT-programmet
            väldigt kraftigt.
          </note>
          <note>
            Han uttryckte sig bl.a. som så att det var någonting ihoprafsat
            som han liknade vid plockepinn. Jag hade naturligtvis förväntat
            mig att jag skulle få ett besked om vad det var som var så dåligt
            och vad det var som Ny demokrati och Dan Eriksson ville komplettera
            det här åtgärdspaketet med för att göra det bättre.
          </note>
          <note>
            Det svar jag har fått är att man skulle satsa mer på skolorna.
            Det är för det första ett förslag som inte finns med i någon av
            de sex motioner som tidigare har lagts i denna fråga. För det
            andra noterar jag att i ROT-uppgörelsen finns 800 miljoner kronor
            avsatta för kommunala stimulansåtgärder. Man får direkt stimulansbidrag
            med 30 % om man vill rusta upp skolor. Man kan från kommunernas
            sida använda alla dessa pengar till att rusta upp skolor med om
            man skulle vilja det. Så jag tycker att den här kritiken faller
            platt till marken. Jag konstaterar att Ny demokrati inte har någonting
            bättre att tillföra uppgörelsen än de förslag som ligger på riksdagens
            bord.
          </note>
          <note>
            Anf. 58 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Diskussionen om vem som beter sig och vem som inte
            beter sig glider i väg.
          </note>
          <note>
            Arbetsformerna i riksdagen är inte alltid idealiska, vilket vi
            vid ett antal tillfällen har påpekat. Agne
          </note>
          <note>
            Hansson, var inte det hela ihoprafsat? Var det inte så, att ingen
            visste något när detta dukades fram i bostadsutskottet? Var det
            inte så? Ni frågade mig som kom från finansutskotttet om jag ville
            något.
          </note>
          <note>
            Så gick det till. Glöm inte bort det. Om Agne
          </note>
          <note>
            Hansson vill ta upp saken ytterligare, kan jag blåsa på ännu
            mer, var så säker.
          </note>
          <note>
            Jag talade tidigare om skolor. Vi kommer ändå inte ifrån att
            skolan är den största arbetsplatsen, samtidigt som den kanske
            också är den sämsta arbetsplatsen. Därför borde vi göra en större
            satsning på skolor. Det hade varit beaktansvärt.
          </note>
          <note>
            En arbetslös byggnadsarbetare kostar ca 185 000 kr i a-kassa
            och uteblivna skatteintäkter. Det kostar inte så mycket mer att
            sätta en byggnadsarbetare i arbete. Däremot skall man se till
            att man inte stimulerar för mycket, så att det saknas incitament
            för byggnadsarbetare att gå över till andra branscher. Men med
            dagens arbetslöshet tror jag att den risken är mycket liten.
          </note>
          <note>
            Man kommer aldrig -- eller i varje fall inte inom en överskådlig
            framtid -- att kunna bygga billigare än vad man gör i dag, åtminstone
            om man ser till akassa, uteblivna skatteintäkter och dagens arbetslöshet.
            Därför tycker jag att vi skall satsa på det bästa som vi har.
            Alla politiker talar om att ungdomarna är viktiga. Men åk ut till
            skolorna --
          </note>
          <note>
            och gärna till Stockholmsskolorna -- och titta hur det ser ut!
          </note>
          <note type="speaker">
            Anf. 59 AGNE HANSSON (c):
          </note>
          <note>
            Herr talman! På en punkt är jag helt överens med
          </note>
          <note>
            Dan Eriksson, att den här debatten håller på att glida i väg.
            Av Dan Erikssons senaste inlägg kunde jag inte uppfatta särskilt
            mycket konkret.
          </note>
          <note>
            Jag -- och alla som står bakom ROT-uppgörelsen --
          </note>
          <note>
            delar uppfattningen att det är viktigt att rusta upp skolorna.
            Det finns inga delade meningar på den punkten. Jag upprepar än
            en gång att det genom uppgörelsen finns 800 miljoner som står
            till förfogande för upprustning av skolor. Men vad är det som
            gör att just skolorna har blivit så behjärtansvärda för Dan Eriksson?
            De glömdes ju bort helt när ni lade fram era egna förslag inför
            riksdagen.
          </note>
          <note>
            Herr talman! Slutligen tycker jag att det är väl saftigt att
            skylla på att det är fel på riksdagens arbetsformer, när man inte
            har ett enda ytterligare förslag att komma med. Det finns ingenting
            i riksdagens arbetsformer som har hindrat Ny demokrati från att
            lägga fram hur många bra ROT-
          </note>
          <note>
            förslag som helst och få gehör för dem. Men det har man inte
            gjort. I bostadsutskottet har vi på vederbörligt sätt berett detta
            ärende vid åtskilliga tillfällen. Det finns ingenting i arbetsformerna
            som på något sätt har hindrat någon från att lägga fram förslag.
            Det har inte heller funnits någonting som har varit dolt. Jag
            har som ordförande haft ett fullständigt grepp över den här frågan.
            Och det tror jag att också alla ledamöter i utskottet inkl. Dan
          </note>
          <note>
            Eriksson har haft. Dan Eriksson sitter ju dessutom i både finansutskottet
            och bostadsutskottet, som har behandlat den här frågan. Är det
            möjligen därför som Dan Eriksson upplever det som att det har
            varit hönsigt i dessa båda utskott?
          </note>
          <note>
            Anf. 60 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! För att börja med det som Agne
          </note>
          <note>
            Hansson avslutade med, så har jag inte yttranderätt i finansutskottet.
            Hönsigheten där kan jag alltså inte påverka.
          </note>
          <note>
            För mig är det viktigt att få igenom saker. Det är viktigare
            att kunna diskutera än att ha den formella rätten att lägga fram
            förslag. I bostadsutskottet var det mest bordläggning och väntan
            på att något skulle hända. Våra förslag var kanske inte kända
            hos regeringssidan, eftersom vi inte märkte något intresse för
            att över huvud taget göra något.
          </note>
          <note>
            Förslagen var kanske mera kända hos socialdemokraterna. Det är
            klart att jag borde ha delgett Agne Hansson mera. Vi har kört
            ganska hårt med avdragsmöjlighet för villaägare och bostadrättsinnehavare
            -- vilket inte kan vara helt obekant -- med upp till ett basbelopp.
            Vi har också kört hårt med skolsatsningen. Vi är öppna för att
            diskutera en helhet, ett paket. Det är klart att om man skall
            diskutera ett paket, är det dumt att börja med att låsa sig. Men
            jag håller med Agne Hansson om att vi kunde ha varit tydligare
            till regeringssidan på den här punkten. Om detta öppnar för förhandlingar
            i framtiden, skall jag se till att bli väldigt tydlig.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §)
          </note>
          <note>
            9 § Bidrag till viss verksamhet inom det kommunala skolväsendet
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1992/93:UbU8 Bidrag till viss verksamhet inom det kommunala skolväsendet
            (prop. 1992/93:100
          </note>
          <note>
            delvis).
          </note>
          <note type="speaker">
            Anf. 61 JAN BJÖRKMAN (s):
          </note>
          <note>
            Herr talman! Det är mycket i Sverige i dag som är annorlunda
            mot vad vi har vant oss vid.
          </note>
          <note>
            Allt fler människor känner otrygghet inför framtiden. Många är
            med rätta oroliga för sina jobb. Mer än en halv miljon svenskar
            står i dag utanför den ordinarie arbetsmarknaden. För ungdomarna
            är det snarare regel än undantag att det inte går att få tag i
            ett arbete efter skolan. Inget är så nedbrytande för en ung människa
            som att inte få känna att man behövs. Men även för andra arbetslösa
            är oron för det okända påfrestande.
          </note>
          <note>
            Vanliga frågor som man ställer sig är: Hur länge skall jag gå
            arbetslös? Får jag något jobb över huvud taget?
          </note>
          <note>
            I detta arbetsmarknadsläge gäller det att alla tänkbara ansträngningar
            görs för att satsa på arbete och utbildning. I denna satsning
            har det reguljära utbildningsväsendet en självklar roll att spela.
            Att utnyttja läget till kompetenshöjning är bra såväl för den
            enskilde som för samhället. Att ha förbättrat sin utbildning innebär
            att man står starkare på arbetsmarknaden när konjunkturen vänder,
            samtidigt som det bidrar till att höja landets konkurrenskraft
            gentemot omvärlden.
          </note>
          <note>
            Till det dystra konstaterandet att landet har mellan
          </note>
          <note>
            500 000 och 600 000 personer som står utanför den ordinarie arbetsmarknaden
            i dagsläget kommer det faktum att ett stort antal elever slutar
            sin gymnasieutbildning till våren. För dem som inte går vidare
            till högskolan väntar en svår, för att inte säga hopplös, arbetsmarknad.
            Detta gäller främst elever från de tvååriga gymnasielinjerna.
          </note>
          <note>
            Situationen för dessa ungdomar uppmärksammades förvånansvärt
            nog inte med en rad i regeringens budgetproposition. Inga som
            helst förslag till åtgärder framfördes från regeringens sida för
            att förhindra att en stor andel av de studerande vid gymnasieskolorna
            skulle komma att gå direkt ut i arbetslöshet.
          </note>
          <note>
            Inte heller uppmärksammades att många av de mer än 90 000 ungdomarna
            som nu inom några månader kommer att få lämna sina ungdomspraktikplatser
            skulle få en stärkt ställning på arbetsmarknaden om de fick komplettera
            sin utbildning med ett ''tredje gymnasieår''.
          </note>
          <note>
            Från socialdemokratisk sida föreslog vi redan i januari att riksdagen
            skulle anslå medel för att det skulle bli möjligt för kommunerna
            att anordna utbildning i form av det tredje gymnasieåret för
          </note>
          <note>
            50 000 ungdomar i åldrarna 18--24 år. Bidrag bör utgå till kommunerna
            med 30 000 kr per utbildningsplats.
          </note>
          <note>
            Utskottets majoritet har under utskottsbehandlingen konstaterat
            att socialdemokraternas bedömning är riktig. Delvis går man också
            motionen till mötes. För att slippa att tillstyrka s-motionen
            i ärendet väntar utskottsmajoriteten in en proposition från regeringen.
            Tyvärr innehåller propositionen bara förslag om en finansiering
            av 11 000 platser för ungdomar upp till 20 år. Detta är enligt
            vår mening en för låg ambitionsnivå. Utgångspunkten är 11 000
          </note>
          <note>
            platser, trots att utskottets majoritet anger att alla skall
            kunna erbjudas ett tredje år. Risken är att siffran blir en planeringssignal
            till kommunerna.
          </note>
          <note>
            Dessutom lämnas ungdomarna i åldrarna 20--24 år beklagligtvis
            utanför.
          </note>
          <note>
            Jag vill därför yrka bifall till socialdemokraternas reservation
            nr 1, som innebär att minst 50 000
          </note>
          <note>
            ungdomar ur gruppen 18--24 år med tvåårig gymnasieutbildning
            ges möjlighet till ett tredje år.
          </note>
          <note>
            Vi vill också från socialdemokraternas sida redan nu ge garanti
            till de ungdomar som nästa år går ut tvååriga utbildningar att
            de skall få en plats på ett tredje år. Att redan nu ge en sådan
            utbildningsgaranti är bra både för elevernas och kommunernas studieplanering.
          </note>
          <note>
            Herr talman! Den kommunala vuxenutbildningen spelar en mycket
            betydelsefull roll när det gäller att åstadkomma kompetenshöjning
            hos arbetskraften.
          </note>
          <note>
            Dessutom är det genom komvux som idéerna om ett livslångt lärande
            får en reell innebörd.
          </note>
          <note>
            Tyvärr har man från moderat håll alltför ofta betraktat komvux
            som ett nedprioriterat område.
          </note>
          <note>
            Detta markerades ytterligare i den budget som det moderatstyrda
            Utbildningsdepartementet presenterade förra året. Det blev också
            en signal till många kommuner om att det var på detta område besparingar
            skulle göras.
          </note>
          <note>
            I dagens arbetsmarknadsläge är det särskilt angeläget att den
            gymnasiala och yrkesinriktade vuxenutbildningen inte hamnar i
            strykklass.
          </note>
          <note>
            Tvärtom måste denna betonas, både som instrument för kompetenshöjning
            i arbetslivet och för att öka den tekniska utbildningen.
          </note>
          <note>
            De köer till komvux som finns i många kommuner skulle ges utomordentliga
            möjligheter att minska om riksdagen gjorde det inte alltför dramatiska
            ställningstagandet att öka komvuxvolymen med de
          </note>
          <note>
            20 000 utbildningsplatser som vi socialdemokrater nu föreslår.
            Av dessa platser bör 2 000 avsättas till den ettåriga teknikerutbildningen
            inom komvux.
          </note>
          <note>
            Vi är ju alla överens om att den tekniska utbildningen har för
            låg volym.
          </note>
          <note>
            En expansion av högskolan genomförs just nu.
          </note>
          <note>
            Komvux spelar en viktig roll för att klara denna dimensioneringsökning.
            Redan i dag har ungefär en tredjedel av högskoleeleverna kompetens
            från den kommunala vuxenutbildningen.
          </note>
          <note>
            Ulf Melin! Varför vill majoriteten inte ge fler vuxna möjlighet
            att studera när vi vet att behovet är stort och önskemålen många?
            Vad är ert alternativ?
          </note>
          <note>
            Majoriteten bygger också avslaget på förslagen på resonemanget
            att komvux under 1992 har ökat sin undervisningsvolym. Under gårdagen
            uppgav
          </note>
          <note>
            Skolverket i ett TT-meddelande att utbudet inom komvux i landet
            generellt minskar samtidigt som efterfrågan på utbildning ökar.
            Många specialkurser har dragits in. Totalt minskade undervisningstimmarna
            från 1991 till 1992 med
          </note>
          <note>
            10 %. Är det inte dags att ompröva detta ställningstagande, Ulf
            Melin?
          </note>
          <note>
            Låt mig avslutningsvis uttrycka min glädje över att regeringspartierna
            nu har medgivit att det var ett misstag att förra året ta bort
            stimulansbidraget till upprustning av skollokaler, och att detta
            bidrag nu återkommer. Det kommer i många kommuner att vara till
            glädje för elever och personal, som nu kommer att få en bättre
            arbetsmiljö.
          </note>
          <note>
            Herr talman! Med det anförda ber jag att få yrka bifall till
            de socialdemokratiska reservationerna i detta betänkande.
          </note>
          <note type="speaker">
            Anf. 62 STEFAN KIHLBERG (nyd):
          </note>
          <note>
            Herr talman! Jag vill bara ge en kort kommentar till min utskottskollega
            Jan Björkman. Jag betvivlar inte ett ögonblick socialdemokraternas
            ambition och vilja att öka antalet utbildningsplatser. Men samtidigt
            blev jag förvånad när chansen exempelvis i går fanns att skapa
            10 000 nya högskoleplatser.
          </note>
          <note>
            Men det ville ni inte eftersom ni inte fick bestämma var de exakt
            skall vara. Därför tvivlar jag litet grand på hur äkta viljan
            egentligen är.
          </note>
          <note>
            Jag har begärt ordet närmast för att kort få kommentera hemspråksundervisning
            och svenska för invandrare. Ny demokrati har lagt två reservationer.
            Jag skall inte fördjupa mig i dessa, eftersom det inte är fråga
            om några nya debattområden. Vår ståndpunkt borde väl vid det här
            laget vara ganska klar.
          </note>
          <note>
            Låt mig bara helt kort få förklara varför vi har reserverat oss
            i hemspråksfrågan. Jag har aldrig betvivlat att man, när man designade
            nuvarande system för hemspråkundervisningen, gjorde det med de
            bästa föresatser. Det anges också i utbildningsutskottets betänkande
            att naturlig tvåspråkighet är bra, vilket är lätt att instämma
            i.
          </note>
          <note>
            Men problemet, som vi nydemokrater uppfattar det, är att det
            inte finns några som helst belägg för att hemspråksundervisningen
            med den svenska modellen uppnår uppsatt mål. Detta bekräftas också
            av att inga andra länder har följt denna modell. Det finns tvärtom
            belägg för att den har saboterat undervisningen och skapat problem
            när det gäller lärarkompetens, planering och genomförande samt
            hindrat annan undervisning och liknande. Därför var det inte med
            så liten förvåning, men framför allt med glädje, som jag i går
            när jag tittade på Rapport och Aktuellt bl.a.
          </note>
          <note>
            kunde konstatera att mina kära riksdagskolleger i
          </note>
          <note>
            Folkpartiet nu har svängt i frågan. De håller med om att hemspråksundervisningen
            inte bör ligga på ordinarie undervisningstid. Detta välkomnar
            jag naturligtvis. Jag skall inte alls triumfera genom att säga:
            Vad var det vi sade? Jag tycker att det är väldigt skojigt att
            utvecklingen går i den riktningen.
          </note>
          <note>
            Jag hoppas att vi nu slipper den typ av vulgärargument som användes
            för ett à två år sedan, då vi nydemokrater ansågs vara främlingsfientliga
            och rasister därför att vi ville diskutera uppläggningen av hemspråksundervisningen.
            Jag har aldrig haft något emot hemspråksundervisning, tvärtom.
            Men jag tycker inte att den skall ske på skoltid och på skattebetalarnas
            bekostnad. Vi tycker att undervisningen skall kunna skötas av
            invandrarna själva. Den skall naturligtvis ges precis det stöd
            som samhället ger för all annan typ av utbildning genom statsbidrag,
            lokaler och liknande. Detta är självklart.
          </note>
          <note>
            Låt mig konstatera att utvecklingen som vanligt går
          </note>
          <note>
            Ny demokratis väg, och att verkligheten hinner i kapp även oss
            i det här huset.
          </note>
          <note>
            Den andra reservationen gäller svenska för invandrare. Jag tror
            ärligen att alla -- både i utskottet och i de politiska partierna
            -- är överens om att målet med SFI är att på kortaste möjliga
            tid och så fort som möjligt lära de invandrare som kommer till
            Sverige det svenska språket.
          </note>
          <note>
            Skillnaden tror jag är att vi nydemokrater vill ställa väldigt
            tydliga och skarpa krav på invandrarna, kommunerna och på de lärare
            som undervisar i svenska. Det beror på att vi tycker att krav
            ger uttryck för omsorg. Om man inte ställer krav, bryr man sig
            inte heller om. Det är den brist på äkta engagemang och krav som
            gör oss nydemokrater upprörda.
          </note>
          <note>
            Det är gamla välkända problem som finns inom svenskundervisningen.
            Utbildningsutskottet tar då till sin s.k. storslägga genom att
            skriva att utskottet förutsätter att ledningen för SFI-undervisningen
            i kommunerna snarast följer upp intentionerna och vidtar konkreta
            åtgärder för att förbättra närvaron i undervisningen och höjer
            undervisningens effektivitet. Utskottet utgår vidare från att
          </note>
          <note>
            Skolverket, som ansvarig central myndighet, prioriterar SFI-undervisningen
            i sin uppföljningsoch utvärderingsverksamhet och till kommunerna
            återför information och modeller för väl fungerande SFI-undervisning.
          </note>
          <note>
            Jag tycker att det är upprörande att man nöjer sig med att göra
            en skrivning. Bakgrunden till skrivningen är just att bl.a. Riksrevisionsverket
            och
          </note>
          <note>
            Riksdagens revisorer har konstaterat att ineffektiviteten i svenskundervisningen
            är minst sagt upprörande. Närvaron är bristande, liksom motivationen
            etc. För den faktiska resursinsats som ges i timmar -- om jag
            minns rätt är det 720
          </note>
          <note>
            timmar -- motsvarar att man läser språket på halvtid under ett
            år. Om man inte med den insatsen har lärt sig språket, är det
            mycket alarmerande.
          </note>
          <note>
            Det är mot den bakgrunden som vi nydemokrater menar att det krävs
            handling för att skapa nödvändigt omvandlingstryck, därför att
            kommunerna och många invandrare struntar uppenbarligen i detta.
            Det är för att sätta den blåslampan på kommunerna och för att
            skapa handling som vi i stället för gulliga formuleringar i betänkandet
            har föreslagit att man helt enkelt tillfälligt under ett år drar
            tillbaka pengarna för att se till att man verkligen tar sig i
            kragen.
          </note>
          <note>
            Herr talman! Jag yrkar bifall till reservationerna 4
          </note>
          <note>
            och 5.
          </note>
          <note type="speaker">
            Anf. 63 BJÖRN SAMUELSON (v):
          </note>
          <note>
            Herr talman! Jag vill först något kommentera det senaste anförandet,
            som Stefan Kihlberg höll om hemspråksundervisning och svenska
            för invandrare. Ny demokrati föreslår att man fryser inne det
            anslaget under ett års tid för att kommuner och andra skall skärpa
            sig i frågan, höja kvaliteten och förbättra undervisningen.
          </note>
          <note>
            Det är väl ingen som bestrider deras ambitioner på de två senaste
            punkterna. Men jag tycker att man kan fråga sig vilka kostnader
            som uppkommer efter detta år. Med den kunskap vi har om utbildningsverksamhet
            vet vi att när man skär av en sådan verksamhet, avslutar den totalt
            och ändå vill behålla kompetensen för att komma i gång igen blir
            det mycket mycket dyrare.
          </note>
          <note>
            Det finns en del formuleringar i reservationen rörande svenska
            för invandrare från Ny demokrati som jag vill peka på. Man skriver
            i reservation 5: ''I
          </note>
          <note>
            alla länder är språket nyckeln och förutsättningen för att kunna
            bygga upp en hög livskvalitet och fungera som samhällsmedborgare
            i det nya landet.''
          </note>
          <note>
            Vilket språk? Är det enbart det svenska språket i
          </note>
          <note>
            Sverige eller enbart det norska språket i Norge?
          </note>
          <note>
            Språk är så mycket mer, Stefan Kihlberg. Språk handlar om egenidentifikation.
            Det handlar om att du kan tala om vem du är. Det handlar om att
            du kan tala om vem du är och varifrån du kommer även inom olika
            delar av landet. Precis samma funktion har språk om de än inte
            är svenska eller nordiska.
          </note>
          <note>
            En sådan här passus vittnar milt uttryckt om en inskränkt kulturell
            bildningssyn. Den appellerar till något helt annat än just detta.
          </note>
          <note>
            Vidare skriver man:
          </note>
          <note>
            ''Ansvaret för att lära sig svenska språket bör enligt utskottets
            uppfattning ligga på den enskilda invandraren -- samhället kan
            endast erbjuda ett gott stöd. Det bör vara obligatoriskt att lära
            sig det svenska språket för invandrare som avser att permanent
            bosätta sig i Sverige. Senast tolv månader efter beviljat uppehållstillstånd
            bör varje invandrare behärska svenska språket på en definierad
            nivå. Kunskapskontroll med klara gränser för vad som är godkänt
            bör införas. Om det är uppenbart att en enskild individ inte anstränger
            sig eller vill lära sig svenska skall naturligtvis sanktionsmöjligheter
            övervägas.''
          </note>
          <note>
            Vi vill driva på behandlingen av uppehållstillstånd.
          </note>
          <note>
            Det är inte ovanligt att vi får hit flyktingar som är analfabeter.
            Hur går det ihop med ett sådant resonemang som ni för i er reservation?
            Hur lång tid skall en analfabet få på sig att lära sig det svenska
            språket, 12 månader eller mer?
          </note>
          <note>
            Ni skriver också om sanktionsmöjligheter och kunskapskontroll.
            Vilka skall stå för dessa mer än de lärare som arbetar med svenskundervisningen?
          </note>
          <note>
            Vilka sanktionsmöjligheter i övrigt, utöver den möjlighet som
            Stefan Kihlberg föreslog, att dra in statsbidraget, skulle kunna
            föreligga? Kan det vara skäl för utvisning, eller vilka ytterligare
            sanktionsmöjligheter är det Ny demokrati avser?
          </note>
          <note>
            Jag skulle bra gärna vilja veta detta.
          </note>
          <note>
            Jag tycker att övriga partier, alltifrån
          </note>
          <note>
            Vänsterpartiet till Moderaterna, tar kvalitetsfrågorna på allvar.
            Vi gör det i detta betänkande. Vi har lyckats enas om en text
            runt detta. Det bör vara en nog så tydlig signal till de olika
            ansvariga i de här frågorna ute på fältet.
          </note>
          <note>
            Om Ny demokrati inte kan skapa litet substans i vad man avser
            med kvalitetskontroll, vem som skall stå för den, sanktionsmöjligheter
            osv. är reservationen snällt tolkat ett kraftigt opportunistiskt
            slag i luften för att vinna billiga röster, inget annat.
          </note>
          <note>
            Jag vill också kommentera det Jan Björkman sade.
          </note>
          <note>
            Jag håller med Jan Björkman om att det är viktigt att vi nu när
            vi har en hög arbetslöshet använder
          </note>
          <note>
            ''möjligheten'' att ge unga människor en höjd kompetens genom
            att ge dem utbildning. Jag tror att de flesta partier i riksdagen
            står bakom en sådan tanke.
          </note>
          <note>
            Men då tycker vi från Vänsterpartiet att det är väldigt viktigt
            att vi inte använder detta instrument just därför att vi inte
            har något annat att ta till. De människor som går in i vuxenutbildning
            eller bygger på med det tredje gymnasieåret får inte uppfatta
            att detta blir en förvaring. Det måste framgå mycket tydligt och
            klart att det är en arbetsinsats som de gör. Naturligtvis gör
            de den för sig själva, men det är också en arbetsinsats som vi
            från riksdagen och andra instanser betraktar som en framtida investering
            för samhället. Därför kanske man borde överväga ytterligare åtgärder
            för dem som bygger på med det tredje året i gymnasieskolan.
          </note>
          <note>
            Man kanske skulle eftersträva att göra gymnasieskolan litet mer
            lik arbetslivet i övrigt som en slags markering av att vi anser
            att detta är en arbetsinsats och en nödvändig investering för
            samhället. Här kanske man skulle pröva frågan om att införa reglerad
            arbetstid i gymnasieskolan. Jag tror att Assar Lindbeck skulle
            tycka om en sådan här idé. Det är den enda punkt som jag och Assar
          </note>
          <note>
            Lindbeck kan föra ett resonemang om.
          </note>
          <note>
            Jag skulle kunna tänka mig att vi förde en diskussion och utredde
            villkoren för att införa sex timmars arbetsdag i gymnasieskolan.
            Det är ett gammalt krav från Vänsterpartiets sida att man borde
            undersöka den möjligheten, vilka effekter det har på olika avtal
            för lärare och andra. Man skulle kanske kunna utöka studietiden
            successivt under de tre åren i gymnasieskolan.
          </note>
          <note>
            Räknar man genomsnittligt på vad detta skulle innebära under
            ett läsår får man utgå från att eleverna i gymnasieskolan i dag
            har ca 900
          </note>
          <note>
            sextiominuterslektioner i skolan. Skulle vi införa sex timmars
            arbetsdag -- i så fall menar jag att man gör allt arbete i skolan,
            man har inte läxor -- får man räkna med en viss semestertid och
            att det faller bort en del dagar genom helger. Om man för enkelhetens
            skull räknar med att arbetsåret är 44
          </note>
          <note>
            veckor skulle man få 200 timmar mer för studier i skolan.
          </note>
          <note>
            Jag tycker inte att det i det fallet är orimligt att pröva frågan
            om inte detta också borde ge någon form av ekonomisk stimulans
            för de elever som är villiga att bygga på sin utbildning med ett
            år till för att öka sin kompetens och göra en bättre insats på
            sitt jobb framöver. De skulle få en viss ekonomisk ersättning
            för detta.
          </note>
          <note>
            Alternativet är att de struntar i att bygga på sin utbildning
            och i stället blir föremål för andra arbetsmarknadspolitiska insatser,
            som kanske är betydligt dyrare. Jag vet att det jag säger i dag
            är något nytt, men jag tycker att det är något som de andra partierna
            borde ta till sig. Jag skall föra fram detta till höga vederbörande
            som inte är här i dag.
          </note>
          <note>
            Jag tänker på statsråd och andra.
          </note>
          <note>
            Herr talman! Det är bra att det genom det beslut vi fattar i
            dag införs stimulansbidrag till skolans fysiska arbetsmiljö. Det
            bygger på en gammal uppgörelse mellan oss och Socialdemokraterna
            från striden om ändrat huvudmannaskap för lärarbefattningar. Vi
            välkomnar detta.
          </note>
          <note>
            Tyvärr ansluter sig utskottet inte till vårt förslag när det
            gäller ytterligare medel -- 100 miljoner kronor, vilket inte är
            mycket i dagens ekonomiska debatt.
          </note>
          <note>
            Vi vill anslå ytterligare 100 miljoner kronor till inredning
            och utrustning. Vi gör det dels naturligtvis av arbetsmarknadspolitiska
            skäl, därför att det ger jobb i handel osv, dels av omsorg om
            utbildningens kvalitet. Det behövs litet annat än väggar, tak
            och golv för att bedriva en bra undervisning. Det behövs även
            viss utrustning för bra laborationer, och det behövs bra böcker
            i skolbiblioteken, osv. 100 miljoner kronor är ju inga fantasisummor
            i detta sammanhang, men tyvärr tillstyrker utskottet inte vårt
            yrkande.
          </note>
          <note>
            Dessutom vill vi anslå ytterligare 100 miljoner kronor till vuxenutbildning,
            just mot bakgrund av behovet av en höjning av kompetensen inom
            bl.a.
          </note>
          <note>
            det svenska näringslivet.
          </note>
          <note>
            Till slut har vi från Vänsterpartiet föreslagit att man borde
            återinföra ett sektorsbidrag till skolan. Det beror kortfattat
            på de rapporter som vi har fått utifrån om kraftiga nedskärningar
            på skolans område. Svenska kommunaltjänstemannaförbundet talar
            i en undersökning som man gjort om 40-procentiga nedskärningar
            på skolans område ute i kommunerna. Vi från Vänsterpartiet är
            helt övertygade om att detta kommer att få negativa konsekvenser
            på skolans område när det gäller olika kvalitetsfrågor.
          </note>
          <note>
            När det gäller frågan om vem som styr skolan eller inte, säger
            de andra partierna att det finns ett statsbidrag ute i kommunerna
            i en säck eller en påse -- jag tycker att det nu för tiden börjar
            likna mer en påse än en säck, i alla fall när det gäller storleken.
            Det gör att kommunerna själva styr över skolan och bestämmer hur
            de skall använda sina medel. Det gör de inte alls. Detta kan vi
            diskutera länge. Det finns nämligen styrdokument också härifrån
            där det sägs vad skolan är ålagd att göra och inte göra. Därmed
            styr vi också på sätt och vis hur man skall använda pengarna.
          </note>
          <note>
            Att införa ett sektorsbidrag handlar om något helt annat. Det
            inskränker inte kommunens egen självbestämmanderätt. Det tydliggör
            vårt nationella ansvar för skolan, för en likvärdig skola som
            barnen skall möta oavsett vilka villkor som de kommer från. Det
            är detta som det handlar om.
          </note>
          <note>
            Det handlar om att vi skall säga att om vi vill genomföra reformer
            och om vi vill lägga ytterligare åtaganden på kommunerna eller
            på skolan i form av en läroplan som är ett styrdokument, skall
            vi också kunna säga att vi beräknar att det kommer att kosta litet
            mer pengar och att vi därför lägger på sektorsbidraget. Sedan
            identifierar vi dessa pengar.
          </note>
          <note>
            Det innebär att vi räknar med att man från denna nivå klarar
            av att bedriva denna verksamhet och fullgöra de uppgifter som
            vi anser att skolan i
          </note>
          <note>
            Sverige gemensamt skall göra för att ha just likvärdigheten som
            ledstjärna, den likvärdighet som från början infördes i utbildningsdebatten
            av, tror jag, Tage Erlander och senare även av Olof
          </note>
          <note>
            Palme. Jag kan rekommendera en del socialdemokrater att läsa
            sin historia på dessa punkter.
          </note>
          <note>
            Herr talman! Jag ber om ursäkt för att jag har dragit över min
            taletid, men jag var engagerad, och är. Jag slutar mitt anförande
            med att yrka bifall till vår motion Ub502 yrkandena 1, 7 och 18.
            Dessutom yrkar jag bifall till de socialdemokratiska reservationerna
            1, 2 och 3. Jag kunde tyvärr inte delta i slutjusteringssammanträdet
            i utskottet. Det beror på att vi riksdagsledamöter har mycket
            att göra.
          </note>
          <note type="speaker">
            Anf. 64 STEFAN KIHLBERG (nyd) replik:
          </note>
          <note>
            Herr talman! Nog var Björn Samuelson engagerad alltid. Jag skulle
            vilja påstå att han var mer än så.
          </note>
          <note>
            Han gick över i vad jag kallar affektiva rallarsvingar och kraftfulla
            insinuationer. Men jag ser igenom det och skall försöka förstå
            vad han egentligen sade. Då konstaterar jag med stolthet att om
            det innebär att man har en inskränkt bildningssyn att tycka att
            det svenska språket skall talas i Sverige, då är jag stolt över
            att ha det som Björn Samuelson kallar för en inskränkt bildningssyn.
            Jag tycker att det svenska språket är värt att värna. Om jag åker
            till USA, talar jag engelska. Om jag åker till
          </note>
          <note>
            Tyskland, talar jag tyska. Om jag skulle få för mig att fly från
            Sverige, vilket jag inte alls tänker göra --
          </note>
          <note>
            jag tycker att Sverige är ett utomordentligt bra land -- t.ex.
            till Spanien, skulle jag faktiskt, när jag kommer dit och om de
            tar emot mig på samma vänliga sätt som vi tar emot flyktingar,
            tycka att det är självklart att jag lär mig spanska mycket fort.
          </note>
          <note>
            Det är mycket viktigt att kunna tala landets officiella språk.
            Vi anser att hemspråksundervisningen hindrar detta. Detta dokumenteras
            av tusentals lärare. Detta är alltså väl känt. Det är inte Ny
            demokratis analys, utan det är Riksrevisionsverkets och alla andra
            sakliga och kompetenta utredningsinstitutioners analys. Vi drar
            bara slutsatserna.
          </note>
          <note>
            Som jag sade är krav för oss uttryck för omtanke, vare sig det
            är fråga om en förälder som ställer krav på sina barn eller ett
            samhälle som ställer krav på sina medborgare. Det gör man just
            därför att man bryr sig om. Vi avskyr den slapphet som Björn
          </note>
          <note>
            Samuelson upphöjer till norm. Man kan kalla det mys-pys eller
            velour. I dess värsta form står symbolen när någon frågar: Vad
            är klockan? Och den som svarar säger: Vad tycker du själv? Den
            typen av pedagogik gillar inte vi. Jag anser inte att det innebär
            att man har en utvecklad bildningssyn.
          </note>
          <note>
            Björn Samuelson talar om analfabeter. Med rätt pedagogik är 700
            timmars undervisningsinsats en mycket kraftfull insats. Jag säger
            med rätt pedagogik, därför att det är självklart att man inte
            kan använda den pedagogik som man använder för människor som icke
            är analfabeter. Men det gör man inte. Tvärtom får uppläggningen
            en våldsam kritik för att den är ineffektiv och stelbent. Det
            är denna omsorg om att invandrarna skall få just detta stöd. Men
            de skall också själva faktiskt ta ansvaret för det. Björn Samuelson
            vet också att inlärning sker först när den individ som befinner
            sig i undervisningssituationen vill lära sig något.
          </note>
          <note>
            Motivationen hänger samman med den egna inställningen. Sedan
            spelar det ingen roll hur många timmar som avsätts. Om man inte
            vill, kommer man ingenstans.
          </note>
          <note type="speaker">
            Anf. 65 BJÖRN SAMUELSON (v) replik:
          </note>
          <note>
            Herr talman! Vi kan diskutera bildningsideal osv.
          </note>
          <note>
            ganska länge. Men jag tycker nog att Stefan
          </note>
          <note>
            Kihlberg har begränsat betydelsen, omfattningen och analysen
            något av vad ett språk är för en människa, om man sätter in det
            i möjligheten till bildning och fostran. Det handlar inte enbart
            om ett språk, i det här fallet det svenska språket. Det är viktigt,
            det kan jag hålla med om, liksom jag anser att det är viktigt
            med dialekter. Men jag anser att
          </note>
          <note>
            Ny demokratis reservation saknar substans, därför att ni slänger
            ur er en massa ord och misshandlar därmed innehållet i frågan
            med just språket.
          </note>
          <note>
            Det finns många svenska författare som är översatta till en rad
            olika språk, inte minst barnoch ungdomsförfattare. Om människor
            som kommer från andra länder och förmodligen har ett mer utvecklat
            språk med sig än det språk som de möter här och får använda det
            för att möta den svenska kulturen och den nordiska kulturen i
            dessa översatta böcker, måste jag påstå, herr talman, att det
            som vi kallar hemspråk, vilket jag tycker är ett mycket dåligt
            begrepp, spelar en mycket betydande roll för just bildningsfunktionen
            hos den enskilda individen.
          </note>
          <note>
            Sedan är det naturligtvis intressant att höra att det är Riksrevisionsverkets
            analyser som ligger till grund för Ny demokratis politik på dessa
            områden.
          </note>
          <note>
            Stefan Kihlberg säger att detta är mys-pys och velour och jag
            vet inte allt. Det finns väl även andra mjuka tyger. Jag är inte
            så insatt i detta. Sedan säger han att jag representerar en hållningslös
            pedagogik eller metod och säger: Vad är klockan?
          </note>
          <note>
            Ja, vad tycker du själv?
          </note>
          <note>
            Man skulle kunna travestera detta och göra narr av er reservation
            om sanktionsmöjligheter, eftersom ni inte talar om vilka de är.
            Man skulle kunna säga:
          </note>
          <note>
            Vad är klockan? Ja, vad tycker du själv? Och vilka sanktionsmöjligheter
            skall vi överväga om den inte är det?
          </note>
          <note type="speaker">
            Anf. 66 STEFAN KIHLBERG (nyd) replik:
          </note>
          <note>
            Herr talman! Jag skall inte förlänga debatten alltför mycket.
            För att i någon mån glädja Björn
          </note>
          <note>
            Samuelson, som tycker att det är viktigt med dialekter, kan jag
            tala skånska i stället. Det går lika bra. Jag hoppas att Björn
            Samuelson förstår mig.
          </note>
          <note>
            Om Björn Samuelson inte är nöjd med texten i reservationen kan
            han ju läsa motionen. Där står mycket mer. I värsta fall skulle
            han kunna läsa
          </note>
          <note>
            Riksrevisionsverkets rapport. Det är inte det som är det viktiga.
            Vi har sagt att hemspråksundervisning är viktig. Men vi tilltror
            invandrarna att själva avgöra om de vill ha en sådan, i vilken
            utsträckning den skall bedrivas, hur den skall läggas upp och
            liknande. Den skall inte sabotera skolundervisningen. Det är det
            centrala.
          </note>
          <note>
            Om nu Björn Samuelson skulle vilja ha riktigt sakkunnig hjälp,
            föreslår jag ett sammanträffande med Thomas Gür. Att han heter
            Gür beror på att hans föräldrar kommer från Turkiet. Han är fruktansvärt
            kritisk och håller med oss till alla delar när det gäller hemspråksundervisningen.
            Han tycker själv att den saboterar. Han om någon borde veta vad
            han talar om. Han är lätt tillgänglig. Han är informationssekreterare
            hos näringsministern.
          </note>
          <note>
            Jag rekommenderar en lunch tillsammans med honom.
          </note>
          <note type="speaker">
            Anf. 67 BJÖRN SAMUELSON (v) replik:
          </note>
          <note>
            Herr talman! Vi kommer nog inte längre i den här diskussionen,
            jag och Stefan Kihlberg. Jag har läst hela motionen. Men jag blev
            inte särskilt klokare när jag jämförde vad som sägs i motionen
            med vad ni säger i er reservation.
          </note>
          <note>
            Också jag talar dialekt. Ibland är man tvungen att hyfsa till
            språket litet grand så att människor inte bara lyssnar till hur
            man säger någonting utan lyssnar till vad man säger. Nog tycker
            jag att ni är bra slappa i köttet i Ny demokrati i dessa frågor.
          </note>
          <note type="speaker">
            Anf. 68 JAN BJÖRKMAN (s) replik:
          </note>
          <note>
            Herr talman! Jag skall inte föra någon längre polemik med Björn
            Samuelson. Jag tror att vi i långa stycken är överens om den utbildningssatsning
            som vi bägge har berört.
          </note>
          <note>
            Jag blir dock litet fundersam när Björn Samuelson säger: Vi gör
            dessa satsningar därför att de utgör det bästa till buds stående
            medlet i dagsläget. Det skulle alltså vara litet tveksamt. När
            det gäller gymnasieskolan hade det allra bästa varit en snabbare
            utbyggnad, vilket Björn Samuelsons parti och mitt parti har varit
            överens om. Det har tyvärr skjutits något på framtiden genom regeringsskiftet.
          </note>
          <note>
            Det är viktigt att man i detta läge gör alla ansträngningar för
            att bereda människor arbete eller utbildningstillfällen. Om det
            sedan innebär att satsningen i sig kortsiktigt tjänar ett arbetsmarknadssyfte
            och långsiktigt behovet för den enskilde -- att den fyller kravet
            på kompetenshöjning och en höjning av medborgarkompetensen --
            är det utifrån min utgångspunkt i varje fall ingen nackdel. Att
            man tjänar två syften på en och samma gång kan jag leva med.
          </note>
          <note type="speaker">
            Anf. 69 BJÖRN SAMUELSON (v) replik:
          </note>
          <note>
            Herr talman! Det jag ville höja ett varnande finger för var de
            beslut som vi nu kommer att fatta om att ge unga människor en
            möjlighet att gå ett tredje år på gymnasieskolan, ökade satsningar
            på vuxenutbildning osv. De får inte uppfattas som att de är de
            enda politiska verktyg som finns för att stävja arbetslösheten.
          </note>
          <note>
            Jag menar att ett livslångt lärande med återkommande studier,
            med en riktigt gedigen och bra utbildningsbas att stå på från
            början, måste ingå i en samhällspolitisk strategi på lång sikt.
            Vid en eventuell högkonjunktur gäller det att vi politiker är
            tuffa -- det kommer i varje fall vi från
          </note>
          <note>
            Vänsterpartiet att vara, det kan jag garantera -- och även då
            hävdar utbildningens värde för en god kvalitet i samhället.
          </note>
          <note>
            Kanske man också skulle kunna använda utbildningspolitiken för
            att genomsyra samhället med synen på att bildning och kunskap
            i sig har ett värde. Jag tänker på kultur och humaniora, som man
            brukar använda som exempel, men också på naturvetenskap och teknik.
            Jag tror att det är nyttigt om en bibliotekarie kan hantera en
            varmluftspistol, en svarv och en borrmaskin.
          </note>
          <note type="speaker">
            Anf. 70 JAN BJÖRKMAN (s) replik:
          </note>
          <note>
            Herr talman! Det är lätt att instämma i det som
          </note>
          <note>
            Björn Samuelson sist sade. Inte heller vi ser dessa åtgärder
            som det enda politiska verktyget. De är ett av de verktyg som
            man i dag kan använda. Det har vi också understrukit genom att
            säga att dessa satsningar skall ligga inom det reguljära utbildningsväsendet,
            dvs. inom gymnasieskolan och den kommunala vuxenutbildningen.
            Det är viktigt.
          </note>
          <note>
            Däremot är jag inte säker på vi här i dag kommer att fatta de
            beslut som Björn Samuelson nämner. I
          </note>
          <note>
            långa stycken finns det en majoritet mot de förslagen. Jag antar
            att den kommer att finnas även när det voteras så småningom. Det
            gör att vi inte får genomslag för alla dessa idéer.
          </note>
          <note>
            Tyvärr är inte, som Björn Samuelson sade i sitt huvudanförande,
            alla partier överens om vikten av denna utbildningssatsning. I
            så fall hade inte de reservationer som både Björn Samuelson och
            jag stöder behövts.
          </note>
          <note type="speaker">
            Anf. 71 BJÖRN SAMUELSON (v) replik:
          </note>
          <note>
            Herr talman! Det är riktigt att Vänsterpartiet och
          </note>
          <note>
            Socialdemokraterna inte får igenom dessa satsningar på vuxenutbildning.
            Jag ser heller inte att vi framöver kommer att kunna få igenom
            det som arbetarrörelsens två partier står för. Jag tänkte kanske
            litet för fort. Det finns ändå ett förslag från regeringen om
            en utbyggnad av det tredje året inom gymnasieskolan. Ibland blir
            vi politiker anklagade för att det går för sakta, och ibland tänker
            man för fort. Någonstans däremellan kanske man finner sin harmoni.
          </note>
          <note type="speaker">
            Anf. 72 ULF MELIN (m):
          </note>
          <note>
            Herr talman! Som herr talmannen kanske förstår handlar detta
            ärende om både ROT-pengar till skollokaler och hemspråksundervisningens
            vara eller inte vara. I betänkandet döljer sig också det socialdemokratiska
            utspelet från januari månad om att skapa 190 000 nya jobb. Av
            de s.k. jobben är
          </note>
          <note>
            70 000 utbildningsplatser, vilka vi nu skall behandla i detta
            ärende.
          </note>
          <note>
            Jan Björkman sade att Socialdemokraterna föreslår att man skall
            skapa 50 000 nya platser på det s.k.
          </note>
          <note>
            tredje året. Ungdomar som har en tvåårig gymnasial utbildning
            skall få möjlighet att bygga på med ett tredje år, och man skall
            höja gränsen från
          </note>
          <note>
            20 år till 24 år. Socialdemokraterna har i sin motion också lagt
            fram ett förslag om att skapa 20 000 nya platser inom komvux.
          </note>
          <note>
            Jag menar att det finns en hel del luft i dessa siffror.
          </note>
          <note>
            De är inte realistiska. Det vore bra om jag kunde få litet fler
            besked av Jan Björkman om hur man tänker sig detta.
          </note>
          <note>
            Det finns två utgångspunkter för mitt resonemang.
          </note>
          <note>
            Den ena utgångspunkten är att
          </note>
          <note>
            Socialdemokraterna här har lagt fram förslag om utbildningsplatser
            för de kategorier som jag nämnde men också förslag om fler platser
            inom den högre utbildningen. Man har sagt att det finns ett förslag
            till anslag för det hela. Men det anmärkningsvärda är att man
            inte har talat om hur det hela skall betalas, hur det skall finansieras.
          </note>
          <note>
            Nu har man visserligen tillsatt en grupp ledd av Sten
          </note>
          <note>
            Andersson som i maj månad skall komma med ett besparingsförslag.
            Jag tror nog mer på Jan
          </note>
          <note>
            Björkman än på Sten Andersson i detta fall. Jag vore tacksam
            om Jan Björkman kunde lätta litet på förlåten och tala om hur
            finansieringen skall ske.
          </note>
          <note>
            Jag tycker dock att vi skall kunna diskutera realismen i förslaget.
            Under innevarande läsår har vi erbjudit elever som just har gått
            en tvåårig gymnasial utbildning att gå det tredje året. Under
            det här läsåret är det ungefär 11 000 elever som har tagit den
            här möjligheten. Då är det ganska långt till talet 50 000.
          </note>
          <note>
            Jan Björkman tog också upp vikten av att man skall erbjuda detta.
            De kriterierna ställer vi upp på till fullo. Det är viktigt att
            vi ger elever chansen att höja sin kompetens och att kunna vidareutbilda
            sig osv. Det är oerhört dramatiskt för både självförtroende och
            självkänsla att hamna i arbetslöshet. Det ansvaret tar vi. Det
            ansvaret tar också regeringen. I utskottet har vi sagt att alla
            elever som är under 20 år och som har en tvåårig gymnasial utbildning
            skall få möjlighet att även gå ett tredje år.
          </note>
          <note>
            Jag tror att vi måste skilja på vad som är gymnasieutbildning
            och vad som är vuxenutbildning. För den grupp som är över 20 år
            skall det självfallet finnas möjlighet att gå kommunal vuxenutbildning,
            folkhögskola eller högre utbildning. Vi bygger trots allt ut dessa
            sektorer ganska mycket. Det har den här regeringen gjort. Det
            är också viktigt att vi i dag säger att det är Skolverket som
            skall fördela dessa pengarna.
          </note>
          <note>
            I reservation 2 vill Socialdemokraterna att vi redan nu skall
            tala om huruvida det skall finnas möjlighet att gå det tredje
            året. Vi säger vi att det är möjligt att möjligheten skall finnas,
            men detta skall vi ta upp i budgetpropositionen nästa år. Detta
            är ändå ett år framåt. Vi kan inte binda upp oss på det sätt som
            Socialdemokraterna vill att vi skall göra.
          </note>
          <note>
            Låt mig sedan kommentera detta med komvux och de 20 000 platserna.
            I den uppgörelse som regeringspartierna träffade med
          </note>
          <note>
            Socialdemokraterna i höstas tillskapade vi 13 000
          </note>
          <note>
            nya platser inom den kommunala vuxenutbildningen. Vad har då
            hänt där? Det har visat sig att dessa 13 000 platser inte är fullt
            utnyttjade. Ungefär en tredjedel står lediga. Vad är då förklaringen
            till detta? En förklaring är att kommunerna inte har byggt ut
            vuxenutbildningen, kanske beroende på att som förslaget ligger
            står staten för den ena halvan av kostnaden och kommunerna för
            den andra halvan. Det kan vara en orsak. En annan orsak kan vara
            vuxenstudiestödet.
          </note>
          <note>
            Jag måste ställa några motfrågor. Vad har
          </note>
          <note>
            Socialdemokraterna för plattform för att lägga fram förslaget
            om 20 000 platser? Vilka garantier har ni för att kommunerna kommer
            att bygga ut i den omfattningen? Finns verkligen den kö som ni
            talar om? Det finns ett antal frågetecken när det gäller detta.
          </note>
          <note>
            Det har också visat sig att det har gjorts neddragningar inom
            vissa sektorer inom den kommunala vuxenutbildningen. Men vad har
            hänt i stället? Där har ju länsarbetsnämnderna gått in och köpt
            väldigt mycket utbildning. En viktig punkt som utskottet tar upp
            här och som vi måste diskutera framöver är just detta om vad som
            skall vara reguljär utbildning och vad som skall vara arbetsmarknadspolitisk
            utbildning. Genom åren har vi skapat en djungel på det här området.
            Det finns också anledning att se över kostnaderna för de olika
            utbildningarna.
          </note>
          <note>
            Jan Björkman nämnde detta med teknikerutbildningarna och att
            man skulle skapa
          </note>
          <note>
            2 000 platser där. Hur kan riksdagen besluta om detta egentligen?
            Det är faktiskt kommunerna som avgör vilka utbildningar som skall
            finnas inom komvux. Det är ju ett förslag som den tidigare socialdemokratiska
            regeringen lade fram för riksdagen. Vi kan inte styra härifrån
            om det skall vara teknikerutbildning eller något annat. Där tycker
            jag faktiskt att ni gör en liten tankevurpa.
          </note>
          <note>
            Sedan skulle jag också vilja kommentera de reservationer som
            finns ifrån Ny demokrati och
          </note>
          <note>
            Stefan Kihlbergs anförande. Där får man intrycket att debatten
            om hemspråk har kommit först nu sedan Ny demokrati kom in i riksdagen.
            Så är inte fallet. Detta har vi naturligtvis diskuterat under
            ett antal år. Det skall vi inte sticka under stol med.
          </note>
          <note>
            Med det resurssystem som fanns tidigare, fanns det inget incitament
            för kommunerna att se över hemspråksundervisningen.
          </note>
          <note>
            Det fanns utan tvekan fall där både lärartäthet och mycket annat
            kunde ifrågasättas. Men den kritiken har framförts tidigare. Det
            som har hänt är att riksdagen har stramat upp de regler som gäller
            hemspråksundervisningen. Men det finns nog anledning att även
            fortsättningsvis följa frågan.
          </note>
          <note>
            Jag tror att man lurar sig själv litet grand om man säger att
            vi skall slopa hemspråksundervisningen i skolan. Det finns trots
            allt barn och ungdomar på
          </note>
          <note>
            14--15 år som kommer till Sverige och inte har gått i skolan
            över huvud taget. Jag tror att det är oerhört viktigt att de kan
            sitt eget språk för att de skall kunna lära sig svenska -- ett
            nytt språk.
          </note>
          <note>
            Stefan Kihlberg sade att hemspråksundervisningen inte skulle
            ligga inom skolans ram, men att de organisationer som skulle driva
            den skulle få statsbidrag till undervisning och lokaler. Jag måste
            fråga Stefan Kihlberg: Var anslår ni dessa pengar någonstans?
            Jag har inte kunnat finna dem i era budgetförslag.
          </note>
          <note>
            Reservation 5 handlar om svenska för invandrare.
          </note>
          <note>
            Det stämmer att både Riksdagens revisorer och
          </note>
          <note>
            Riksrevisionsverket har gjort anmärkningar på undervisningen.
            Dels har man haft mycket låga elevtal och många avhopp, dels tar
            det mycket lång tid.
          </note>
          <note>
            Riksdagen fattade beslut -- jag tror att det var våren
          </note>
          <note>
            1990 -- att vi skulle ha nya statsbidragsregler som gällde just
            den här delen. Där ger man en klumpsumma, men man skulle också
            se till att det skulle gå att koncentrationsläsa och att ha större
            grupper. I de fall där man tittat på detta -- det är i och för
            sig bara fyra kommuner -- har det inte lyckats att få genomslag
            för det här. Att då säga att hela statsbidraget skall tas bort
            är väl ändå inte lösningen. Lösningen är i stället att gå på kommunalpolitiker
            och skolfolk. Det kan vi göra genom att kommunerna får pengar
            för detta. De måste se till att de förbättrar undervisningen.
            Det måste vara den rätta vägen.
          </note>
          <note>
            Slutligen framstår Björn Samuelson som en stor innovatör här
            i talarstolen när han pratade om att vi skulle kunna varva praktik
            med utbildning. Jag tror att det ligger en hel del i det Björn
            Samuelson sade. Jag tror inte att vi skall ha sextimmarsdag o.d.,
            och vi får inte bara skapa skolan till någon slags förvaringsplats.
            Vi måste också se till att de elever som t.ex. har gått tvååriga
            utbildningar kan varva utbildning med praktik. Alla elever är
            inte studiemotiverade. Det finns nog anledning att se över detta
            i framtiden och hitta olika modeller. Vi måste ständigt vara flexibla
            inför dessa frågor.
          </note>
          <note>
            Herr talman! Avslutningsvis vill jag yrka bifall till hemställan
            i betänkandet och avslag på reservationerna och Björn Samuelsons
            yrkande.
          </note>
          <note type="speaker">
            Anf. 73 BJÖRN SAMUELSON (v) replik:
          </note>
          <note>
            Herr talman! Jag nämnde inte alls frågan om varvning av teori
            och praktik när det gällde diskussionerna om arbetstid och annat
            i gymnasieskolan. Det handlar mer om att göra gymnasieskolan mer
            lik arbetslivet i övrigt, Ulf
          </note>
          <note>
            Melin.
          </note>
          <note>
            Jag menar att varvning av teori och praktik inte skall komma
            in först på gymnasieskolan. Jag anser att man från början bör
            bedriva en utbildning i skolan som varvar teori och praktik. Praktiken
            får aldrig tjäna som ett alibi för att teorin är erbarmligt dåligt
            utvecklad eller tråkig. Man får inte för att orka med teorin sätta
            in litet praktik i stället. Vi har sett att detta många gånger
            har varit fallet, och det är uttryck för en inskränkt syn på skolutbildningens
            betydelse för individens utveckling.
          </note>
          <note>
            Kravet på sex timmars arbetsdag har ställts för att arbetstiden
            i skolan skall kunna regleras. Man skulle härigenom tydliggöra
            också för eleverna vad som är arbetstid och vad som är fritid.
            Även vi riksdagsledamöter kan åtminstone ibland känna ett behov
            av en tydlig sådan gräns, och jag tror att detsamma gäller också
            för många andra människor.
          </note>
          <note>
            Jag vill i min replik på Ulf Melins anförande också hemställa
            om bifall till vår motion Ub502 yrkande
          </note>
          <note>
            1 om återinförande av sektorsbidrag till skolan för att klargöra
            och förtydliga regeringens, oppositionspartiernas och riksdagens
            ansvar för den skolpolitik som vi ålägger kommuner och andra att
            bedriva. Det blir då också lättare för dem som befinner sig utanför
            det här huset att ställa oss till svars. Vi kan då inte glida
            undan med att säga till dem att de själva får göra prioriteringar.
            Det blir allt svårare att ge det svaret när tiderna blir allt
            knappare. Det är då bättre att införa sektorsbidrag, som visar
            på vilken nivå verksamheterna skall klara de uppgifter som vi
            lägger på dem. På det sättet inskränker man inte heller kommunernas
            eller andra utbildningsanordnares självbestämmanderätt, som jag
            sade i mitt inledningsanförande.
          </note>
          <note type="speaker">
            Anf. 74 ULF MELIN (m) replik:
          </note>
          <note>
            Herr talman! Jag tror att det är en för snäv slutsats att ett
            återinförande av sektorsbidraget på skolans område är bättre än
            den stora ''påsen''. Björn
          </note>
          <note>
            Samuelson har en för liten tilltro till lokala beslutfattares
            och skolans förmåga att lösa dessa frågor. Det är oerhört viktigt
            att föra ner de skattemedel som vi satsar på olika ändamål så
            långt som möjligt. När vi nu har gått över från ett målstyrt system
            på bl.a. skolans område tror jag att man biter sig i svansen om
            man återinför en mängd olika regler. Det viktiga är i stället
            att ha en bra utvärdering av att de mål som regering och riksdag
            har beslutat om på detta område verkligen nås. Det är det som
            vi skall syssla med, inte med regelstyrning.
          </note>
          <note>
            Björn Samuelson säger att man har haft en inskränkt syn på varvning
            av teori och praktik. Den uppfattningen kan jag dela. Också jag
            ansluter mig till inriktningen att vi i Sverige bör ha en jämlik
            skola -- men för den skull skall skolan inte vara likformig. Problemet
            är att man har haft en likformig skola, där man inte har tagit
            till vara de elever som är praktiskt lagda och som inte har en
            teoretisk läggning. Det finns anledning att uppmärksamma dessa
            frågor i samband med arbetet med den nya läroplanen. Vi bör där
            maximalt ta till vara varje elevs möjligheter till inlärning.
          </note>
          <note type="speaker">
            Anf. 75 BJÖRN SAMUELSON (v) replik:
          </note>
          <note>
            Herr talman! Till frågan om innehållet i begreppet jämlikhet
            får vi anledning att återkomma. Till skillnad från Ulf Melin lägger
            jag också in en social dimension i begreppet en jämlik skola.
            Jämlikhet betyder vidare inte likformighet. Det betyder precis
            tvärtom att skolan skall agera på olika sätt gentemot olika individer
            utifrån deras erfarenheter och behov. Till den diskussionen kan
            vi återkomma.
          </note>
          <note>
            Vad gäller sektorsbidrag eller inte vill jag säga att detta för
            vår del handlar om ansvar. Också vi har sagt att vi kan vara med
            på en målstyrd skola, Men,
          </note>
          <note>
            Ulf Melin, en målstyrd skola skall -- som du också säger -- utvärderas,
            och det skall finnas utvärderingsinstrument. Även detta kan vi
            hålla med om. Vi har lagt fram flera förslag i riksdagen om utvärdering
            och uppföljning av den skolpolitik som det tas beslut om här i
            riksdagen. Men -- och det är viktigt -- mål och medel hänger ihop
            om man vill tydliggöra ansvarsfrågan på ett demokratisktpolitiskt
            sätt, så att vi utbildningspolitiker liksom förresten också alla
            andra här i kammaren skall bli
          </note>
          <note>
            ''hängbara'' åtminstone vart tredje år.
          </note>
          <note type="speaker">
            Anf. 76 ULF MELIN (m) replik:
          </note>
          <note>
            Herr talman! Till skillnad mot Björn Samuelson tror jag inte
            att skolan i sig får mer av resurser genom ett sektorsbidrag än
            om pengarna ges i en stor ''påse''. Man skapar inte mer pengar
            via ett sådant system. Det är i stället viktigt att vi faktiskt
            har tilltro till beslutsfattarna på lokal nivå.
          </note>
          <note>
            Jag har exempelvis svårt att tänka mig att man ute på fältet
            inte skulle prioritera skolan. Jag tror att de flesta människor
            här i Sverige inser vikten av att ett land har ett bra utbildningsväsende
            och en bra skola. Jag har den tilltron till människorna, men det
            har inte Vänsterpartiet.
          </note>
          <note>
            Andre vice talmannen anmälde att Björn
          </note>
          <note>
            Samuelson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 77 JAN BJÖRKMAN (s) replik:
          </note>
          <note>
            Herr talman! Några kommentarer med anledning av Ulf Melins anförande.
          </note>
          <note>
            För det första måste jag säga att det klingar litet ihåligt när
            Ulf Melin säger att vi från socialdemokratisk sida inte har finansierat
            våra satsningar. I så fall är vi i tämligen gott sällskap.
          </note>
          <note>
            Ingen regering har lagt fram så många ofinansierade förslag som
            den nuvarande. En och annan krona i årets borgerliga budget är
            faktiskt ofinansierad. Man beräknade att det skulle blir 70
          </note>
          <note>
            miljarder för förra året, men utfallet blev 200
          </note>
          <note>
            miljarder. 160 miljarder beräknas vara ofinansierade detta år.
          </note>
          <note>
            För det andra redovisade vi vår ekonomiska politik i januari.
            Den bygger inte på en svagare budget än den som Ulf Melin står
            bakom, även om vi ännu inte har specificerat besparingspunkten
            i vår budget. Intresset när det gäller ekonomin har från vår sida
            i huvudsak ägnats åt de 100 miljarder som arbetslösheten belastar
            budgeten med. Det hade varit bra om Ulf Melin och hans kamrater
            hade haft samma intresse för detta.
          </note>
          <note>
            För det tredje: Vilket alternativ har Ulf Melin att satsa på
            när det gäller ekonomin vilket är billigare än de satsningar på
            det reguljära utbildningsväsendet som vi har föreslagit? Vi tycker
            att detta stöd är den billigaste, den bästa och den mest produktiva
            metod som man kan använda.
          </note>
          <note>
            Eller räknar Ulf Melin med att sysselsättningsläget kommer att
            förbättras, så att de här satsningarna inte behövs? I så fall
            gör Ulf Melin en annan bedömning än den som hans egen regering
            har gjort i budgetpropositionen. Jag återkommer alltså till frågan
            om vad som är ert alternativ.
          </note>
          <note>
            Felet med den gymnasiesatsning för 1993/94 som regeringen gör
            i dag är att förslaget är för begränsat. Det är risk för att de
            11 000 platser som man nu har planer på att lägga ut blir ett
            tak i stället för ett golv. Även om man nu har 11 000 elever innevarande
            läsår, får man komma ihåg att vi har en ytterligare försämrad
            arbetsmarknad, som kommer att försvåra förhållandena för ungdomarna
            när de skall ut på arbetsmarknaden. Det finns anledning att tro
            att fler kommer att söka sig till gymnasieskolan. Det finns tecken
            från olika håll som tyder på att det är ett stort studieintresse
            från eleverna på de tvååriga linjerna.
          </note>
          <note>
            En annan brist är att man lämnar de ungdomar som är över 20 år
            därhän. Ulf Melin säger visserligen att man har gjort satsningar
            på en utbyggnad av utbildningen, men dessa är inte tillräckliga.
            Det behövs ytterligare sådana satsningar.
          </note>
          <note type="speaker">
            Anf. 78 ULF MELIN (m) replik:
          </note>
          <note>
            Herr talman! Jan Björkman talar om budgetunderskottet. Faktum
            är att ni föreslår en hel del utgiftsökningar som ni inte har
            finansierat.
          </note>
          <note>
            Dessutom talar ni inte om vad ni skall spara på. Det är det jag
            anmärker på. Jag tycker att det är dåligt av det största oppositionspartiet
            att man inte klarar av detta.
          </note>
          <note>
            Det är klart att det är lätt att öka utgifterna, men man borde
            också tala om vad man skall plocka in de pengarna på.
          </note>
          <note>
            Man säger att man skall skapa 190 000 nya jobb, men 50 000 av
            dem är platser på gymnasieskolan och 20 000 är platser på komvux.
            Vi vet samtidigt om att vi har lediga platser på komvux i dag,
            och att
          </note>
          <note>
            11 000 ungdomar går sitt tredje gymnasieår under innevarande
            läsår. Hur skapar man de andra 39 000
          </note>
          <note>
            jobben? Jag påstår fortfarande att det är väldigt mycket luft
            i detta.
          </note>
          <note>
            Det är inte sant att de 11 000 ungdomarna skulle utgöra taket.
            Det står faktiskt i betänkandet att regeringen får ett bemyndigande
            att anslå ytterligare medel om det skulle behövas fler platser.
          </note>
          <note>
            Detta har alla kommuner i Sverige också fått besked om. Där finns
            inga frågetecken.
          </note>
          <note>
            Vi lämnar inga 20-åringar därhän. Vi har sett till att vi har
            ungdomspraktikplatser för dem som är upp till 24 år så länge vi
            har detta dåliga konjunkturläge.
          </note>
          <note>
            Vi har också satsat oerhört mycket pengar på högre utbildning,
            på arbetsmarknadspolitiska åtgärder osv. Vi lämnar inte ungdomarna
            därhän. Jag vill nog säga att vi är mer realistiska än oppositionen
            vad beträffar vilka åtgärder som är de rätta.
          </note>
          <note type="speaker">
            Anf. 79 JAN BJÖRKMAN (s) replik:
          </note>
          <note>
            Herr talman! Ulf Melin är mycket intresserad av hur och på vad
            vi tänker spara. Den naturliga motfrågan när vi diskuterar utbildningssatsningar
            är vilket ert alternativ är. På vilket sätt är det billigare?
            Vilka andra alternativ på arbetsmarknaden är billigare än de vi
            har föreslagit? Vilka alternativ är bättre för den enskilde? Det
            skulle vara intressant att få reda på detta utifrån den ekonomiska
            aspekten.
          </note>
          <note>
            Ulf Melin konstaterar att det finns en del outnyttjade platser
            inom den kommunala vuxenutbildningen. Den majoritet i utskottet
            som
          </note>
          <note>
            Ulf Melin företräder har ju själv konstaterat problemet med skrivningarna,
            nämligen att man har pungslagit kommunerna på för mycket pengar
            och att de som skall delta i studierna inte har sin studiefinansiering
            klar.
          </note>
          <note>
            Problemet återkommer: Är det billigare med akassa och andra insatser
            än att välja de lösningar vi har förespråkat? Jag tycker att det
            är litet synd att man, samtidigt som man har definierat problemet,
            inte är beredd att göra någonting åt det. Vi har anvisat en väg.
            Ge kommunerna möjligheter att ordna ytterligare 20 000 platser
            på den kommunala vuxenutbildningen, och ge dem pengar, dvs. 30
            000
          </note>
          <note>
            kr per plats, för att genomföra utbildningen!
          </note>
          <note>
            Jag tycker att det är ett bra förslag, och det är synd att inte
            Ulf Melin kan tänka sig att ställa upp på det.
          </note>
          <note>
            Ulf Melin var också inne på frågan om hur riksdagen kan besluta
            om platser på den tekniska utbildningen. Jag tror att vi alla
            är överens om att det behövs utbildningar inom det tekniska området.
            Jag sade att man på
          </note>
          <note>
            Utbildningsdepartementet, vilket väl i alla fall är en auktoritet
            för Ulf Melin, i går sade att vi måste bli starkare när det gäller
            naturvetenskaplig och teknisk utbildning. Vi måste se till att
            näringslivet kan rekrytera kompetent personal.
          </note>
          <note>
            De förslag vi har lagt fram, genom vilka kommunerna kan genomföra
            denna utbildning med medel som man söker via Skolverket, är utmärkta.
          </note>
          <note>
            Det hade varit bra om den borgerliga majoriteten hade varit beredd
            att acceptera dem.
          </note>
          <note>
            Vi vet dessutom att det i många kommuner finns köer till den
            kommunala vuxenutbildningen. Vi har i tidningsartiklar kunnat
            ta del av hur det ser ut. DN
          </note>
          <note>
            redovisade t.ex. före jul att 4 000 personer står i kö i Stockholm.
            Göteborgs-Posten har redovisat att det på Västkusten finns människor
            som står i kö för att få förkovra sig. Jag tycker att det är synd
            om inte vi ger dem den möjligheten.
          </note>
          <note type="speaker">
            Anf. 80 ULF MELIN (m) replik:
          </note>
          <note>
            Herr talman! Jan Björkman säger att vi har tagit pengar från
            kommunerna. Såvitt jag kan förstå har
          </note>
          <note>
            Socialdemokraterna i det fallet samma budget och samma alternativ
            som vi har haft och har.
          </note>
          <note>
            Sedan vill jag kommentera frågan om vad vi gör för ungdomar.
            Jag försökte redovisa i förra repliken att vi satsar mer än vad
            någon annan regering har gjort på att bygga ut den högre utbildningen,
            på arbetsmarknadsutbildningen m.m.
          </note>
          <note>
            Jag tycker att det finns anledning att se över vad som skall
            vara reguljär utbildning och vad som skall vara arbetsmarknadsutbildning.
            Det tenderar att bli väldigt mycket arbetsmarknadsutbildning där
            man köper olika tjänster i stället för att driva verksamheten
            i det reguljära utbildningsväsendet.
          </note>
          <note>
            Det blir ganska dyrt.
          </note>
          <note>
            Utbildningsutskottet kommer att justera ett förslag nästa vecka
            som just tar upp dessa frågor. Vi ber där att man på Utbildningsdepartementet
            skall redovisa dessa frågor för riksdagen. Det har också kommit
            en utredning där frågor om distansundervisning och samordning
            och samverkan mellan de olika statliga utbildningsanordnarna tas
            upp. Jag tror att det finns mycket pengar att hämta hem här. Det
            är på gång.
          </note>
          <note type="speaker">
            Anf. 81 STEFAN KIHLBERG (nyd):
          </note>
          <note>
            Herr talman! Ulf Melin ställde ett par frågor till mig, och dem
            vill jag naturligtvis hjärtans gärna svara på.
          </note>
          <note>
            Låt mig först konstatera att Ulf Melin berättar för mig att Ny
            demokrati inte har monopol på diksussionen kring hemspråksundervisningen,
            och att den har funnits i 15 år. Det är jag hemskt glad för. Om
            det är någonting vi tycker illa om så är det monopol. Det borde
            vara väl känt.
          </note>
          <note>
            Jag tvingas däremot att konstatera att det är något nedslående
            att det skall ha tagit över 15 år att komma fram till det vi insåg
            och drev vår valrörelse på. T.o.m. i Folkpartiet har man insett
            detta och tycker nu i stort sett som vi. Nu verkar det som om
          </note>
          <note>
            Moderaterna är sista vagnen i tåget.
          </note>
          <note>
            Eftersom vi tycker att det är okej att det finns ett visst statsbidrag
            till de invandrarorganisationer som vill arrangera hemspråksundervisning
            frågade Ulf
          </note>
          <note>
            Melin var man skall ta pengarna. Jag ber Ulf Melin att ta upp
            plånboken och bläddra i den och t.ex. se på det anslag som finns
            till bildningsorganisationerna. Där går det ut åtskilliga miljarder.
            Det är sannolikt dessa pengar som kan användas till att stödja
            hemspråksundervisning.
          </note>
          <note>
            Om de pengarna inte skulle räcka finns det inom organisationsbidraget
            ett antal miljarder. Om inte det heller skulle räcka rekommenderar
            jag vår budgetmotion. Vi sparar mångfalt mer än vad regeringen
            gör.
          </note>
          <note>
            Den andra frågan gäller varför vi vill stoppa pengarna till undervisning
            i svenska för invandrare under ett år. Jo, det vill vi göra för
            att skapa det omvandlingstryck som behövs. För oss räcker det
            inte att fila på skrivningar så att de blir vackra. Vi vill ha
            handling.
          </note>
          <note>
            För att illustrera hur effektivt det är att hålla inne pengar
            skall jag berätta följande. Jag hade problem med Tekniska verken
            i Linköping, vars killar var slappa och inte stängde sopdörren.
            15 brev och 20
          </note>
          <note>
            samtal resulterade inte i någonting. När jag skrev och talade
            om att jag nu slutar att betala räkningen ringde högsta chefen
            på Tekniska verken. Efter det var det aldrig något problem. Sopskåpet
            stängdes alltid. Det är omvandlingstryck.
          </note>
          <note>
            Vi tycker att det är viktigt att det händer snabbt.
          </note>
          <note>
            Det handlar om pengar, och det är inte våra pengar.
          </note>
          <note>
            Det är andras pengar. Vi är rädda om andras pengar.
          </note>
          <note type="speaker">
            Anf. 82 ULF MELIN (m):
          </note>
          <note>
            Herr talman! Jag skall fatta mig kort. Jag vet inte var Stefan
            Kihlberg har fått 15 år ifrån. De beslut som jag talar om när
            det gäller både hemspråksundervisning och undervisning i svenska
            för invandrare fattade vi i riksdagen 1990. En del av dessa beslut
            är också utvärderade.
          </note>
          <note>
            När det gäller skattemedel finns det anledning att se över hur
            vi använder pengar till både hemspråksundervisning och undervisning
            i svenska för invandrare. Självfallet skall riksdagen granska
            detta, men riksdagen skall också granska allt annat som vi satsar
            på och eventuellt föreslå andra åtgärder.
          </note>
          <note>
            Jag tror att man lurar sig själv rejält om man, som
          </note>
          <note>
            Stefan Kihlberg, säger att hemspråksundervisning och undervisning
            i svenska för invandrare skall avskaffas. Det tror jag är fel
            väg att gå.
          </note>
          <note type="speaker">
            Anf. 83 STEFAN KIHLBERG (nyd):
          </note>
          <note>
            Herr talman! Jag vet inte hur jag skall göra. Jag sade det i
            mitt huvudanförande, och jag har sagt det i replikskiftet med
            Björn Samuelson. Jag får repetera det igen så att även Ulf Melin
            uppfattar det.
          </note>
          <note>
            Vi vill inte avskaffa hemspråksundervisningen. Vi vill inte avskaffa
            undervisningen i svenska för invandrare. Vi bryr oss tvärtom om
            människorna som kommer hit från andra kulturer. Det är viktigt
            att de får lära sig svenska. Det är omsorgen om dem som gör att
            vi blir upprörda över den slapphet som finns, att man tolererar
            dålig undervisning i svenska och en hemspråksundervisning som
            saboterar för dem. Detta gör oss upprörda.
          </note>
          <note>
            Än en gång säger jag: Hemspråksundervisningen får hjärtans gärna
            finnas. Den fyller säkert en funktion, men det är invandrarna
            själva som skall styra och ställa. Vi skall inte tala om för dem
            vad de behöver och när de skall göra saker. De klarar detta alldeles
            förträffligt själva. Däremot vill vi öka kraven på såväl invandrarna
            som kommunerna och lärarna när det gäller undervisningen i svenska,
            eftersom det är väldokumenterat att kvaliteten minst sagt är undermålig
            och motivation ofta är mycket låg. Det räcker inte med vackra
            skrivningar i betänkanden.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande arbetsmarknadsutskottets betänkanden
            1992/93:AU17, AU12, AU8 och
          </note>
          <note>
            AU10, bostadsutskottets betänkande
          </note>
          <note>
            1992/93:BoU10 samt utbildningsutskottets betänkande 1992/93:UbU8.
          </note>
          <note>
            Arbetsmarknadsutskottets betänkande AU17
          </note>
          <note>
            Mom. 4 (lagstiftning om rätt till heltidsarbete)
          </note>
          <note>
            Utskottets hemställan bifölls med 310 röster mot 11
          </note>
          <note>
            för meningsyttringen av Hans Andersson. 1
          </note>
          <note>
            ledamot avstod från att rösta.
          </note>
          <note>
            Mom 5. (arbetslöshetsersättning vid studier m.m.)
          </note>
          <note>
            Utskottets hemställan bifölls med 312 röster mot 12
          </note>
          <note>
            för utskottets hemställan med den ändring däri som föranleddes
            av bifall till motion av A458 av
          </note>
          <note>
            Elisabeth Persson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU12
          </note>
          <note>
            Mom. 1 (arbetslivspolitikens allmänna inriktning)
          </note>
          <note>
            Utskottets hemställan bifölls med 184 röster mot
          </note>
          <note>
            140 för reservation 1 av Ingela Thalén m.fl.
          </note>
          <note>
            Mom 2. (obligatorisk företagshälsovård)
          </note>
          <note>
            Utskottets hemställan bifölls med 183 röster mot
          </note>
          <note>
            141 för reservation 2 av Ingela Thalén m.fl.
          </note>
          <note>
            Mom 15. (bidrag till arbetsbiträde och lönebidrag)
          </note>
          <note>
            Utskottets hemställan bifölls med 310 röster mot 15
          </note>
          <note>
            för meningsyttringen av Hans Andersson i motsvarande del.
          </note>
          <note>
            Mom 19 (anslag till särskilda åtgärder för arbetshandikappade)
          </note>
          <note>
            Utskottets hemställan bifölls med 309 röster mot 15
          </note>
          <note>
            för meningsyttringen av Hans Andersson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU8
          </note>
          <note>
            Mom 4 (indragning av tjänster som arbetsmarknadsråd m.m.)
          </note>
          <note>
            Utskottets hemställan bifölls med 231 röster mot 92
          </note>
          <note>
            för reservation 1 av Sonja Rembo m.fl.
          </note>
          <note>
            Jerry Martinger (m) anmälde att han avsett att rösta nej men
            markerats ha röstat ja.
          </note>
          <note>
            Mom. 6 (överförande av arbetsrättsliga tvistemål till allmän
            domstol)
          </note>
          <note>
            Utskottets hemställan bifölls med 224 röster mot 95
          </note>
          <note>
            för reservation 3 av Sonja Rembo m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU10
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU10
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU8
          </note>
          <note>
            Mom 1 (utbildningsplatser för ett tredje år i gymnasieskolan)
          </note>
          <note>
            Utskottets hemställan bifölls med 182 röster mot
          </note>
          <note>
            140 för reservation 1 av Lena Hjelm-Wallén m.fl.
          </note>
          <note>
            om. 2 (utbildningsplatser inom kommunal vuxenutbildning)
          </note>
          <note>
            Först biträddes reservation 2 av Lena Hjelm-Wallén m. fl. med
            127 röster mot 12 för utskottets hemställan med den ändring däri
            som föranleddes av bifall till motion Ub502 av Gudrun Schyman
            m. fl. i motsvarande del. 184 ledamöter avstod från att rösta.
          </note>
          <note>
            Härefter bifölls utskottets hemställan med 184
          </note>
          <note>
            röster mot 141 för reservation 2 av Lena Hjelm-
          </note>
          <note>
            Wallén m. fl.
          </note>
          <note>
            Mom. 3 (utbildningsplatser för ett tredje år i gymnasieskolan
            budgetåret 1994/95)
          </note>
          <note>
            Utskottets hemställan bifölls med 185 röster mot
          </note>
          <note>
            139 för reservation 3 av Lena Hjelm-Wallén m. fl.
          </note>
          <note>
            Mom. 7 (hemspråksundervisning)
          </note>
          <note>
            Utskottets hemställan bifölls med 300 röster mot 22
          </note>
          <note>
            för reservation 4 av Stefan Kihlberg.
          </note>
          <note>
            Mom. 8 (undervisning i svenska för invandrare)
          </note>
          <note>
            Utskottets hemställan bifölls med 300 röster mot 23
          </note>
          <note>
            för reservation 5 av Stefan Kihlberg.
          </note>
          <note>
            Mom. 9 (återinförande av sektorsbidraget)
          </note>
          <note>
            Utskottets hemställan bifölls med 310 röster mot 12
          </note>
          <note>
            för motion Ub502 av Gudrun Schyman m. fl. i motsvarande del.
          </note>
          <note>
            Mom. 13 (särskilt anslag till inredning och utrustning av skollokaler)
          </note>
          <note>
            Utskottets hemställan bifölls med 308 röster mot 14
          </note>
          <note>
            för motion Ub502 av Gudrun Schyman m. fl. i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att de på
            föredragningslistan återstående ärendena, socialförsäkringsutskottets
            betänkande SfU13, trafikutskottets betänkanden
          </note>
          <note>
            TU20 och TU38, skatteutskottets betänkande
          </note>
          <note>
            SkU23, utrikesutskottets betänkande UU23, näringsutskottets betänkande
            NU22 samt bostadsutskottets betänkanden BoU7, BoU12,
          </note>
          <note>
            BoU13 och BoU14 fick avgöras i ett sammanhang sedan debatten
            i dessa ärenden avslutats.
          </note>
          <note>
            10 § Studiestöd
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1992/93:SfU13 Studiestöd (prop. 1992/93:100
          </note>
          <note>
            delvis).
          </note>
          <note type="speaker">
            Anf. 84 LENA ÖHRSVIK (s):
          </note>
          <note>
            Herr talman! I detta betänkande finns tre stödformer som är kopplade
            till nivån på akasseersättningen. Vi har funderat över om också
            detta ärende borde gå tillbaka till utskottet, som en följd av
            tidigare beslut i dag. Men vi har kommit överens om att man ju
            kan justera sådana anslag i efterhand om det visar sig ske någon
            förändring.
          </note>
          <note>
            Det allra säkraste man kan göra är, enligt min uppfattning, att
            rösta på de socialdemokratiska reservationerna. Då har man nämligen
            täckt in möjligheten att fortfarande ha en bra akasseersättning
            också när man studerar.
          </note>
          <note>
            I tider när utbildning borde stimuleras med bra studiestöd signalerar
            tyvärr regeringen i stället nedskärningar. Dess värre stöder utskottsmajoriteten
            detta, trots att man vet att allt är bättre än arbetslöshet --
            både för den enskilde och för samhället. Dessutom är det billigare.
            En gymnasieplats, inkl. studiestöd, kostar 39 000
          </note>
          <note>
            kronor per år. En ungdomspraktikplats kostar det dubbla. En högskoleplats
            med studiemedel går på
          </note>
          <note>
            53 000. Att vara arbetslös kostar i genomsnitt
          </note>
          <note>
            125 000 kronor. Beredskapsarbete kostar nästan
          </note>
          <note>
            170 000, och en plats i komvux, med studiestöd, ca
          </note>
          <note>
            52 000.
          </note>
          <note>
            Studier gör oss bättre rustade som nation. Alla är eniga om det.
            Alla är också eniga om att vi i arbetslivet behöver fler personer
            som gått på högskola. Vad vissa då glömmer bort är att man måste
            få chans till behörighetsgivande utbildning, t.ex. genom det tredje
            gymnasieåret och genom utbildning i komvux. Vilka skall annars
            gå i vår utbyggda högskola? Ungdomarna kommer inte att räcka till
            framöver. Vi måste ta vara på den resurs som den vuxna befolkningen
            utgör. Det är här vi har en klar politisk skiljelinje.
          </note>
          <note>
            Vi socialdemokrater hävdar rätten till vuxenutbildning utan stor
            skuldsättning.
          </note>
          <note>
            Regeringen anser tydligen att man får skylla sig själv om man
            inte fått tillräcklig skolgång; det får man fixa på fritiden och
            på egen bekostnad. Vi socialdemokrater har alltså en annan syn
            på vuxenutbildningen. I takt med att vi förstärker ungdomarnas
            utbildningsmöjligheter måste vi också se till de vuxnas behov,
            annars ökar utbildningsklyftorna dramatiskt.
          </note>
          <note>
            I det betänkande vi behandlar i dag, socialförsäkringsutskottets
            betänkande 13, ser vi att oenigheten börjar redan beträffande
            studiehjälpen, alltså på gymnasienivå. Med tanke på vad jag nyss
            redovisade när det gäller olika kostnadsnivåer vore den logiska
            slutsatsen att man försöker behålla ungdomarna i gymnasieskolan
            så länge som möjligt, dvs. att fler får tillfälle att välja det
            tredje året, samt att man lockar tillbaka dem som slutat tidigare.
            I stället väljer regeringen att skära ned på studiehjälpen. Vi
            tycker att det är fel signal. Egentligen borde en förstärkning
            ske, åtminstone i åldrarna 18--20 år. Men det har inte vi heller
            ansett oss ha möjlighet att föreslå. Vi motsätter oss dock de
            nedskärningar som regeringen föreslår. Anslaget måste öka, och
            dessutom vill vi ha fler platser. Det avspeglas i våra reservationer.
            Jag återkommer till det.
          </note>
          <note>
            Det extra tillägget inom studiehjälpen borde redan ha samordnats
            med bostadsbidragen. Det har diskuterats under en följd av år.
            Det är i dag den enda kvarvarande inkomstprövade förmånen inom
            studiehjälpen. Regeringen säger att det rent tekniskt inte är
            möjligt att samordna. Enligt min uppfattning har man inte gjort
            några allvarliga försök.
          </note>
          <note>
            Riksdagen säger dock, på vårt initiativ, att man bör göra ytterligare
            försök med samordning i samband med pågående överväganden om ensamförälderstödet.
            Det extra tillägget utbetalas nämligen i huvudsak till ensamföräldrar.
            Om man kan få en sådan samordning bör studiehjälpen i framtiden
            kunna betalas ut direkt till eleven. Det kan vara rekryteringsfrämjande,
            tror vi.
          </note>
          <note>
            När det gäller studiemedlen på högskolenivå har vi varit överens
            med regeringen om att dra ned det med 300 miljoner kronor. I utskottet
            fattade vi ett beslut i december, som också konfirmerades av riksdagen,
            där vi angav riktlinjer för hur man kunde göra en sådan neddragning.
            Vi föreslog också att man skulle tidigarelägga vissa nedskärningar.
            Det har vi alltså varit överens om. När regeringen lade sitt förslag
            i januari följde man inte de rekommendationer som vi hade givit.
            Man valde en annan lösning som innebar ett mycket lågt totalbelopp.
            Utskottet har gemensamt gjort bedömningen att man bör följa det
            förslag som vi lade i december, nämligen att den nedskärning som
            behöver göras görs på studiebidraget men att totalbeloppet bibehålls
            så att man klarar sina levnadsomkostnader, bl.a. de ökande hyrorna.
          </note>
          <note>
            Regeringen får alltså bakläxa av utskottet i den frågan.
          </note>
          <note>
            När det gäller studiemedel i övrigt föreslår vi ett högre anslag
            eftersom vi vill ha fler utbildningsplatser.
          </note>
          <note>
            I reservation 5 har vi redovisat vår syn på ett framtida studiefinansieringssystem.
            Det gör vi med anledning av pågående beredningsarbete i regeringskansliet.
            Vi tycker att det är viktigt att tala om hur vi ser på framtiden.
            Enligt vår uppfattning måste utgångspunkten vara att de mål som
            i dag gäller skall fortsätta att gälla, nämligen att studiestödet
            skall hjälpa till att uppfylla de utbildningspolitiska målen,
            att det skall vara så väl tilltaget att man har reell möjlighet
            till studier och att det skall motverka geografiska och sociala
            ekonomiska hinder för studier. Det är de mål vi har varit eniga
            om. De bör gälla även fortsättningsvis.
          </note>
          <note>
            Skuldsättningen är ett problem. Den bör man kunna minska på olika
            sätt. Det finns möjlighet att höja studiebidraget, man kan skärpa
            meritprövningen, man kan förändra rätten till antal terminer,
            man kan förstärka studierådgivningen, man kan förändra utbildningsorganisationen
            eller göra ytterligare insatser för ekonomisk rådgivning.
          </note>
          <note>
            Det finns en hel del man kan göra när det gäller att hålla skuldsättningen
            nere. Vi tycker att man bör titta på våra förslag.
          </note>
          <note>
            En förutsättning för att man skall gå med på en skärpning av
            t.ex. meritprövning eller en neddragning av det antal terminer
            som man har rätt till, är att vi återinför en demokratisk beslutsprocess
            så att man har möjlighet att överklaga beslut i studiestödsärenden.
            Jag tycker att man också skall försöka samordna mer; framför allt
            pröva en samordning med vuxenstudiestöden.
          </note>
          <note>
            När det gäller återbetalningssystemet tycker jag att man skall
            vara ganska försiktig när man vill göra förändringar, eftersom
            vi redan har två återbetalningssystem som skall finnas under lång
            tid. Det är ganska svårt att hantera tre system samtidigt.
          </note>
          <note>
            När det gäller vuxenstudiestöden föreslår vi ett ökat anslag
            med drygt 2 miljarder kronor. Vi tycker att fler skall få möjlighet
            till sådana studier. Genom flexiblare regler för särskilt vuxenstudiestöd
            för arbetslösa, SVUXA, t.ex. sänkt åldersgräns och friare utbildningsval,
            vill vi stimulera arbetslösa att söka sig till det reguljära utbildningsväsendet.
          </note>
          <note>
            Även högskoleutbildning skall vara möjlig; det är den inte i
            dag. Redan vid varsel bör man kunna få
          </note>
          <note>
            SVUXA; det får man inte i dag.
          </note>
          <note>
            Vi föreslår också att vi skall få tillbaka möjligheten till uppsökande
            verksamhet och att mer pengar skall gå till korttidsstudiestödet.
            De nedskärningar som gjordes förra året, och som fortsätter i
            år, leder till att verksamheten alltmer ifrågasätts. Kostnaden
            för administrationen står snart inte i proportion till anslagen
            -- inte ens hos CSN som har fått pris för att man är duktig på
            administration. Problemet är att regeringen förra året införde
            en mängd detaljregler, t.ex. beträffande ämnesval, för att förhindra
            att man skulle läsa om samhällskunskap etc. som kunde vara viktigt
            för fackliga medlemmar.
          </note>
          <note>
            CSN har tagit upp detta problem i sin anslagsframställning och
            menar att man nu måste börja ifrågasätta verksamheten eftersom
            det är så pass litet pengar som skall fördelas, först över landet
            och sedan genom urval till olika individer.
          </note>
          <note>
            Frågan om nedskärningar av vuxenstudiestödet är en politisk prioritering,
            trots att vi kan visa att studier är samhällsekonomiskt lönsamt.
          </note>
          <note>
            I reservation nr 10 anger vi hur vi tycker att det framtida stödet
            för vuxenstudier skall se ut. Det har vi utarbetat efter samtal
            med ett antal organisationer, exempelvis LO, TCO, SACO,
          </note>
          <note>
            Sveriges förenade studentkårer, Elevernas centralorganisation,
            SAMVUX organisationer som aldrig fick chans att yttra sig över
          </note>
          <note>
            Finvuxutredningens förslag eftersom det inte skickades på remiss
            utan tydligen lades i någon byrålåda på departementet.
          </note>
          <note>
            Vi har haft ett seminarium med de här organisationerna och har
            format vårt förslag med utgångspunkt i vad som då framkom. Följande
            riktlinjer bör enligt vår uppfattning gälla:
          </note>
          <note>
            Grundläggande utbildning för vuxna måste man kunna få utan skuldsättning.
            Kommunerna har ju i dag skyldighet att anordna sådan utbildning.
          </note>
          <note>
            Därför bör man ha rätt till studiestöd utan att behöva bli bedömd
            eller vald i förhållande till någon annan -- det handlar då om
            det urvalssystem som vi nu har. Nivån skulle t.ex. kunna motsvara
            ersättning från a-kassa eller utbildningsbidrag.
          </note>
          <note>
            Stödet borde i sin helhet utgöras av bidrag. För den som läser
            kortare tid kan ett sådant stöd timbaseras.
          </note>
          <note>
            Ett annat alternativ är att koppla bidraget till studiemedelsnivån.
            Det skulle också vara möjligt att timbasera här. Kanske skulle
            man då få en bättre samordning.
          </note>
          <note>
            När det gäller gymnasial utbildning har man i dag möjlighet att
            få 65 % bidrag. Det måste handla om minst den nivån. Också här
            kan samordning ske med studiemedlen genom att en större bidragsdel
            läggs in för den här gruppen människor som behöver gymnasial utbildning.
            På sikt borde naturligtvis också gymnasial utbildning för vuxna
            vara möjlig utan skuldsättning. Men dit är det ganska lång väg
            kvar.
          </note>
          <note>
            I dag blir det avslag för 80--85 % av dem som söker stöd, särskilt
            då vuxenstudiestöd. De flesta får således klara sig med studiemedlen
            och med den skuldsättning som det innebär redan på gymnasienivå.
          </note>
          <note>
            När det gäller framtida vuxenstudiestöd är det väldigt viktigt
            med aktiv uppsökande verksamhet.
          </note>
          <note>
            Kärnan i hela studiestödet är just att vi kan uppmuntra människor
            till studier. Alla som vill läsa behövs. Det är faktiskt 800 000
            personer i vårt land som inte ens har nioårig grundskola bakom
            sig. Det gäller då personer i verksam ålder, alltså inte pensionärer.
          </note>
          <note>
            Sedan några ord om förtroendemannainflytande i studiestödsfrågor.
            Det är 13--14 miljarder kronor som samhället ställer till förfogande
            för olika former av studiestöd. Det förekommer inte något demokratiskt
            inflytande över besluten. Beslut i enskilda ärenden fattas alltså
            av tjänstemän. Man kan få omprövning, och denna görs också av
            tjänstemän.
          </note>
          <note>
            Tidigare hade vi både studiemedelsnämnder och vuxenutbildningsnämnder,
            men dessa nämnder avskaffades förra året av den borgerliga riksdagsmajoriteten.
            Man avskaffade också möjligheten att över huvud taget överklaga
            beslut i studiestödsärenden. Det handlar om väldigt svåra saker:
            urvalsfrågor, meritprövningsfrågor, dispenser från åldersregler
            osv. Det är svåra avvägningsfrågor och svåra skälighetsbedömningar.
            Därför behövs ett förtroendemannainflytande. Sedan kan vi diskutera
            hur det här inflytandet skall se ut, men helt klart är att det
            måste finnas -- det är ett villkor för att vi över huvud taget
            skall diskutera eventuella inskränkningar när det gäller meritprövningar
            och antalet terminer, som jag tidigare nämnt.
          </note>
          <note>
            Allra sist, herr talman, yrkar jag bifall till ett antal reservationer.
            Eftersom vi skall sträva efter att minska på röstandet här i kammaren
            yrkar jag bifall endast till reservationerna 1, 3, 4, 5, 7, 8,
            9 och 10.
          </note>
          <note type="speaker">
            Anf. 85 BERITH ERIKSSON (v):
          </note>
          <note>
            Herr talman! I dagens betänkande behandlas frågor om bl.a. studiebidrag,
            korttidsstudiestöd, internatbidrag och studiemedel. På grund av
            tidsbrist har vi i Vänsterpartiet inte hunnit med att upprepa
            våra motionskrav vad gäller de beslut om förändringar och neddragningar
            som fattades våren
          </note>
          <note>
            1992 beträffande korttidsstudiestödet, internatbidraget samt
            avskaffandet av studiemedelsnämnden och vuxenutbildningsnämnden.
            Det är tur för oss att
          </note>
          <note>
            Socialdemokraterna har tagit upp dessa frågor. Vi kommer att
            rösta för deras reservationer 1, 6 och 7.
          </note>
          <note>
            Inte heller har vi i motioner framfört synpunkter på hur ett
            framtida vuxenstudiestöd och ett nytt studiefinansieringssystem
            bör vara utformade.
          </note>
          <note>
            Under årens lopp och som en följd av att trygghetssystemen successivt
            har byggts upp har reglerna inom studiestödsområdet, liksom inom
            exempelvis pensionssystemet och andra trygghetssystem, blivit
            onödigt komplicerade.
          </note>
          <note>
            Framför allt har det blivit många olika regler. Det är därför
            dags att utforma ett mera sammanhållet och renodlat studiestöd
            både för vuxna och för ungdomar.
          </note>
          <note>
            I utformningen av ett framtida studiestöd måste helhetsperspektivet
            vägas in. Det gäller att inte ensidigt se till besparingar i ett
            system, om kostnaden sedan vältras över till ett annat. Vi kommer
            att rösta för Socialdemokraternas reservationer 5 och 10 som gäller
            dessa frågor.
          </note>
          <note>
            Reservation 3 handlar om den tid för vilken studiebidrag utgår,
            och den reservationen känner jag stor sympati för. Utskottsmajoritetens
            beslut om att minska antalet månader för utbetalning av studiebidrag
            för gymnasieelever är just ett beslut som medför att vinsten omvandlas
            till en kostnad för kommunerna i form av socialbidrag. Men eftersom
            vi själva inte har något budgetförslag här kan vi i dag inte rösta
            för den aktuella reservationen.
          </note>
          <note>
            Reservation 8 gäller ändrade regler för särskilt vuxenstudiestöd
            för arbetslösa. Även den reservationen kommer vi att rösta för.
          </note>
          <note>
            Under mom. 13 om anslag till studiemedel m.m.
          </note>
          <note>
            sammanfaller våra och Socialdemokraternas motioner, vilket gör
            att vi inte har med det momentet i vår meningsyttring. I stället
            väljer vi att rösta för reservationen.
          </note>
          <note>
            I vår motion om studiemedel yrkar vi avslag på propositionens
            förslag om en sänkning av beloppet för studiemedel från 180 %
            till 166,6 % av basbeloppet.
          </note>
          <note>
            Under utskottsberedningens gång har förslaget förändrats. Nu
            blir det en sänkning till 175,5 % --
          </note>
          <note>
            en förändring som sammanfaller med
          </note>
          <note>
            Studentkårens förslag. Jag finner därför ingen anledning för
            oss att hålla fast vid vårt ursprungliga förslag.
          </note>
          <note>
            Däremot motsätter vi oss av princip de olika smygförsämringar
            som införs i form av nya eller höjda avgifter.
          </note>
          <note>
            Studerande med studiemedel har i rask takt fått sina ekonomiska
            förutsättningar försämrade dels genom den nedskärning om 2 % --
            det s.k. särskilda basbelopp som införts och som nu även gäller
            för studiemedlen --, dels genom dagens förslag, som också innebär
            en minskning med ungefär 4,5 %.
          </note>
          <note>
            Därutöver kommer förslagen om att man skall ta ut en obligatorisk
            administrativ avgift. Men det är en kostnad som de kunnat undvika
            som varit alerta och betalat in sin aviserade återbetalningssumma
            innan avin kom.
          </note>
          <note>
            Till detta kommer den nu föreslagna avgiften om
          </note>
          <note>
            300 kronor för uppläggning av studielån. Nästa ärende, som kommer
            upp här i kammaren litet längre fram i vår, handlar om en avgift
            även på
          </note>
          <note>
            CSN-kortet.
          </note>
          <note>
            Vi motsätter oss denna stegvisa försämring, som sammantaget innebär
            att studenter med studiemedel får vidkännas en större neddragning
            än vad andra grupper i samhället fått göra.
          </note>
          <note>
            Jag vill fråga utskottsmajoritetens företrädare om ni verkligen
            anser att studenterna i dag har för hög levnadsstandard och att
            denna motiverar en försämring av deras ekonomiska situation --
            en försämring som bara fortsätter.
          </note>
          <note>
            Herr talman! Den åldersgräns som infördes för erhållande av korttidsstudiestöd
            och internatbidrag även för handikappade anser vi i Vänsterpartiet
            skall omprövas. Många funktionshinder uppkommer först i högre
            ålder. Att det finns många med funktionshinder som är över 64
            år kan man konstatera när man ser till åldern på medlemmarna i
            olika handikappförbund. I förbundet Sveriges dövblinda är så många
            som 85 % över 64 år, i
          </note>
          <note>
            Riksförbundet för reumatiker är det ca 65 % och i
          </note>
          <note>
            Afasiförbundet är det 60 %.
          </note>
          <note>
            Funktionshindrade personer har specifika och basala behov av
            att få lära sig att leva med sitt handikapp. Det gäller även personer
            över 64 år.
          </note>
          <note>
            Herr talman! Jag yrkar bifall till Vänsterpartiets meningsyttring.
          </note>
          <note type="speaker">
            Anf. 86 HANS DAU (m):
          </note>
          <note>
            Herr talman! Man kan bara konstatera att den proposition och
            det betänkande som vi nu behandlar präglas av det kärva ekonomiska
            läget och av det stora budgetunderskott som landet dras med. Socialdemokraterna
            står, precis som på andra områden, helt tomhänta. Socialdemokraterna
            vill inte göra några nämnvärda besparingar utan vill i stället
            ösa på med mer pengar. Jag återkommer till den här frågan senare.
          </note>
          <note>
            Man kan även konstatera att vissa av regeringen föreslagna åtgärder
            föreslås i enlighet med det förslag om sänkning av arbetslöshetsersättningen
            som skulle behandlats tidigare i dag. Nu blev betänkandet återremitterat.
          </note>
          <note>
            Personligen tycker jag att vi skulle ha fattat det beslutet redan
            i dag. Med det ekonomiska läge som jag hänvisar till finns det
            all anledning att ta vara på alla besparingar. Den här var en
            av de större. Det är bara att beklaga att den inte blev snabbt
            genomförd. Jag vidhåller därför att vi måste fatta beslut om dessa
            besparingar när det gäller studiemedel, vuxenstudiestöd, m.m.,
            eftersom det ekonomiska läget fordrar det. Det finns alltså ingen
            anledning, enligt min uppfattning, att inte fatta beslut i den
            här frågan.
          </note>
          <note>
            Det område där Socialdemokraterna ställer upp på besparingar,
            som Lena Öhrsvik har berört, är studiemedelsområdet. Där uppfyller
            man den överenskommelse som gjordes vid höstens krisuppgörelse.
            Enligt uppgörelsen sparas 300
          </note>
          <note>
            miljoner kronor in. Lena Öhrsvik redogjorde för hur vi i utskottet
            uppnått resultatet 316 miljoner kronor. Det är ett steg i rätt
            riktning.
          </note>
          <note>
            Berith Eriksson säger i samband med det att vi inför smygförsämringar
            genom att införa nya avgifter.
          </note>
          <note>
            Jag vet inte vad smygandet består i. Det här är klart redovisat
            både i proposition och i utskottbetänkande. Vi står för det nu
            också. Det är väl bara att konstatera att avgifter införs för
            de kostnader som uppstår när man lägger upp dessa lån.
          </note>
          <note>
            Berith Eriksson påstår att studentgruppen får större försämringar
            än andra folkgrupper i samhället och frågar om utskottsmajoriteten
            anser att studenterna har för mycket pengar att röra sig med.
            Det är säkerligen med studenter som med alla andra, en del klarar
            sig bättre, en del sämre. Alla lever under olika förhållanden
            med tanke på hyror, reskostnader, m.m. Det går inte att svara
            generellt på den frågan.
          </note>
          <note>
            Men det här är nödvändiga besparingar som vi inte kan komma ifrån.
            Jag vill också peka på den uppgörelse som vi tillsammans med
          </note>
          <note>
            Socialdemokraterna har gjort och som även Berith
          </note>
          <note>
            Eriksson anslöt sig till. Uppgörelsen innebär att endast dra
            ned bidragsdelen i studiemedlen till
          </note>
          <note>
            175,5 % av basbeloppet, i stället för till 166,6 som regeringen
            föreslog. Det innebär att en heltidsstuderande, med både bidrag
            och fullständigt lån, har ytterligare drygt 3 000 kr per år att
            leva på. Det tror jag är en bra lösning i det läge som vi nu befinner
            oss i.
          </note>
          <note>
            Innan jag går in på själva reservationerna vill jag peka på att
            Lena Öhrsvik ställer olika åtgärder mot varandra för att klara
            åtgärderna när det gäller arbetslöshet, skola, ungdomspraktik
            och beredskapsarbete. Hon gjorde prisjämförelser.
          </note>
          <note>
            Självfallet kostar olika åtgärder olika mycket. Men jag tror
            inte att man skall ställa dem mot varandra, säkert behövs alla
            åtgärderna. Den utbildning som vi kan skapa fyller sin funktion.
          </note>
          <note>
            Ungdomspraktikplatser, beredskapsarbete och annat fyller sina
            funktioner. Jag ser ingen motsatsställning däri mellan majoriteten
            och
          </note>
          <note>
            Socialdemokraterna. Här försöker man skapa så många utbildningsplatser
            som möjligt.
          </note>
          <note>
            I det ärende som behandlades före voteringen hade man samma diskussion.
            Från socialdemokratisk sida påstods det att man ville skapa så
            många fler platser. Jag tror att det var Ulf Melin som i den debatten
            sade att det aldrig någonsin funnits så många människor i utbildning
            som nu på högskola och på andra områden. På gymnasiet finns ju
            ambitionen att försöka få in så många människor i utbildning som
            resurserna av lokaler och annat medger.
          </note>
          <note>
            Jag tänker kort kommentera reservationerna.
          </note>
          <note>
            Reservation nr 1 emanerar från fjolåret.
          </note>
          <note>
            Förtroendemannainflytandet togs i viss omfattning bort ute i
            länen. Vi vidhåller den uppfattning som vi hade då, nämligen att
            detta kostar pengar och att det inte ger önskad effekt. Vi anser
            att det behov som Socialdemokraterna belyser inte finns.
          </note>
          <note>
            De högstämda toner som tas upp när det gäller reservation nr
            3 kan man vara ännu mer förvånad över. Det handlar här om att
            ta bort studiebidrag under de två månader som gymnasieeleverna
            inte bedriver några studier. Man kan nästan hellre fråga sig varför
            man inte har gjort det tidigare. Som jag ser det har det varit
            ännu mer motiverat under högkonjunkturen, då så gott som alla
            som ville kunde få ett feriejobb. Det kommer givetvis att bli
            kärvare till sommaren. Men det finns även ett föräldraansvar på
            det här området.
          </note>
          <note>
            Socialdemokraterna säger sig beredda att medverka till en utgiftsminskning
            av sammanlagt
          </note>
          <note>
            11,9 miljarder.
          </note>
          <note>
            Det här blir ju tjatigt, men vid utskottsmöte efter utskottsmöte
            konstaterar vi att
          </note>
          <note>
            Socialdemokraternas besparingar inte redovisas.
          </note>
          <note>
            Vi får bara höra påståenden om att de finns. Sedan motsätter
            ni er stora besparingar som vi exempelvis på det här området föreslår.
            Det vore intressant att få höra era besparingsförslag, men det
            skall vi visst i bästa fall få reda på i maj.
          </note>
          <note>
            Så vill jag kommentera reservationerna 5, 8 och 10, som handlar
            om utformingen av det framtida studiefinansieringssystemet och
            vuxenstudiestödet.
          </note>
          <note>
            Det är ju så, att efter utredning har Bröms lagt fram ett förslag
            som nu är ute på remiss. Det här förslaget skall diskuteras fram
            till i höst har regeringen sagt. Därefter skall förslag om hur
            det framtida systemet skall se ut läggas fram. Vi är inte beredda
            att under tiden komma med nya förslag.
          </note>
          <note>
            Förslagen skall läggas fram i samband med beredningsarbetet.
            Såvitt jag förstår är man i full gång, i första hand genom ett
            remissförfarande.
          </note>
          <note>
            Reservation nr 6 handlar om beloppen för korttidsstudiestöd och
            internatbidrag. Dessa belopp minskade vi kraftigt i fjol, och
            ytterligare neddragningar på grund av det ekonomiska läget görs
            nu. Lena Öhrsvik säger då att detaljregler har införts för att
            styra det här. Den stora kritik som vi
          </note>
          <note>
            Moderater i många år i opposition förde fram gällde att mycket
            stora belopp varje år lades ut. Det gjordes i stor utsträckning
            därför att de fackliga organisationerna skulle kunna bedriva sin
            fackliga verksamhet. Vi tycker att korttidsstudier på dessa områden
            borde facken klara med egna kassor och intäkter.
          </note>
          <note>
            Detta gällde också kollektiva ansökningar, där problemen har
            varit desamma.
          </note>
          <note>
            Handikapporganisationerna är undantagna, men vi gav dem särskilt
            generösa villkor i uttalandet i föregående års betänkande.
          </note>
          <note>
            Jag berörde arbetslöshetsersättningen och vuxenstudiestödet.
            I den mån man inrättar flera vuxenstudiestödsplatser genom förslag
            från regeringen i andra propositioner, är följden självfallet
            att man beviljar medel även till studiestöd i den omfattning som
            det behövs. Därför finns det ingen anledning för oss att ge speciella
            pengar, utan det skall i så fall ske i anslutning till arbetsmarknadspengar,
            om åtgärder vidtas på det området.
          </note>
          <note>
            Med det, herr talman, vill jag yrka bifall till propositionen
            och majoritetsskrivningen i betänkandet och avslag på samtliga
            reservationer.
          </note>
          <note type="speaker">
            Anf. 87 LENA ÖHRSVIK (s) replik:
          </note>
          <note>
            Herr talman! Hans Dau tycker inte att man skall ställa olika
            åtgärder mot varandra. Han säger att ungdomspraktiken och beredskapsarbetena
            fyller sin plats. Ja, det gör de, men vad jag ville visa var att
            det vore bra om fler kunde utnyttja det reguljära utbildningsväsendet.
            Det skulle vara en vinst för samhället om fler därmed slapp vara
            arbetslösa.
          </note>
          <note>
            Om fler går in i det reguljära utbildningsväsendet, blir det
            utrymme för andra arbetslösa att gå in på ungdomspraktikplatser
            osv. -- det är en kedjereaktion. Jag tycker visst att man kan
            titta på de olika stödformerna.
          </note>
          <note>
            En plats i komvux, inkl. studiestöd, kostar 52 000
          </note>
          <note>
            kr. om året, men kostnaden för den som är arbetslös är 125 000
            kr. i genomsnitt.
          </note>
          <note>
            Jag tycker att det är beklagligt att man inte vill fundera mer
            på det här. Det är inte bara en ekonomisk fråga, utan det är också
            mycket viktigt att människor får någonting vettigt att göra, någonting
            som de har nytta av i framtiden och som
          </note>
          <note>
            Sverige som nation har nytta av.
          </note>
          <note>
            Vilka är det som Hans Dau har tänkt skall gå på högskolan i framtiden?
            Det är nödvändigt att fler går på högskolan, och då måste man
            kunna skaffa sig behörighet för det, t.ex. i komvux eller genom
            det tredje gymnasieåret. Jag förstår inte varför ni är så njugga
            när det gäller möjligheterna för vuxna eller för ungdomar att
            skaffa sig den behörigheten.
          </note>
          <note>
            Jag vet inte vilka det är som ni har tänkt skall gå på högskolan,
            om man inte får skaffa behörigheten.
          </note>
          <note>
            Om jag skall gå in på de olika reservationerna, handlar den första
            om förtroendemannainflytande, men Hans Dau undvek nogsamt min
            fråga om rättssäkerheten i det sammanhanget. Jag vill ställa frågan
            igen: Tycker Hans Dau att det bör finnas en möjlighet att överklaga
            beslut i studiestödsärenden? Vem skall i så fall ta emot ett sådant
            överklagande?
          </note>
          <note>
            Sedan får vi höra att vi inte är beredda att göra några nämnvärda
            besparingar. Vi var ju nyss överens om att dra ner 300 miljoner
            på studenterna.
          </note>
          <note>
            Jag tycker att det är att visa en god vilja -- trots att vi vill
            satsa på utbildning och på att fler skall kunna komma i fråga.
          </note>
          <note>
            När det gäller de allmänna samhällsekonomiska bedömningarna,
            vill jag ändå visa att våra förslag till investeringar i utbildningsplatser
            och studiestöd väl är betalda av de minskade utgifter för arbetslöshetsersättning
            och arbetsmarknadspolitiska åtgärder som skulle vara aktuella.
          </note>
          <note>
            När det sedan gäller våra förslag i reservationerna om det framtida
            studiestödet vill Hans Dau inte ta ställning nu. Nej, men vi har
            velat markera att det finns andra förslag än det som Bröms har
            lagt fram, och just därför att det har gjorts en utredning behöver
            vi också få ange våra riktlinjer för framtiden.
          </note>
          <note type="speaker">
            Anf. 88 HANS DAU (m) replik:
          </note>
          <note>
            Herr talman! När det gäller det reguljära utbildningsväsendet
            har jag inte alls någon annan uppfattning än Lena Öhrsvik. Jag
            tycker ändå inte att man skall ställa olika åtgärder mot varandra.
          </note>
          <note>
            Det görs ansträngningar för att ta fram så många platser som
            möjligt i det reguljära utbildningsväsendet, men det handlar inte
            bara om pengar, utan också om lärare och lokaler och om folk som
            verkligen vill ha utbildningen. Jag vidhåller att det är arbetsmarknadspengar
            som skall komma in i första hand.
          </note>
          <note>
            I fråga om rättssäkerheten vid förtroendemannainflytande anser
            jag att CSN gott kan svara upp mot de behov som finns på det området,
            och jag litar helt på CSN.
          </note>
          <note>
            Anklagelsen för att ni inte vill ta fram några besparingar gäller
            skrivningen om att ni har över 11
          </note>
          <note>
            miljarder, utan att vi får veta någonting om varifrån de kommer.
          </note>
          <note>
            Jag kan ändå ge Lena Öhrsvik det erkännandet att vi när det gällde
            de 300 miljonerna i krisuppgörelsen hade ett mycket bra samarbete.
          </note>
          <note>
            Uppställningen för krisuppgörelsen har varit god på ömse sidor,
            så där har vi gjort ett gemensamt bra arbete. Det skall inte falla
            någon skugga över någon i det fallet.
          </note>
          <note>
            Jag förstår att ni vill markera att ni kan ha andra åsikter än
            Bröms -- men det kan fler ha. Det är inte meningen att Bröms betänkande
            skall bli en proposition, utan det är ett diskussionsunderlag.
          </note>
          <note>
            Lena Öhrsvik och jag kanske är överens om att det i vissa fall
            är mycket provocerande, men det kan ha varit tanken hos Bröms,
            för att få en diskussion till stånd.
          </note>
          <note type="speaker">
            Anf. 89 LENA ÖHRSVIK (s) replik:
          </note>
          <note>
            Herr talman! Hans Dau försöker smita undan diskussionen om utbildning
            som ett mycket bra sätt att rusta sig för framtiden i en lågkonjunktur
            och att vara beredd när högkonjunkturen kommer.
          </note>
          <note>
            Utbildning är även ett bra sätt att minska utbildningsklyftor.
            Jag tycker att det både i förslaget förra året och i förslaget
            i år visas en nonchalans mot den vuxna befolkningen, och det kan
            vi socialdemokrater inte acceptera.
          </note>
          <note>
            Jag vet inte vad det bottnar i, men vi har fått signaler om att
            de som inte har så mycket skolutbildning får fixa det på fritiden
            och på egen bekostnad. Jag måste fråga Hans Dau om han instämmer
            i det, eller om han tycker som vi, dvs. att det är viktigt för
            samhället att se till att överbrygga de utbildningsklyftor som
            finns och att inte skapa nya. Det är bra med en satsning på vuxna
            och att använda den reserv som finns när det gäller begåvningar
            och annat. Vi kommer inte att klara oss som nation i fortsättningen
            om vi drar ner på vuxenutbildningen och vuxenstudiestödet. Det
            finns klart utsagt i CSN:s anslagsframställan att det inte kommer
            att finnas tillräckligt med platser för ungdomskullarna framöver.
            Vad tänker Hans Dau göra åt det?
          </note>
          <note type="speaker">
            Anf. 90 HANS DAU (m) replik:
          </note>
          <note>
            Herr talman! Jag delar helt uppfattningen att det behövs fler
            utbildade och att vi skall stimulera till det. Regeringen har
            ingen annan uppfattning i det fallet. Det är bara formerna för
            hur man skall skapa de här resurserna som vi inte är riktigt överens
            om.
          </note>
          <note type="speaker">
            Anf. 91 BERITH ERIKSSON (v) replik:
          </note>
          <note>
            Herr talman! Först frågar Hans Dau vad det är som är smygande,
            och han säger att han redovisar de här sakerna helt öppet. Ja,
            det är naturligtvis inte smygande för oss här i riksdagen, men
            jag tror att det upplevs som smygande för studenterna. Det är
            många som inte alls kan ta in alla de olika förslag som kommer,
            ett och ett med jämna mellanrum, utan de blir otrevliga överraskningar.
          </note>
          <note>
            Sedan säger Hans Dau att studenter naturligtvis, som alla andra,
            klarar sig bättre och sämre, beroende på studieort osv. Framför
            allt handlar det om föräldrarnas möjlighet att hjälpa dem ekonomiskt.
            Det är ju verkligen fråga om att vi återigen går mot ett samhälle
            där bara ungdomar som har föräldrar som ekonomiskt kan stödja
            deras studier kan utbilda sig.
          </note>
          <note>
            Jag vill också säga att den ekonomiska krisen förblindar. Risken
            är ju att krisen fördjupas i framtiden och blir permanent, allra
            helst med de stora ungdomskullarna som inte kommer in på arbetsmarknaden
            utan som får räkna med att skaffa sig en hög och gedigen utbildning
            för att så småningom kunna slå sig in på arbetsmarknaden.
          </note>
          <note>
            Hans Dau undvek att kommentera meningsyttringen när det gällde
            64-årsgränsen för personer med funktionshinder. Jag tog i mitt
            anförande upp att det är mycket stora grupper som verkligen är
            i behov av att få lära sig att leva med sitt handikapp och vars
            möjligheter att delta i de kurser som handikappförbunden bedriver
            i dag är mycket begränsade.
          </note>
          <note type="speaker">
            Anf. 92 HANS DAU (m) replik:
          </note>
          <note>
            Herr talman! Det faktum att studenter klarar sig bättre och sämre
            vet jag inte om vi kan diskutera så speciellt mycket. Jag är med
            i CSN:s styrelse och får många propåer från folk som är missbelåtna
            med att de inte klarar sig. Samtidigt får jag höra många andra
            säga att studenter får så mycket pengar och att de lever på det
            och det viset. Så är det ju. Precis som Berith Eriksson konstaterade
            har olika individer olika förhållanden.
          </note>
          <note>
            Så till påståendet att vi smyger fram avgifterna för att vi inför
            dem i olika steg. Vi har ju länge haft avgifter på återbetalning.
            Det kanske hade varit lika bra att man hade varit innovationsrik
            och infört alla avgifterna på en gång.
          </note>
          <note>
            Har man kostnader för uppläggning och annat och vill finansiera
            det utan att det skall gå via skattebetalarna blir det fråga om
            avgifter. Man kanske får se fler avgifter om vi får fortsätta
            att jobba med det här -- det får framtiden utvisa.
          </note>
          <note>
            Några ord om 64-årsgränsen. Jag kan bara säga att jag själv är
            mycket aktiv i en av handikapprörelserna, och jag tycker att vi
            klarar sådana kurser just för de äldre ganska bra. De vill ofta
            ha dem på hemmaplan, och de vill ordna det genom sin egen förening.
            Det behövs faktiskt varken korttidsstudiestöd eller annat. Detta
            klarar man genom dagskurser och sådana saker. Jag tror inte att
            vi skall frångå 64-årsgränsen för dem mer än för några andra.
          </note>
          <note type="speaker">
            Anf. 93 SYLVIA LINDGREN (s):
          </note>
          <note>
            Herr talman! Jag har förståelse för att det behövs regler och
            principer -- det är nödvändigt. Ibland kan dock principer komma
            att ta över det sunda förnuftet. Motion Sf503 belyser just ett
            sådant exempel.
          </note>
          <note>
            Enligt nuvarande regler går det inte att få studielån för uppehälle
            och eventuella terminsavgifter för gymnasieutbildning om den sökande
            inte har fyllt
          </note>
          <note>
            20 år. Om utbildningen däremot är att betrakta som högskoleutbildning
            finns inga sådana åldersgränser. Bidrag utgår alltså, även om
            studenten i det fallet är under 20 år.
          </note>
          <note>
            Har vi t.ex. en elev som genomgått en tvåårig gymnasieutbildning
            direkt efter grundskolan och som kanske jobbat ett år för att
            skaffa sig meriter för att söka in på en vidareutbildning och
            den vidareutbildningen är klassificerad som gymnasieutbildning
            går det alltså inte att få något studielån, även om den sökande
            skulle vara 19 år 11
          </note>
          <note>
            månader och 28 dagar. Den unga människan är då hänvisad till
            sysslolöshet under ett år och till att sedan försöka komma in
            på skolan med ett års förskjutning. Då finns det inte heller några
            garantier för att han eller hon kommer in på utbildningen.
          </note>
          <note>
            Centrala studiestödsnämnden har bekräftat de här byråkratiska
            reglerna, och det finns ingen som helst dispensmöjlighet. Den
            enda möjligheten att komma runt eländet är att försöka få skolan
            i fråga att ansöka om att bli betraktad som högskola i stället
            för att anses bedriva utbildning av gymnasieutbildningskaraktär.
            Det är ett besked som jag har fått från Utbildningsdepartementet.
          </note>
          <note>
            Detta har på något vis rågat måttet för mig. Är det skolans utbildningsformer
            som skall vara avgörande för om den är en högskola eller en gymnasieskola
            eller är det studiemöjligheten? Jag har faktiska exempel på att
            man rekommenderat en skola som är klassificerad som gymnasieskola
            att i stället försöka få högskoleutbildningsstatus för att man
            då skulle komma runt den här regeln.
          </note>
          <note>
            Det här blir ännu märkligare med hänsyn till att det här kan
            handla om ungdomar som ligger på gränsen till 20 år men inte har
            fyllt det under terminen. De söker ju lånet för att just gå utbildningen
            och återbetala det, men vi säger nej därför att det är fel skolform.
            Samhällsekonomiskt är de här turerna onekligen svåråtkomliga.
          </note>
          <note>
            Jag tror inte att de exempel som jag nu har anfört är så vanliga
            men de förekommer, och sedan jag började engagera mig i den här
            saken har jag fått flera exempel på den här stelbentheten.
          </note>
          <note>
            Utskottet skriver i betänkandet att utgångspunkten måste vara
            att gymnasiestudier skall kunna genomföras utan skuldsättning.
            Utskottet har också vid sin behandling tidigare år av frågan om
            kommunernas ansvar för dessa elever förutsatt att det i de fall
            då föräldrarna inte ställer upp finns ett fungerande samhällsstöd
            och att gymnasieskolornas elevvårdande och kurativa verksamhet
            leder till att eleverna kommer i åtnjutande av behövligt stöd.
          </note>
          <note>
            Kommunerna i sin tur hänvisar till föräldrarnas ansvar och ställer
            sig i många fall negativa till att betala ut sociala bidrag, om
            man söker det. För den unga människan blir det alltså att vänta,
            utan garantier att komma in på skolan vid nästa ansökningstillfälle
            -- då måste eventuellt nya prover göras och nya regler följas.
            Det här blir naturligtvis dyrt för samhället, och ungdomarna känner
            sig lurade.
          </note>
          <note>
            Jag har förståelse för och känner sympati för utskottets grundprincip,
            men när det slår fel måste möjligheter till prövning i särskilda
            fall finnas. Jag är besviken över att utskottet inte har anammat
            innehållet i motion Sf503.
          </note>
          <note type="speaker">
            Anf. 94 HANS DAU (m):
          </note>
          <note>
            Herr talman! Sylvia Lindgren lämnade ju egentligen också svaren
            på sina frågor. Jag kan inte säga mer än att det är utskottets
            princip att man inte skall låna till gymnasiestudier -- här finns
            ju det kommunala ansvaret.
          </note>
          <note>
            Den skola som nämns i motionen -- Berghs reklamoch marknadsföringsinstitut
            -- är enligt vad jag har inhämtat en skola som gott skulle kunna
            fylla högskolekriteriet. Det är klart att det vore en fördel om
            så många skolor som möjligt levde upp till att ha högskolestatus.
            Det brukar inte försämra utbildningen eller kraven.
          </note>
          <note>
            Minnesgoda ledamöter som har varit med länge säger att det en
            gång i slutet av 70-talet eller början av 80-talet fanns ett regeringsförslag
            om att det skulle bli möjligt att ge dispens och ge de här människorna
            ett lån, men riksdagen avslog det --
          </note>
          <note>
            just av den anledningen att man inte skall låna till gymnasiestudier.
            Det tycker jag att man kan respektera.
          </note>
          <note>
            Här talar vi nu om 19-åringar, men det kan ju gå längre ned i
            åldrarna om man slutar gymnasiet tidigare. Utan att vara alltför
            kunnig om det här kan jag tänka mig att det kan handla om ett
            par år, och då kan det röra sig om ganska mycket pengar.
          </note>
          <note>
            Det är det kommunala ansvaret och föräldrarna man måste lita
            på -- det är tyvärr så.
          </note>
          <note type="speaker">
            Anf. 95 SYLVIA LINDGREN (s):
          </note>
          <note>
            Herr talman! Först några ord om åldersgränsen.
          </note>
          <note>
            Det är ju fortfarande så, att man lämnar grundskolan när man
            är runt 16 år och den treåriga gymnasieutbildningen när man är
            16--18 år. Det är vad som kommer därefter som kan vara intressant.
          </note>
          <note>
            I det här fallet är fortfarande utbildningen vid RMI
          </note>
          <note>
            Berghs skola att betrakta som en gymnasieutbildning. Elever har
            drabbats just på det sätt som jag tidigare exemplifierat.
          </note>
          <note>
            Jag vet att ärendet har behandlats vid ett sammanträde i regeringen.
            Men där säger man sig inte kunna göra någonting. Reglerna måste
            ses över, heter det. Jag vänder mig således till representanterna
            för den borgerliga majoriteten för att få veta vad som gjorts
            här. Men man är, som sagt, inte villig att se över några dispensmöjligheter.
            Jag är besviken över hur det här i praktiken slår.
          </note>
          <note>
            Jag har förståelse och känner sympati för de principer som utskottet
            värnar om. Också jag värnar om de principerna. Men när personer
            på bara några dagar eller veckor kan hamna mittemellan beträffande
            det här nätet tycker jag att det måste finnas en möjlighet att
            någonstans pröva detta i stället för att låta de ungdomar som
            drabbas gå sysslolösa. Vi riksdagsledamöter måste också sätta
            oss in i hur det i praktiken är och hur tillämpningen slår.
          </note>
          <note>
            Överläggningen var härmed avslutad.
          </note>
          <note>
            11 § Omstrukturering av det svenska ägandet i
          </note>
          <note>
            Scandinavian Airlines System, SAS
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU20 Omstrukturering av det svenska ägandet i Scandinavian
            Airlines System (SAS)
          </note>
          <note>
            (prop. 1992/93:59).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 19 §.)
          </note>
          <note>
            12 § Tidigareläggning av investeringar i trafikens infrastruktur
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU38 Tidigareläggning av investeringar i trafikens infrastruktur.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 19 §.)
          </note>
          <note>
            13 § Anslag till Tullverket, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU23 Anslag till Tullverket, m.m. (prop.
          </note>
          <note>
            1992/93:100 delvis).
          </note>
          <note type="speaker">
            Anf. 96 SVERRE PALM (s):
          </note>
          <note>
            Herr talman! Tullverksamheten för det kommande budgetåret skall
            bedrivas efter de förutsättningar som varit gällande för innevarande
            budgetår. Det totala ramanslaget uppgår till litet drygt 1,25
          </note>
          <note>
            miljarder kronor för budgetåret 1993/94. Detta motsvarar i stort
            sett vad Generaltullstyrelsen äskat i sin anslagsframställan.
          </note>
          <note>
            Tullverket åläggs inga nya sparbeting utöver de redan beslutade
            300 miljoner kronor som man under fem år är ålagd att spara för
            att finansiera tulldatasystemet. Däremot får Tullen extrapengar.
          </note>
          <note>
            Man får 3,5 miljoner kronor för förberedelser inför
          </note>
          <note>
            EG och 8,25 miljoner kronor för att fullfölja tulldatauppbyggnaden.
            Några särskilda medel till tekniska hjälpmedel, SPADI-utbyggnad
            och ADB-
          </note>
          <note>
            utrustning eller ökade resurser för nya trafiklinjer blir det
            inte, utan för dessa ändamål får
          </note>
          <note>
            Generaltullstyrelsen prioritera inom beviljat ramanslag. Generaltullstyrelsen
            begär att tullförrättningsavgifter och ränteinkomster skall redovisas
            mot inkomsttitel. Detta tillstyrks i propositionen.
          </note>
          <note>
            Herr talman! I samband med utskottsbehandlingen av Tullverkets
            anslag har också sju motioner från den allmänna motionstiden behandlats.
            Detta har medfört att vi socialdemokrater reserverat oss på fyra
            punkter.
          </note>
          <note>
            I en partimotion föreslår vi kraftfulla åtgärder mot den ekonomiska
            brottsligheten. Dessa åtgärder rör flera utskottsområden. För
            vårt område gäller det en ökning av anslaget med 2 miljoner kronor
            för insatser i syfte att stärka Tullkriminalens spaningsoch utredningsresurser
            vad gäller den internationella ekonomiska brottsligheten. Detta
            krav har ej vunnit gehör vid utskottsbehandlingen.
          </note>
          <note>
            Enligt propositionen bör Tullverket påskynda anslutningen av
            företag till tulldatasystemet. Vi följer upp detta med ett krav
            på att den som enligt
          </note>
          <note>
            13 § tullagen godkänts att som ombud lämna tulldeklarationer
            skall lämna dessa elektroniskt.
          </note>
          <note>
            Jag vill här fråga majoritetens företrädare: Varför motsätter
            ni er en reglering av uppgiftslämnandet för godkända ombud?
          </note>
          <note>
            Redan under den allmänna motionstiden förra året väckte vi frågan
            om Tullens befogenheter i ett EG-
          </note>
          <note>
            perspektiv. Under det gångna året har nya uppgifter kommit fram
            som gör det än mer angeläget att bringa klarhet i frågor som gäller
          </note>
          <note>
            Tullens befogenheter och hur man skall agera för att klara smuggelbekämpningen.
            Min fråga till Carl
          </note>
          <note>
            Fredrik Graf är: När är ni beredda att lämna svar på frågan om
            hur tullverksamheten skall organiseras i ett EG-perspektiv?
          </note>
          <note>
            I den sista reservationen i betänkandet, reservation
          </note>
          <note>
            6, begär vi en översyn av reglerna om förtullning av utlandsresenärernas
            varor. Eftersom utskottsskrivningen är antagen med ordförandens
            utslagsröst är det när det gäller det här förslaget öppet för
            en anslutning från Ny demokratis sida till vår reservation om
            ett tillkännagivande till regeringen. Klarhet i den frågan får
            vi efter Peter
          </note>
          <note>
            Klings anförande här.
          </note>
          <note>
            Herr talman! Med det anförda yrkar jag bifall till reservationerna
            1, 3, 4 och 6. Dessutom vill jag anmäla att jag har för avsikt
            att begära votering beträffande reservationerna 1 och 6.
          </note>
          <note type="speaker">
            Anf. 97 PETER KLING (nyd):
          </note>
          <note>
            Herr talman! Jag skall börja denna teaterföreställning med att
            tala om skatteutskottets betänkande SkU23. Till detta betänkande
            har vi från Ny demokrati fogat två reservationer. Den ena reservationen
            handlar om ett kompetensstöd på 10
          </note>
          <note>
            miljonr kronor till Tullverket för att komplettera kunskaperna
            på narkotikaområdet. Detta kommer min kollega Karl Gustaf Sjödin
            att senare tala om.
          </note>
          <note>
            Den andra reservationen handlar om lokala verksamheter. I en
            motion har socialdemokraten
          </note>
          <note>
            Krister Örnfjäder begärt ökade resurser till tullen i
          </note>
          <note>
            Västervik. I en annan motion kräver Agne Hansson från Centern
            och Christer Lindblom från
          </note>
          <note>
            Folkpartiet att man åter skall inrätta en tullstation i
          </note>
          <note>
            Västervik. Till slut finns en kds-motion från
          </note>
          <note>
            Kenneth Lantz, som vill ha ett uttalande av riksdagen om värdet
            av en ökad gränskontroll i
          </note>
          <note>
            Östersjön.
          </note>
          <note>
            Självklart skall riksdagen bifalla dessa motioner.
          </note>
          <note>
            Vilka aspekter har vi här i Sverige när det gäller
          </note>
          <note>
            Östersjöområdet? Jo, sannolikheten är stor för att narkotikasmuggling,
            alkoholsmuggling, vapensmuggling och människosmuggling kommer
            att öka avsevärt nu när det forna Sovjetunionen inte längre är
            en diktatur.
          </note>
          <note>
            De resurser som satsas på en tullverksamhet i
          </note>
          <note>
            Östersjöområdet -- förlåt, herr talman, men nu kommer jag att
            svära -- kommr att ge dynamiska effekter för våra barn och barnbarn.
            Jag tror nämligen att de resurser som satsas på en ökad kontroll
            i Östersjön kommer att leda till att det svenska samhället får
            på sikt mindre problem genom att mindre mängder alkohol och narkotika
            förs in i landet. De 5--10 miljoner kronor som det kostar att
            öka kontrollen är väl använda pengar.
          </note>
          <note>
            Det farligaste med denna reservation är att Ny demokrati ställer
            sig helt och hållet bakom tre enskilda motionärer: en centerpartist,
            en folkpartist och en kds-are. Det är ju fruktansvärt att man
            skall tillstyrka enskilda motioner. Går jag ut på gatan och hämtar
            femton personer av varierande slag i samhället och sätter mig
            med dem i skatteutskottet, får jag en enhetlig anslutning till
            motionerna. Men i utskottet är det förbaskat svårt -- ursäkta
            mig, herr talman -- att tillstyrka enskilda motioner.
          </note>
          <note>
            Jag yrkar bifall till reservationerna 2 och 5. Min kollega kommer
            senare att yrka bifall till reservation 6.
          </note>
          <note type="speaker">
            Anf. 98 LARS BÄCKSTRÖM (v):
          </note>
          <note>
            Herr talman! Det här betänkandet angående
          </note>
          <note>
            Tullens verksamhet handlar om att fastställa anslagen. Vi i Vänsterpartiet
            vet att Tullen formellt sett har varit undantagen från sparprogram,
            men i praktiken har man tvingats spara genom att man skall finansiera
            tulldatasystemet inom sina ramar.
          </note>
          <note>
            Nu tror vi att man till stor del har klarat och kommer att klara
            av den här uppgiften. Vi vet att det är ett ansträngt statsfinansiellt
            läge. Därför har vi inte föreslagit i våra egna motioner några
            ytterligare medel till Tullverket.
          </note>
          <note>
            Vi är väl medvetna om att man har vissa problem inom Tullverket.
            Därför tycker vi att det är av vikt att effektivisera verksamheten.
            Vi tror att det socialdemokratiska förslaget under mom. 3 i reservation
            3 om ett elektroniskt uppgiftslämnande kan hjälpa Tullverket att
            klara av de åtaganden man har inom begränsat ekonomiskt utrymme.
          </note>
          <note>
            Det hade varit frestande att tillstyrka förslag från
          </note>
          <note>
            Ny demokrati om mer medel, men vi har tyvärr inte klarat av att
            anvisa finansiering för ytterligare satsningar.
          </note>
          <note>
            Det är riktigt som Peter Kling säger att det finns problem på
            vissa håll, men vi menar att den som bäst kan avgöra de olika
            prioriteringarna är
          </note>
          <note>
            Tullverket självt. Därför har vi inte ställt oss bakom
          </note>
          <note>
            Ny demokratis reservation 5.
          </note>
          <note>
            Socialdemokraterna tar upp i reservation 4 under mom. 4 Tullverkets
            befogenheter i EG-perspektiv.
          </note>
          <note>
            Det är kanske, som jag ser det, den viktigaste reservationen
            i betänkandet, den viktigaste punkten i hela betänkandet. Vi i
            Vänsterpartiet har inte motionerat i den här frågan. Det är en
            väldigt enkel förklaring till det: Vi anser inte att Sverige bör
            gå med i den europeiska unionen.
          </note>
          <note>
            Det är naturligt att de partier som är för EG-
          </note>
          <note>
            medlemskap tar upp de problem som uppstår om
          </note>
          <note>
            Sverige går med i den europeiska unionen. Det är klokt och förståndigt
            av Socialdemokraterna att lyfta upp dessa problem, för de är oerhört
            stora.
          </note>
          <note>
            Det är märkligt att andra EG-vänliga partier inte tar upp och
            diskuterar dem mer fylligt.
          </note>
          <note>
            En rad problem kommer att uppstå vid EG-
          </note>
          <note>
            medlemskap. Det gäller kemikaliefrågan, miljöfarligt gods och
            avfall. Där vet vi att det finns olika yttre kontrollnivåer inom
            den gemensamma marknaden som gör att man kommer i ett mycket farligt
            läge när man slopar de inre gränskontrollerna. Vi vet att det
            finns problem inom livsmedelsområdet, kötthantering, när det gäller
            salmonella, icke-animaliska livsmedel, listeriabakterien. Man
            har nyligen haft problem i
          </note>
          <note>
            Italien, där man har fått stoppa försäljningen av vissa livsmedel.
            Vi får problem med hotade djurarter och transporter över gränserna.
            Italien,
          </note>
          <note>
            Grekland och Irland står inte bakom internationella konventioner.
          </note>
          <note>
            Man har en oerhört snårig jordbrukspolitik inom
          </note>
          <note>
            EG, oerhört tekniskt komplicerad att övervaka.
          </note>
          <note>
            Det gör att det tulldatasystem där alla är mer eller mindre tvångsmässigt
            anslutna är helt nödvändigt för att inte Tullverket skall bryta
            samman under tyngden av det komplicerade regelverket.
          </note>
          <note>
            Det finns en rad sådana här problem, men det viktigaste är naturligtvis
            frågan om narkotikakontrollen. Peter Kling nämnde
          </note>
          <note>
            Östersjöländerna. Det är sant att de utgör ett problem. När man
            tänker på narkotika, tänker man ofta på Marocko, Thailand, Colombia,
            Burma,
          </note>
          <note>
            Libanon, länderna utanför EG. Men det stora problemet när det
            gäller narkotika är inte dessa länder, utan det är faktiskt EG-länderna.
            Tullen gjorde 1 639 beslag det senast registrerade året. Av dessa
            kommer narkotikan i 1 456 fall från EG-
          </note>
          <note>
            länderna. 83 % av beslagen går att hänföra till EG-
          </note>
          <note>
            området.
          </note>
          <note>
            När det gäller dessa 1 456 beslag av narkotika vid gränserna
            gjordes 1 302, 89 %, i samband med rutinmässiga stickprovskontroller.
            Det är dessa kontroller som skall försvinna i den gränslösa unionen.
            83 % av narkotikabeslagen går att hänföra till EG-området. 89
            % av beslagen gjordes alltså vid rutinmässiga stickprovskontroller.
            Det är detta som man riskerar att avhända sig vid den europeiska
            unionen. Det är mycket allvarligt. Det stora problemet, Peter
            Kling, är faktiskt den existerande narkotikaimporten från EG-staterna.
          </note>
          <note>
            Då säger Socialdemokraterna -- det är oerhört poängfullt -- i
            sin reservation att man faktiskt har rätt att göra narkotikakontroll
            även vid gränserna i ett EG-sammanhang, under förutsättning --
            så har
          </note>
          <note>
            EG-kommissionen sagt den 8 maj 1992 -- att man har samma kontrollnivå
            inom landet som vid gränsen. Då kan man alltså ha kontroll vid
            gränserna, men då skall det vara samma ambitionsnivå som för kontroller
            inom landet.
          </note>
          <note>
            Socialdemokraterna tog upp i sin reservation behovet av en sådan
            kontrollverksamhet även inom landet, för att kunna få motiv och
            argument för att hålla en kontrollnivå vid gränserna. Därför är
            det olyckligt att man inte genast nu från den borgerliga majoriteten
            ställer sig bakom ett sådant yrkande.
          </note>
          <note>
            Visst vet jag att frågan bereds och utreds, men här borde det
            vara naturligt för en att säga klart ifrån att vi måste hålla
            en hög ambitionsnivå när det gäller narkotikakontrollen. Här behöver
            man inte vänta på utredningar, förvisso inte, Carl Fredrik Graf.
          </note>
          <note>
            Det är bara att ställa sig bakom förslaget.
          </note>
          <note>
            Ni gör EG-motståndaren en otrolig tjänst genom att hesitera och
            vara luddiga i den här frågan. EG-
          </note>
          <note>
            kritikerna borde naturligtvis vara glada över sådana
          </note>
          <note>
            EG-anhängare, men den här frågan är för viktig för narkotikabekämpningen
            för att ha den stämpeln på det hela. Det är obegripligt att vi
            inte kan enas om en fast linje när det gäller narkotikabekämpningen
            i ett EG-perspektiv. Det här är det viktigaste.
          </note>
          <note>
            Jag anmälde mig på en viss tid och får i någon mån hålla mig
            till denna. Men vi har, herr talman, i vår meningsyttring ställt
            oss bakom de socialdemkratiska reservationerna. Sverre Palm från
            Socialdemokraterna har sagt att han begär votering beträffande
            två. Jag måste, med anledning av vad jag nu sagt, redan nu anmäla
            att jag vill ha votering vad gäller reservation 4 under mom. 4.
          </note>
          <note type="speaker">
            Anf. 99 PETER KLING (nyd) replik:
          </note>
          <note>
            Herr talman! Jag tyckte att jag hörde indikationer på att Lars
            Bäckström eventuellt skulle kunna tänka sig att det var bra med
            en kompetensutveckling hos Tullen när det gäller narkotikaspaning
            osv. Lars Bäckström säger också att det är bra om Tullverket få
            2 miljoner kronor för att kunna öka spanings- utredningsinsatserna
            i fråga om internationell ekonomisk brottslighet riktad mot Sverige.
          </note>
          <note>
            Jag vill säga till Lars Bäckström att jag tror att satsningen
            på att stoppa narkotika- , alkohol- , vapen- och människosmuggling
            ger mycket större effekter för svenska samhället än eventuellt
            -- i och för sig tycker jag att det är bra -- stävjandet av ekonomisk
            brottslighet riktad mot Sverige.
          </note>
          <note>
            En narkoman kostar 10 000 kr per dag för samhället. Det är jättestora
            pengar, för att inte tala om vad det ställer till med ur mänskliga
            aspekter.
          </note>
          <note>
            Jag tycker att det är konstigt att Lars Bäckström inte ställer
            upp på att dels öka resurserna i fråga om
          </note>
          <note>
            Östersjöområdet, dels anslå 10 miljoner till kompetensutveckling
            inom Tullen.
          </note>
          <note type="speaker">
            Anf. 100 LARS BÄCKSTRÖM (v) replik:
          </note>
          <note>
            Herr talman! Jag kan förstå att Peter Kling från Ny demokrati
            tycker att det är märkligt, eftersom man ofta säger att vänsterpartisterna
            har guldbyxor på sig och alltid kan föreslå hur mycket pengar
            som helst, men så är det inte. Vi har inte kunnat skapa finansiellt
            utrymme för den här satsningen. Jag tror säkert att Tullverket
            skulle kunna ha väl nytta av dessa medel. Men vi säger att driv
            på med det elektroniska uppgiftslämnandet, som frigör en del resurser
            som kan användas till detta.
          </note>
          <note>
            Vi har sett det som möjligt att stödja
          </note>
          <note>
            Socialdemokraternas reservation om 2 miljoner extra. Det är litet
            märkligt att två oppositionspartier bjuder över Vänsterpartiet
            i en anslagsvillighet. Men, Peter Kling, 2 miljoner är i alla
            fall bättre än ingenting. Om 2 miljoner borde vi kunna enas.
          </note>
          <note>
            Ny demokrati är ett EG-vänligt parti. Det viktigaste ni kan göra
            för att bekämpa narkotika är faktiskt att se till att Tullverket
            har lagliga möjligheter att ingripa vid gränserna vid ett eventuellt
            EG-medlemskap. Så länge ni tvekar i den frågan blir det väldigt
            svårt att förstå er satsning och kamp mot narkotika. Det här är
            det absolut mest avgörande om vi skall kunna bekämpa narkotikan.
          </note>
          <note>
            EG-medlemskap utgör ett hot när det gäller ökat narkotikabruk,
            om vi helt tappar kontrollen över gränserna. EG-kommissionen har
            sagt att man måste ha möjlighet att ingripa inom territoriet om
            man vill ha yttre gränskontroller. Det var just vad
          </note>
          <note>
            Socialdemokraterna tog upp i sin reservation 4. Det borde vi
            tre partier kunde enas om, inte bara vi tre, utan riksdagens alla
            partier borde naturligtvis vara överens om detta. Tycker inte
            Carl Fredrik Graf det i dag, så kommer han säkert en annan dag
            att göra det. Det får vi se när han håller sitt inlägg.
          </note>
          <note type="speaker">
            Anf. 101 PETER KLING (nyd) replik:
          </note>
          <note>
            Herr talman! Det är riktigt, Lars Bäckström, att när vi går in
            i EG skall vi behandla dessa frågor och diskutera dem både livligt
            och snällt. Det hoppas jag att vi gör, för det är en viktig sak
            för Sverige och svenskarna att se till att det inte kommer in
            en massa narkotika, självfallet. Jag har tre barn själv, så jag
            är väldigt mån om att det inte skall vara något inflöde av narkotika
            till Sverige.
          </note>
          <note>
            Sedan vill jag kommentera detta att 83 % av narkotikabeslagen
            gäller EG-länderna. Det är klart att det blir så. Ryssland har
            inte varit ''fritt'' så länge. Men vänta bara tills de narkotikaproducerande
            länderna kommer på att det kanske blir billigare att föra narkotika
            via f.d.
          </note>
          <note>
            Sovjetunionen och de baltiska staterna. Om de är billigare inkörsportar
            väljer man klart dessa i framtiden. Det är inte riktigt öppet
            ännu, men vänta bara några år tills det blir öppet. Vi har sett
            tendens till människosmuggling redan nu. Det är bara början, Lars
            Bäckström. Jag lovar med bestämdhet att narkotika- och alkoholsmuggling,
            vapensmuggling och sådant kommer att öka avsevärt från östblocket.
            Jag är bergsäker på det.
          </note>
          <note>
            Därför menar vi från Ny demokrati att det är ett givet självklart
            ändamål att utöka Tullens resurser tills vi går med i EG -- sedan
            får vi se hur vi löser frågan. De miljoner som Lars Bäckström
            talar om att vi slösar till både höger och vänster innebär åter
            en gång -- jag måste svära i kammaren -- en stor dynamisk vinning
            för samhället: man får inte in sådan skit som narkotika, utan
            man håller gränserna stängda. Det är helt självklart.
          </note>
          <note type="speaker">
            Anf. 102 SVERRE PALM (s) replik:
          </note>
          <note>
            Herr talman! Lars Bäckström pekade ut reservation 4 som den viktigaste.
            Jag har yrkat bifall till samtliga våra reservationer. För oss
            socialdemokrater är de lika viktiga allihop. Det var mitt försök
            att underlätta kammararbetet att begära votering bara beträffande
            två.
          </note>
          <note type="speaker">
            Anf. 103 CARL FREDRIK GRAF (m):
          </note>
          <note>
            Herr talman! I det här betänkandet är vi eniga om anslagsnivån
            på drygt 1 255 miljoner. Sverre Palm tog i sitt inledningsanförande
            upp Tullverkets äskanden och andra saker kring detta som vi är
            överens om.
          </note>
          <note>
            Det är kanske ändå viktigt att framhålla den målsättning för
            Tullens verksamhet som anges i propositionen. Det är framför allt
            tre punkter som nämns, nämligen Tullens uppgift att fastställa
            underlag för tull, moms och andra skatter, vidare att svara för
            utrikeshandelsstatistiken och att övervaka kontrollen över den
            gränsöverskridande trafiken, med särskild prioritet när det gäller
            narkotika.
          </note>
          <note>
            Jag vill gärna ha det sagt, om nu någon skulle sväva i tvivelsmål
            på denna punkt, att det inte råder några delade meningar om vikten
            av att ta itu med dessa problem. Dessa mål kommer också att ligga
            fast.
          </note>
          <note>
            Det är självklart att det är två faktorer som under den närmaste
            tiden kommer att styra utvecklingen för Tullen. Det är dels närmandet
            till EG, dels utvecklingen i Östeuropa.
          </note>
          <note>
            Vi hörde här i de tidigare inläggen hur Peter Kling betonade
            närmast Östeuropafrågan och Lars
          </note>
          <note>
            Bäckström betonade EG-frågan. Jag skall inte döma vem av de båda
            herrarna som har rätt i det här avseendet. Men det är uppenbart
            att båda dessa faktorer påverkar tullens utveckling.
          </note>
          <note>
            När Sverige blir medlem i EG, vilket vi tror kommer att äga rum
            inom en ganska snar framtid, dvs. under de närmaste åren, kommer
            det att innebära att vi blir medlemmar i en tullunion. Detta påverkar
            momssituationen, vissa punktskatter, handelsstatistiken och hur
            varuflödet hanteras. I
          </note>
          <note>
            detta sammanhang är det också viktigt att påpeka att skatteutskottet
            har till uppgift att se över skatter och tullar. Men detta hänger
            ju ihop. Det är viktigt att ha likartade momssatser och punktskatter
            i de olika länderna, därför att då minskar det ekonomiska incitamentet
            till smuggling av varor.
          </note>
          <note>
            Kontrollbehovet vid gränserna har tidigare diskuterats. De tidigare
            talarna har då främst berört narkotikafrågan, men det är också
            en kontrollfråga när det gäller den traditionella handeln. När
            det gäller den interna EG-handeln kommer tullens möjligheter att
            också i efterhand kontrollera företagens räkenskaper att aktualiseras.
            Men denna fråga är fortfarande inte löst inom EG. Därför torde
            det bli aktuellt att avvakta reglerna där.
          </note>
          <note>
            Till betänkandet har fogats några reservationer som har berörts.
            De två första reservationerna avser utökade anslag bl.a. till
            kompetensutveckling, som utgör den stora delen i detta betänkande.
            Jag tittade i Tullens anslagsframställan och fann, i likhet med
            Sverre
          </note>
          <note>
            Palms konstaterande, att Tullen i de flesta avseenden har fått
            vad man ansett sig behöva, men inte när det gäller viss teknisk
            utrustning. Tullen har själv inte prioriterat de båda områden
            som reservanterna har fört fram, utan det finns annat som man
            anser vara mer angeläget om utrymme skulle ges för ökade anslag.
            Jag tycker för övrigt att en begäran om tilläggsanslag på 2 miljoner
            i en budget som innehåller 1 255 miljoner definitivt ligger inom
            ramen för vad Tullverket själv kan prioritera. Det behövs nog
            ingen pekpinne från riksdagen i det avseendet.
          </note>
          <note>
            Det är värt att tillägga att det i den östra tullregionen har
            tillkommit en rörlig kontrollstyrka, som tidigare har funnits
            i den södra och den västra tullregionen, vilket ansluter till
            Peter
          </note>
          <note>
            Klings synpunkt när det gäller lokaliseringen av tullverksamhet
            i östra delen av landet. Hur man bäst löser dessa uppgifter är
            också en fråga som det är rimligt att Tullverket själv får bedöma.
          </note>
          <note>
            När det gäller lagregleringen av införandet av elektroniskt uppgiftslämnande
            för ombud delar jag naturligtvis uppfattningen, vilket också framgår
            av betänkandet, att det är angeläget att man kan utnyttja TDS
            fullt ut. Men vi bedömer det inte som nödvändigt att lösa detta
            genom lagreglering. Vi kan inte ensidigt se detta från Tullens
            perspektiv, utan det finns också ombud som agerar på marknaden,
            som kan behöva tid att anpassa sig.
          </note>
          <note>
            Men jag är övertygad om att en anpassning kan ske ganska snabbt
            även utan en lagreglering.
          </note>
          <note>
            Herr talman! Jag avslutar med att yrka bifall till hemställan
            i utskottets betänkande.
          </note>
          <note type="speaker">
            Anf. 104 SVERRE PALM (s) replik:
          </note>
          <note>
            Herr talman! Carl Fredrik Graf gav inte så värst mycket svar
            på reservationerna. Tillägget på 2
          </note>
          <note>
            miljoner ansågs vara en för liten summa. Men det är väl också
            känt för Carl Fredrik Graf att detta ingår i ett större sammanhang
            där vi har lagt en partimotion som berör övriga utskott här i
            riksdagen. Det gäller förslag på satsningar på
          </note>
          <note>
            Skattemyndighet, Polis, Åklagare och
          </note>
          <note>
            Kronofogdemyndighet. Den lilla biten, 2 miljoner, avsåg Tullens
            stöd. För att det skulle bli en helhet behövdes detta stöd, men
            tyvärr blev det inte något sådant.
          </note>
          <note>
            Att man inte vill lösa problemet med att för få ansluter sig
            elektroniskt, tycker jag är tråkigt, därför att det tär på Tullens
            resurser genom att tullpersonal i dag måste hantera denna verksamhet
            manuellt i stället för elektroniskt, vilket kräver extra personal.
            Generaltulldirektören besökte oss i utskottet. Vi frågade honom
            om detta. Han svarade att det skulle vara en fördel för Tullverket
            om godkända ombud anslöts elektroniskt.
          </note>
          <note>
            Jag kan i och för sig godta att det finns en öppning för Tullen
            i ett EG-perspektiv. Det finns en förståelse för att man måste
            verka vid gränsen och kanske även på andra platser i landet för
            att kunna möta det som hotar oss. Men det är viktigt att vi då
            får signaler om hur regeringen tänker lösa detta.
          </note>
          <note>
            Fyra stora utredningar har presenterats av
          </note>
          <note>
            Tullverket. Men tyvärr studsar inte bollarna, och det kommer
            ingenting tillbaka. Det franska systemet med en utökad befogenhet
            att ingripa över hela landets yta framstår för mig som en väg
            som också Sverige skulle kunna gå. När kan vi få ett besked? Det
            är ju fler än tullpersonalen som är oroliga inför framtiden.
          </note>
          <note type="speaker">
            Anf. 105 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Jag tycker att den senare delen som
          </note>
          <note>
            Sverre Palm tog upp är den viktigaste i denna diskussion. Jag
            har t.o.m. hunnit ta del av den femte studien från Tullen -- det
            kom en studie i går t.o.m. Så visst händer det en del.
          </note>
          <note>
            Som framgår av betänkandet pågår en utredning i
          </note>
          <note>
            Utrikesdepartementets regi. Det är viktigt att framhålla att
            inte bara Tullen är part i målet, utan självfallet även Rikspolisstyrelsen.
          </note>
          <note>
            Utrikesdepartementets utredning syftar just till att samordna
            båda dessa myndigheters roll. Efter vad jag har inhämtat kommer
            utredningen att ganska snart -- förmodligen vid halvårsskiftet
            -- vara klar med sitt arbete. Jag har gott hopp om att ett färdigt
            utredningsförslag på det här området skall kunna föreligga inom
            en snar framtid.
          </note>
          <note type="speaker">
            Anf. 106 SVERRE PALM (s) replik:
          </note>
          <note>
            Herr talman! Ytterligare försök har gjorts för att få svar på
            just denna fråga. Vi står nu inför en offentlig utfrågning den
            4 maj. Är det ett datum då vi kan räkna med att få svar på denna
            fråga?
          </note>
          <note type="speaker">
            Anf. 107 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Sverre Palm nöjer sig inte med att utredningen skall
            presentera sitt resultat vid halvårsskiftet, utan vill ha ett
            datum preciserat. Jag måste då göra Sverre Palm, herr talman och
            övriga ledamöter besvikna, eftersom jag inte kan presentera något
            datum för när utredningen skall komma med sitt förslag. Men det
            är ändå inom ramen för ett par månader, så jag tror att det finns
            alla möjligheter att vi inom en snar framtid här i riksdagen skall
            kunna ta ställning till en helhetslösning.
          </note>
          <note type="speaker">
            Anf. 108 LARS BÄCKSTRÖM (v) replik:
          </note>
          <note>
            Herr talman! Carl Fredrik Graf sade att vi kan vara förvissade
            om att han ser det som angeläget att bekämpa narkotika. Det tror
            jag också säkert. Men jag tror också att det är helt säkert att
            Carl Fredrik
          </note>
          <note>
            Graf, som de flesta andra moderater, är en varm vän av EG-unionen.
            EG-anhängarsidan ser ofta bara det goda som kommer från EG-unionen
            och inte de problem som ett medlemskap skulle medföra.
          </note>
          <note>
            Om majoriteten av folket tör hända nu skulle vända så att vi
            blir medlemmar i EG, och om profilen när det gäller problemen
            med narkotika och gränskontrollerna inte har varit hög, kommer
            vi att ställas inför fait accompli, och vi kommer att få acceptera
            mycket mer av de problem som det kan medföra än vad som annars
            vore fallet. Det handlar bl.a. om narkotikafrågan och om gränskontrollerna.
          </note>
          <note>
            EG-kommissionen sade den 8 maj 1992 till råd och parlament inom
            EG att kontroll vid de inre gränserna förutsätter motsvarande
            kontrollnivå inom medlemsstaternas territorium. Det är detta som
            finns som ett tillkännagivande i den socialdemokratiska reservationen.
            Enighet i tanken borde leda till enighet i handling, vilket vi
            borde ha haft i dag. Det gäller ju vid de förhandlingar som nu
            pågår att ha en mycket hög profil när det gäller denna fråga.
            Men det gäller även i andra frågor såsom kemiska produkter, livsmedel,
            farligt gods, vapen, djur och rabiesrisken. När det gäller förhandlingsarbetet
            med dessa frågor måste ambitionsnivån vara mycket hög, så att
            man kan utnyttja de paragrafer som finns i Romfördraget nr. 100
            och nr. 36, som kan ge oss möjligheter till gränskontroller för
            att skydda hälsa, gods och liv i vårt eget land, även vid ett
            EG-medlemskap. Detta borde man ta fasta på redan nu. Här behövs
            inte de utredningar som man väntar på. Jag vill inte att vi skall
            besluta om den tekniska utformningen av § 63 eller § 75 i tullagen.
          </note>
          <note>
            Carl Fredrik Graf talade här om att han har sett den femte rapporten.
            Själv har jag t.o.m. läst den. Det är därför jag inser att vi
            inte behöver lösa detaljparagraferna, men vi politiker behöver
            ge klara instruktioner om att dessa problem måste lösas med en
            bestämd infallsvinkel, dvs. att vi måste se till att vi kan behålla
            gränskontrollerna för dessa områden, även om ni skulle råka få
            Sverige med i
          </note>
          <note>
            EG-unionen.
          </note>
          <note type="speaker">
            Anf. 109 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Jag tog t.o.m. med mig denna rapport, så då kan
            jag föranstalta om förhör med
          </note>
          <note>
            Bäckström för att kolla att även han har läst den.
          </note>
          <note>
            Men det skall jag avstå ifrån.
          </note>
          <note>
            Bäckström deltog i utskottets studieresa till Italien senast.
            En sak som slog mig där var när borgmästaren i Palermo, som av
            kända skäl har ganska stora problem med brottslighet, såg möjligheten
            att komma till rätta med problemen med kriminaliteten genom ett
            samarbete inom EG.
          </note>
          <note>
            Självfallet innebär ett EG-medlemskap i detta avseende både möjligheter
            och risker. Jag blundar inte för att det finns risker i detta
            sammanhang.
          </note>
          <note>
            Bäckström har i sina inlägg i dag understrukit just riskerna.
          </note>
          <note>
            Jag upprepar det som jag sade till Sverre Palm, nämligen att
            denna fråga kommer att lösas inom en snar framtid. Det som behandlas
            i just detta betänkande är litet mer strikt gränsdragningen mellan
            Polisens och Tullens verksamhetsområden.
          </note>
          <note>
            Bäckström tar upp ett större perspektiv än det som framförs i
            reservationen. Det gör att jag för min del denna gång begränsar
            mig till det som förs fram i utskottets betänkande. Sedan får
            vi, när vi debatterar dessa frågor längre fram, återkomma till
            helhetsbilden.
          </note>
          <note type="speaker">
            Anf. 110 LARS BÄCKSTRÖM (v) replik:
          </note>
          <note>
            Herr talman! Helt klart finns det naturligtvis inte bara dåligheter
            inom EG. Men vad vi nu diskuterar är just tullfrågan. Den viktiga
            punkten i det sammanhanget är att EG-kommissionen, för att vid
            ett EG-medlemskap kunna upprätthålla gränskontroller, säger att
            man måste ha motsvarande ambitionsnivå på kontrollverksamheten
            inom landet. Det är då klokt att sammanföra detta, eftersom det
            då blir enkelt att leda i bevis att man har denna struktur på
            sin kontrollverksamhet när det gäller exempelvis narkotikafrågan,
            livsmedel eller kemiska produkter. Det är denna poäng som jag
            tycker att vi borde ha kunnat vara eniga om i dag, men det är
            vi inte än så länge. Men, som någon sade, nästa år i
          </note>
          <note>
            Jerusalem är jag helt säker på att Carl Fredrik Graf måste ansluta
            sig till den gemensamma vänsterpartistiska och socialdemokratiska
            linjen, annars klarar han inte att behålla några EG-
          </note>
          <note>
            anhängare över huvud taget.
          </note>
          <note type="speaker">
            Anf. 111 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Jag skall naturligtvis inte upprepa mig för mycket
            och därigenom ta kammarens tid i anspråk, men jag vill poängtera
            att det i sak inte finns någon skillnad mellan Bäckströms och
            min syn på denna fråga. Den enda skillnaden är att
          </note>
          <note>
            Bäckström i dag vill ge regeringen detta till känna, medan jag
            litar till att regeringen kommer med ett förslag med anledning
            av det utredningsbetänkande som alldeles snart kommer att presenteras.
            Detta kan möjligen vara skillnaden. Men i sakfrågan och när det
            gäller målet för verksamheten tror jag att vi är helt överens.
          </note>
          <note type="speaker">
            Anf. 112 KARL GUSTAF SJÖDIN (nyd):
          </note>
          <note>
            Herr talman! Sveriges inträde i EES och närmandet till EG kommer
            att ställa det svenska tullverket inför en rad nya metodproblem
            när det gäller bekämpningen av den organiserade narkotikasmugglingen.
            De rutin- och slumpkontroller som i dag svarar för en huvuddel
            av tullpersonalens beslag kommer endast i ringa utsträckning och
            under speciella villkor att kunna användas även i framtiden.
          </note>
          <note>
            Eftersom narkotika också i fortsättningen kommer att vara kontraband
            och skall tas i beslag av tullpersonal då den påträffas vid olaglig
            införsel, är det angeläget att Tullverket får resurser till att
            utveckla ny kompetens för att möta narkotikahotet, särskilt som
            narkotikabrottsligheten i vår världsdel under senare år har nått
            rekordnivåer. Det finns viktiga erfarenheter att ta till vara
            hos tullpersonalen, men erfarenheterna behöver artikuleras och
            systematiseras.
          </note>
          <note>
            Andra länders tullmyndigheter, främst inom EG, har samlat viktiga
            kunskaper om tullens möjligheter att bedriva effektiv narkotikabekämpning
            under förhållanden med minskade gränskontroller. En europeisk
            narkotikaunderrättelseenhet är under uppbyggnad. Enheten kommer
            att få stor betydelse för informationsutbyte vid spaningsarbete
            och förundersökningar. För att enheten skall kunna utnyttjas maximalt
            vid svenska insatser måste
          </note>
          <note>
            Tullverkets rutiner för att inhämta, analysera och distribuera
            underrättelser utvecklas på åtskilliga punkter.
          </note>
          <note>
            Ett annat viktigt utvecklingsarbete rör s.k.
          </note>
          <note>
            profilsystem, som har till syfte att öka selektiviteten och därmed
            effektiviteten i tullkontroller. Sådana försök har i alla avseenden
            närmast karaktären av forskning.
          </note>
          <note>
            Det bör också noteras att Rikspolisstyrelsen har erhållit 10
            miljoner kronor för specialsatsningar på bl.a. utbildning inom
            polisens narkotikabekämpning. Med hänsyn härtill är det lämpligt
            att även Generaltullstyrelsen får samma summa för utbildning och
            kompetensutveckling i samband med narkotikabekämpning. Medel härför
            kan lämpligen avsättas i de förslag till anslag som regeringen
            föreslår i kompletteringspropositionen under våren 1993.
          </note>
          <note>
            Herr talman! Jag yrkar bifall till reservation 2 i mom. 2 till
            skatteutskottets betänkande SkU23.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 19 §.)
          </note>
          <note>
            14 § Frihandelsavtal mellan EFTA-staterna och
          </note>
          <note>
            Rumänien, m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1992/93:UU23 Frihandelsavtal mellan EFTA-
          </note>
          <note>
            staterna och Rumänien, m.m. (prop. 1992/93:165).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 19 §.)
          </note>
          <note>
            15 § Kreditupplysningslagen
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU22 Kreditupplysningslagen.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 19 §.)
          </note>
          <note>
            16 § Utökat älvskydd
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU7 Utökat älvskydd (prop. 1992/93:80).
          </note>
          <note type="speaker">
            Anf. 113 BIRGER ANDERSSON (c):
          </note>
          <note>
            Herr talman! Det betänkande, BoU7, som vi nu skall diskutera
            har rubriken Utökat älvskydd.
          </note>
          <note>
            Jag vill börja med att citera regeringsförklaringen från den
            4 oktober 1991: ''Naturvården ges en central roll i miljöpolitiken.
            Den biologiska mångfalden värnas. En hög ambitionsnivå skall gälla
            i arbetet med att skydda värdefull natur, såsom våra urskogar,
            hagar och våtmarker. De älvar och älvsträckor som har undantagits
            från utbyggnad värnas. Fler värdefulla vattendrag skyddas i naturresurslagen.''
          </note>
          <note>
            Miljö- och naturresursdepartementet har låtit utreda vilka vattendrag
            som är av särskilt stort värde för naturvård, friluftsliv, kulturmiljövård
            och fiske och som för närvarande inte är skyddade mot vattenkraftsutbyggnad.
            Regeringen har sedan haft utredningen som underlag vid utarbetandet
            av proposition 1992/93:80 om utökat älvskydd.
          </note>
          <note>
            Av propositionen framgår att regeringen föreslår att sammanlagt
            13 vattenområden och älvsträckor skyddas från vattenkraftsutbyggnad
            genom att de tas in i 3 kap. 6 § naturresurslagen. Det är i särklass
            den största sammanlagda ökningen sedan naturresurslagens tillkomst.
          </note>
          <note>
            En annan värdefull nyhet i regeringens proposition är att en
            granskning av skyddsvärda objekt gjorts över hela Sverige. Det
            är givetvis angeläget att skyddsvärda miljöer även i södra och
            västra Sverige tas in i naturresurslagen. I propositionen föreslår
            regeringen att fyra syd- och västsvenska åar bevaras från vidare
            utbyggnad, nämligen Bräkneån,
          </note>
          <note>
            Mörrumsån, Fylleån och Kynne älv med
          </note>
          <note>
            Bullaresjöarna.
          </note>
          <note>
            Tidigare har naturresurslagens 3 kap. 6 § rört vattenområden
            och älvsträckor huvudsakligen i
          </note>
          <note>
            Norrland.
          </note>
          <note>
            När det gäller Bräkneån och Mörrumsån har regeringen i propositionen
            gått längre än vad som redovisades i utredningsförslaget. Utredaren
            föreslog att Bräkneån skulle skyddas i den del som rinner genom
            Blekinge. Propositionen föreslår att
          </note>
          <note>
            Bräkneåns hela vattenområde tas med i naturresurslagen. Utredaren
            föreslog också att
          </note>
          <note>
            Mörrumsån inom Blekinge län skulle undantas från vattenkraftsutbyggnad.
            Regeringen föreslår i propositionen att hela Mörrumsåns vattenområde
            bör omfattas av skyddet.
          </note>
          <note>
            Bostadsutskottet tillstyrker regeringens förslag om att sammanlagt
            13 vattenområden och älvsträckor skyddas från vattenkraftsutbyggnad
            genom att tas in i naturresurslagen.
          </note>
          <note>
            I ett avseende är regeringspartiernas företrädare i bostadsutskottet
            och Socialdemokraterna inte överens. Det gäller älvsträckan mellan
            Stennäs och
          </note>
          <note>
            Björna i Gideälven. Som framgår av propositionen finns ärende
            för utbyggnad anhängiggjort hos vattendomstolen när det gäler
            Gideälven. Ärenden som är anhängiggjorda hos vattendomstol skall
            avgöras mot bakgrund av de vid tiden för ansökan gällande bestämmelserna
            i vattenlagen och naturresurslagen. Vi vill därför avvakta beslut
            i vattenmålet. Dessutom kan jag tillägga att regeringen förordnat
            att frågan om tillåtligheten av de ansökta vattenföretagen skall
            prövas av regeringen.
          </note>
          <note>
            Regeringen slår också fast i propositionen att arbetet med att
            inventera värdefulla vattenområden och älvsträckor bör fortsätta.
            När kunskaperna om skyddsbehov och motstående intressen ökat bör
            skydd enligt naturresurslagen övervägas för ytterligare vattenområden
            och älvsträckor.
          </note>
          <note>
            I propositionen föreslås också en ändring i vattenlagens 11 kap.
            3 §. Ändringen i vattenlagen kan närmast ses som ett förtydligande.
          </note>
          <note>
            Bostadsutskottet tillstyrker regeringsförslaget.
          </note>
          <note>
            Herr talman! Jag yrkar bifall till reservation nr 1
          </note>
          <note>
            och i övrigt till utskottets hemställan.
          </note>
          <note>
            Anf. 114 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Jag vill börja med att säga att frågan om älvars
            bevarande eller ej hör till de svåraste frågorna som jag har varit
            med om att behandla.
          </note>
          <note>
            Naturvärden skall ställas emot hur mycket energi som det är möjligt
            att få ut. Bostadsutskottet har fått göra ekologiska överväganden
            som är mycket svåra. Här vill jag säga att utskottet har lagt
            ned stor möda på att så gott vi kan sätta oss in i frågorna.
          </note>
          <note>
            Först skulle jag vilja stödja det utskottet har anfört om bevarandet.
            Jag har tillbringat många härliga sommarveckor genom åren tillsammans
            med min pappa, och många fantastiska upplevelser, och strapatser
            för den delen, har för evigt etsat sig fast i mitt minne. Att
            få lika fina upplevelser som jag har haft är något som jag unnar
            framtida generationer.
          </note>
          <note>
            Vår natur är bland det finaste vi har och något som vi skall
            vara stolta över. Den är en tillgång, inte bara för oss själva,
            utan också för utländska gäster.
          </note>
          <note>
            Naturligtvis ligger en enorm turistpotential i vår natur. Den
            skulle kunna öka i omfattning.
          </note>
          <note>
            Med anledning av det anförda vill jag yrka bifall till vår reservation,
            nr 2.
          </note>
          <note type="speaker">
            Anf. 115 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Ny demokratis företrädare Dan
          </note>
          <note>
            Eriksson i Stockholm yrkade bifall till reservation nr 2. Det
            är en reservation som Ny demokrati har fogat till betänkandet.
          </note>
          <note>
            När man tittar i det här betänkandet ser man att det finns 18
            motioner, men ingen av dessa har väckts av
          </note>
          <note>
            Ny demokrati. Jag skulle vilja ställa frågan till Dan
          </note>
          <note>
            Eriksson: Varför motionerar inte Ny demokrati när man inte är
            nöjd med en proposition?
          </note>
          <note>
            Anf. 116 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Vid den tiden var jag litet osäker på var partiet
            stod i frågan. Jag förvissade mig om att motioner hade väckts
            som vi kunde stödja.
          </note>
          <note>
            Eftersom vi inte har så stor prestige i vårt parti kan vi lika
            gärna stödja andra motioner. Jag hade alltså inte förankrat tankegångarna
            så mycket i partiet att jag kunde skriva en motion.
          </note>
          <note type="speaker">
            Anf. 117 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Jag tycker att detta verkar vara ett svepskäl från
            Ny demokratis representant. Om man är mycket intresserad av en
            fråga, bör man mycket noggrant ta del av vad som står i en proposition.
            Men nu visar svaret från Dan Eriksson i Stockholm att han tydligen
            har tagit intryck under diskussionen i bostadsutskottet. Det hade
            väl varit värdefullt om han redan från början hade antytt sina
            synpunkter och inte i detta sena läge skrivit en reservation.
            Det finns inte en enda motion från Ny demokrati i detta betänkande.
          </note>
          <note>
            Anf. 118 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! För min del var saken klar. Det var inga problem
            med hur jag skulle ställa mig, utan det var där partiet stod.
            Visst hade jag kunnat väcka en enskild motion. Men jag försäkrade
            mig om vilka motioner som fanns och såg att de gott och väl räckte
            till. Då tyckte jag att vi kunde ansluta oss till dem. Och vi
            bestämde i partiet hur vi skulle ställa oss i denna fråga.
          </note>
          <note type="speaker">
            Anf. 119 JAN JENNEHAG (v):
          </note>
          <note>
            Herr talman! Jag tycker att denna lilla träta mellan
          </note>
          <note>
            Ny demokrati och Centerpartiet har vissa poänger.
          </note>
          <note>
            Birger Andersson stod här för en stund sedan och hade den något
            hopplösa uppgiften att försvara sitt partis ställningstagande
            mot bakgrund av alla stolta ord som fanns i regeringsdeklarationen,
            vilken
          </note>
          <note>
            Birger Andersson var oklok nog att citera.
          </note>
          <note>
            När det gäller Ny demokrati kan jag väl förstå att man inte hinner
            med allt. Man hinner inte förankra allt. Man kommer i sista stund.
            Det drabbar även oss i Vänsterpartiet. Vid behandlingen av detta
            betänkande hade vi inte någon ledamot med. Vi har som bekant inte
            några ordinarie ledamöter i utskottet, och suppleanten var förhindrad
            att närvara. Desto mer glädjande är det att finna att Ny demokrati
            i reservation 2 uttrycker sitt stöd för yrkande 1 i vår motion.
            Det är bra. Inte heller vi,
          </note>
          <note>
            Dan Eriksson, besväras av någon prestige i detta fall, utan vi
            tackar för detta stöd, även om det är surt för Birger Andersson.
          </note>
          <note>
            Jag anser att avvägningen mellan energifrågorna och bevarandeintressena
            i detta fall är ganska lätt att göra. Det energitillskott som
            vi skulle kunna få genom utbyggnad av de älvsträckor som det handlar
            om här i Gideälven, Stora Luleälven och
          </note>
          <note>
            Österdalälven är rena felräkningsvolymerna. Det är det däremot
            inte när det gäller vilka intressen som står på spel för i princip
            all framtid. Om vi inte skall sätta ett värde på det också, vet
            jag inte vilken uppgift som vi skall här i riksdagen. Jag yrkar
            bifall till reservation 2.
          </note>
          <note>
            I vår motion hade vi ett yrkande om att vattenlagen skall ändras
            så att det är regeringen som skall avgöra tillåtligheten av vattenföretag,
            även om de orsakar mindre miljöpåverkan. Jag står givetvis bakom
            den meningen i motionen, men jag avstår från att yrka bifall till
            motionen i det stycket.
          </note>
          <note type="speaker">
            Anf. 120 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Jag förstår att det är besvärande för
          </note>
          <note>
            Vänsterpartiet att inte ens vara närvarande när utskottet handlägger
            en så viktig fråga.
          </note>
          <note>
            Jan Jennehag sade att jag var oklok nog att citera ur regeringsförklaringen.
            Jag tycker att det gav en mycket god bild av vad vi har åstadkommit
            sedan regeringsförklaringen i oktober 1991. Det var ur den jag
            läste.
          </note>
          <note>
            Jag kan citera ur motion Bo23 som har skrivits av
          </note>
          <note>
            Jan Jennehag och Hans Andersson:
          </note>
          <note>
            ''Propositionen är en framgång för naturvården och alla som engagerat
            sig i arbetet med att bevara vattendrag mot vattenkraftsutbyggnad.
            Den borgerliga regeringen visar här större miljöförståelse och
            naturvårdsinsikt än vad de socialdemokratiska lyckats visa.''
          </note>
          <note type="speaker">
            Anf. 121 JAN JENNEHAG (v) replik:
          </note>
          <note>
            Herr talman! Det är, Birger Andersson, svårt att vara ett litet
            parti i riksdagen. Speciellt svårt blir det att bevaka olika utskottssammanträden
            när vi i
          </note>
          <note>
            Vänsterpartiet är färre ledamöter än antalet utskott. Därför
            är det i vissa fall inte möjligt att vara närvarande. Det tror
            jag att Birger Andersson förstår.
          </note>
          <note>
            När det gäller den senare delen av Birger
          </note>
          <note>
            Anderssons anförande, där han läste ur vår motion, vill jag säga
            att propositionen trots allt är ett fall framåt. Det är riktigt.
            Däremot finns det naturligtvis en skillnad mellan regeringsdeklarationens
            mycket stolta uttalanden och det som blir det praktiska resultatet.
            Det vore ju så enkelt att nu uppfylla även dessa stolta deklarationer,
            eftersom det kostar så litet i form av minskad energiproduktion
            och skulle ge så mycket, både reellt och i symbolvärde.
          </note>
          <note type="speaker">
            Anf. 122 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Det är i alla fall glädjande att Jan
          </note>
          <note>
            Jennehag som motionär har gett regeringen beröm för propositionen.
            Det tackar vi givetvis för.
          </note>
          <note>
            Jag vill också när det gäller ambitionsnivån säga att naturresurslagen
            kom till i mitten av 80-talet. Sedan dess har inte något förslag
            kommit från någon regering där det har hemställts om att ytterligare
            älvsträckor och vattenområden skall föras in i naturresurslagen.
            Detta är alltså den första propositionen sedan naturresurslagens
            tillkomst där det har införts ytterligare älvsträckor och vattenområden.
            Tidigare har bostadsutskottet fört vidare motioner från partier
            som tillkännagivanden till regeringen.
          </note>
          <note type="speaker">
            Anf. 123 MAGNUS PERSSON (s):
          </note>
          <note>
            Herr talman! I bostadsutskottets betänkande behandlas regeringens
            proposition om utökat älvskydd. Utskottet tillstyrker regeringens
            förslag om att sammanlagt 13 vattenområden och älvsträckor skall
            skyddas från en framtida vattenkraftsutbyggnad genom att de tas
            in i
          </note>
          <note>
            3 kap. 6 § naturresurslagen.
          </note>
          <note>
            Därutöver anser utskottsmajoriteten att sträckan mellan Stennäs
            och Björna i Gideälven bör skyddas och föras in under naturresurslagens
            täckmantel.
          </note>
          <note>
            Beträffande älvsträckorna vid Brunnsberg i
          </note>
          <note>
            Österdalälven, Jaerukaska m.m. i Stora Luleälven samt Ljungån
            i Gimån, anser utskottet att ytterligare inventeringar bör genomföras.
          </note>
          <note>
            I en reservation författad av Moderaterna,
          </note>
          <note>
            Folkpartiet, Centerpartiet och Kristdemokratiska samhällspartiet
            vill man inte nu ta ställning till
          </note>
          <note>
            Gideälven. Reservanterna anser att ytterligare inventering bör
            genomföras.
          </note>
          <note>
            I en annan reservation vill Ny demokrati gå ytterligare ett steg
            längre och redan nu, utan dröjsmål, ta in ett par älvsträckor
            i naturresurslagen.
          </note>
          <note>
            En bred riksdagsmajoritet anser att man först bör avvakta ytterligare
            inventeringar innan riksdagen fattar sitt slutliga beslut beträffande
            tre älvsträckor.
          </note>
          <note>
            Statsrådet aviserar nämligen i sin proposition att ytterligare
            älvsträckor och vattenområden framdeles skall inventeras. I anledning
            därav anser utskottsmajoriteten att tillfället är väl valt för
            att även dessa nämnda älvsträckor inryms i det aviserade inventeringsarbetet.
          </note>
          <note>
            Statsrådet får med andra ord bakläxa på några punkter. Förutom
            Gideälven, som föreslås skyddas mot utbyggnad, menar alltså en
            bred riksdagsmajoritet att regeringen bör återkomma till riksdagen
            med kompletterande lagförslag rörande vissa älvsträckors framtid.
            Vi får med andra ord möta frågan i framtiden.
          </note>
          <note>
            Herr talman! Så långt är allt frid och fröjd. En bred riksdagsmajoritet
            är i stort sett ense om tagen ända fram tills vi möter Gideälven.
            Här råder klart delade meningar om hur riksdagen bör förfara med
          </note>
          <note>
            Gideälven mellan Stennäs och Björna.
          </note>
          <note>
            Riksdagsmajoriteten, bestående av
          </note>
          <note>
            Socialdemokraterna, Ny demokrati och
          </note>
          <note>
            Vänsterpartiet, anser att det är dags att redan nu skydda Gideälven
            från framtida kraftverksutbyggnader och starka exploateringsintressen.
            Vi tycker, herr talman, att det är bra att Ny demokrati har blivit
            mer miljövänligt och att man ställer sig bakom våra motioner.
            Det har vi ingenting emot.
          </note>
          <note>
            Regeringspartierna har här hamnat i opposition, och de har i
            sin reservation lojalt ställt upp på regeringens skrivningar.
            Reservanterna är därmed villiga att offra 6 mil återstående outbyggd
            och ytterst värdefull älvsträcka i den vackra strömmande Gideälven.
          </note>
          <note>
            Jag går därmed över till reservation nr 1 för att något närmare
            kommentera bakgrunden till utskottsmajoritetens ställningstagande
            och reservanternas skrivning i betänkandet.
          </note>
          <note>
            Den proposition vi nu behandlar är ett steg i rätt riktning.
            Men i väsentliga delar anser vi att med tanke på regeringens tidigare
            uttalade ambition, inte minst efter Birger Anderssons inlägg i
            kammaren, är propositionen en dålig kompromiss.
          </note>
          <note>
            När propositionen damp ner på riksdagens bord var det många med
            mig som höjde ögonbrynen och med stor förvåning ställde sig följande
            frågor.
          </note>
          <note>
            Varför hade statsrådet Görel Thurdin inte följt utredningsmannens
            förslag att skydda Gideälven?
          </note>
          <note>
            Varför sparas inte älven till eftervärlden och kommande generationer
            i ursprungligt skick med sina vilda forsar och strömmar? Gideälven
            ligger dessutom inom statsrådets egna domäner och den valkrets
            hon representerar.
          </note>
          <note>
            Utredningsmannen hade i sitt ursprungliga förslag vägt för- och
            nackdelar mellan miljö--natur och olika motstående intressen.
            Han hade till sist funnit att ett bevarande av älven i dess outbyggda
            tillstånd är det ändamål som på lång sikt bäst främjar en god
            hushållning med naturintressena. En övervägande andel av berörda
            remissinstanser har därefter tillstyrkt utredningsmannens förslag.
          </note>
          <note>
            Fiskeriverket, Länsstyrelsen i Västernorrlands län,
          </note>
          <note>
            Örnsköldsviks kommun och Svenska Samernas
          </note>
          <note>
            Riksförbund har alla samma budskap: Rör inte
          </note>
          <note>
            Gideälven! Alla har samma uppfattning. De har alla enigt ställt
            upp bakom utredningsmannens framlagda förslag och sagt nej och
            åter nej till
          </note>
          <note>
            Graningeverken AB:s och Gidekraft AB:s planer på en exploatering
            av sträckan mellan Stennäs och
          </note>
          <note>
            Björna i Gideälven.
          </note>
          <note>
            Herr talman! Gideälven är av riksintresse. Den aktuella älvsträckan
            är inte mindre än 6 mil och är till allra största delen outbyggd.
            I fallet Gideälven är det med andra ord betydande riks- och naturintressen
            som berörs. Enligt samstämmiga uppgifter berörs i mycket hög grad
            det rörliga friluftslivet, eftersom allmänheten flitigt utnyttjar
            den aktuella älvsträckan.
          </note>
          <note>
            Företrädare för Örnsköldsviks kommun har inför utskottet redogjort
            för sina ställningstaganden. Ett enhälligt kommunfullmäktige --
            en enhällig kommun -- har avvisat planerna på en framtida exploatering
            av Gideälven. Man anser i
          </note>
          <note>
            Örnsköldsviks kommun att det är av synnerligen stort intresse
            för lokalbefolkningen och kommunen att älvsträckan i sin outbyggda
            del nu, inte senare, undantas från utbyggnad. Företrädarna för
          </note>
          <note>
            Örnsköldsviks kommun gjorde ett mycket starkt intryck i samband
            med uppvaktningen inför utskottet. De förde sin talan med skärpa,
            och de hade samtliga partiers mandat att framföra kommunens avvisande
            hållning till exploatering av älvsträckan.
          </note>
          <note>
            Utskottsmajoriteten har slutligen funnit att övertygande skäl
            talar för att sträckan mellan
          </note>
          <note>
            Stennäs och Björna i Gideälven skall tas in i 3 kap.
          </note>
          <note>
            6 § andra stycket i NRL. Det har funnits krav i motioner från
            Elvy Söderström,
          </note>
          <note>
            Socialdemokraterna, Jan Jennehag, Vänstern, och
          </note>
          <note>
            Sigge Godin och Lennart Fremling, Folkpartiet, som därmed har
            fått sina motioner tillstyrkta och kraven därmed tillgodosedda.
          </note>
          <note>
            Herr talman! Vad har då hänt under resans gång?
          </note>
          <note>
            Vilka öden, äventyr och överraskningar återstår i den fortsatta
            hanteringen i maktens labyrinter i regeringskansliet? Det är fastslaget
            att blod är tjockare än vatten. Här har vi ett tydligt bevis på
            kopplingen mellan kapital, ägande och den sittande regeringens
            beslutsvånda.
          </note>
          <note>
            Det är många med mig som frågar sig varför
          </note>
          <note>
            Centern och framför allt Folkpartiet backat inför
          </note>
          <note>
            Moderaternas linje i samband med att ärendet föredrogs i regeringen.
            Efter hårdmangling i regeringen och efter det att frågan dragits
            i långbänk gick Moderaterna segrande ut ur striden.
          </note>
          <note>
            Förlorarna, herr talman, var miljövännerna, älvräddarna och de
            berörda kommunmedborgarna.
          </note>
          <note>
            Statsrådet Görel Thurdin, Centern, Folkpartiet och kds vek sig
            totalt och kapitulerade förbehållslöst inför ultimativa krav från
            Moderaterna och kapitalets företrädare.
          </note>
          <note>
            Fru statsråd! Varför tillmötesgå starka snäva kapitalintressen
            framför oersättliga naturvärden som är av stort intresse för det
            rörliga friluftslivet?
          </note>
          <note>
            Varför kompromissa bort dessa värden när partierna så storstilat
            och engagerat i tidigare sammanhang deklarerat sin inställning
            och vitsordat natur- och miljöintressenas stora och ytterst betydelsefulla
            värde?
          </note>
          <note>
            I den borgerliga regeringsförklaringen hänvisade man till att
            regeringen avsåg att lägga fram en proposition. Tiden gick och
            ingenting hände.
          </note>
          <note>
            Tydligen satt det hårt inne att lägga fram en proposition. Frågor
            ställdes i riksdagen av enskilda, otåliga riksdagsledamöter som
            tillhörde regeringskretsen om och när propositionen skulle läggas
            fram. Efter sju sorger och åtta bedrövelser kom då äntligen regeringens
            proposition.
          </note>
          <note>
            Resultatet blev, enligt vår uppfattning, en dålig kompromiss.
            Man kan gott säga att regeringen inte nådde fram. Den maträtt
            som Siw Persson trodde att hon skulle bli serverad från statsrådets
            sida kom aldrig. Siw Persson har i debatten sagt att ''vi inom
          </note>
          <note>
            Folkpartiet liberalerna har länge hävdat att älvutbyggnadsepoken
            är slut''.
          </note>
          <note>
            Hur känns det, Siw Persson, att ställa sig bakom detta? Jag förutsätter
            att Siw Persson följer riksdagsmajoriteten i den slutliga voteringen.
            ''Det bidde en tumme av en vante.'' Siw Perssons ärliga propåer
            vägde lätt när regeringen senare fattade sitt definitiva beslut.
            Nu har Siw Persson chansen att stödja sina båda partikamrater
            Sigge Godin och
          </note>
          <note>
            Lennart Fremling.
          </note>
          <note>
            Jag tog mig friheten att strax före denna debatt ögna igenom
            några tidigare debatter. Vad fann jag då? Herr talman! Det är
            mycket intressant läsning att i efterhand ta del av kammarens
            protokoll och vad som har sagts under senare år i debatten om
          </note>
          <note>
            NRL.
          </note>
          <note>
            Siw Persson har ofta fört Folkpartiets talan. Den 11
          </note>
          <note>
            december 1989 sade hon att det nu skulle vara slut på betongpolitiken.
            Ammerån skall räddas och de få älvar som fanns kvar med rinnande
            vatten skulle få leva vidare.
          </note>
          <note>
            Den 25 april 1990 sade Siw Persson att Folkpartiet liberalerna
            än en gång ville ta tillfället i akt att hävda Folkpartiets krav
            om att älvutbyggnadsepoken skulle vara slut.
          </note>
          <note>
            Den 4 juni 1991 sade hon att Folkpartiet liberalerna i många
            år har kämpat för att rädda de få rinnande vatten och vattendrag
            som finns i vårt land.
          </note>
          <note>
            Herr talman! Liknande uttalanden som görs från kammarens talarstol
            förpliktar. Jag är inte ute efter att anklaga någon för uppenbart
            svek. Men det hade varit befriande om Folkpartiets goda målsättning
            hade hållit hela vägen ut. Nu blev det inte så. Nu sitter ni i
            högerbåset. Lojalt följer ni
          </note>
          <note>
            Moderaterna på deras väg för att skövla oersättliga naturintressen.
            Centern, Folkpartiet och kds har också hamnat i högerburen. Ni
            är på väg att glömma och frångå tidigare givna utfästelser och
            propåer och därmed svika miljövännerna i deras kamp.
          </note>
          <note>
            Löftena kunna ej svikas -- som det heter i den religiösa texten.
          </note>
          <note>
            Jag skulle vilja att Birger Andersson och andra grunnar litet
            extra på melodin, innebörden i den religiösa texten och sången.
          </note>
          <note>
            I dag har ni chansen att rösta för ett bevarande av en 6 mil
            lång forsande älvsträcka. Varför, statsrådet, denna kovändning?
            Varför offrar ni
          </note>
          <note>
            Gideälven?
          </note>
          <note>
            Nu vill man i elfte timmen kasta in handduken, och man gör en
            trevare i syfte att rädda vad som räddas kan. Nu vill man att
            frågan skall utredas.
          </note>
          <note>
            Vi tycker att det inte finns mer att utreda.
          </note>
          <note>
            Gideälven skall räddas.
          </note>
          <note>
            Med denna motivering yrkar jag bifall till hemställan i betänkandet
            och avslag på reservation
          </note>
          <note>
            1.
          </note>
          <note>
            I reservation 2 av Ny demokrati vill man gå något längre. Jag
            yrkar avslag på reservation 2.
          </note>
          <note>
            Herr talman! Till sist några ord om vårt särskilda yttrande på
            s. 17 i betänkandet. Yttrandet berör förslaget till nambyte på
            de fyra största outbyggda och fredade älvarna.
          </note>
          <note>
            Debatten om de fyra största outbyggda älvarna --
          </note>
          <note>
            Torneälven, Kalixälven, Piteälven och
          </note>
          <note>
            Vindelälven -- handlar inte längre om huruvida de skall byggas
            ut eller inte. Den handlar om vilken benämning, vilket namn, älvarna
            skall ha.
          </note>
          <note>
            Statsrådet föreslår att de s.k. huvudälvarna i fortsättningen
            skall benämnas nationalälvar.
          </note>
          <note>
            Förslaget är förvånansvärt och från konstitutionell synpunkt
            tveksamt. Vi från Socialdemokraterna anser att det är mer eller
            mindre en petitess att kalla älvarna nationalälvar.
          </note>
          <note>
            Förslaget är enbart en förändring till namnet --
          </note>
          <note>
            observera detta, herr talman -- och helt utan övrigt förpliktigande,
            och därför mer eller mindre gagnlöst.
          </note>
          <note>
            Vi anser det närmast pinsamt att statsrådet och regeringen lägger
            fram förslag utan att närmare ha redovisat någon som helst bakomliggande
            saklig grund eller någon reell innebörd i lagförslaget. Vi uttalar
            den förhoppningen att riksdagen i framtiden slipper liknande lagförslag.
          </note>
          <note>
            Land skall med lag byggas, men inte med propositioner bestående
            av tomma ord, fraser och utfästelser. Lagförslag är lagförslag,
            och propositioner bör och skall rimligen innehålla relevans och
            substans vilken regering det än är som lägger fram lagförslaget
            inför Sveriges riksdag.
          </note>
          <note>
            Herr talman! När det gäller namnet nationalälvar kvarstår vår
            principiella uppfattning. Vi har med stor tvekan till sist accepterat
            namnändringen och i slutomgången avstått från att reservera oss
            i denna del. Vårt särskilda yttrande visar vår alltjämt kvarstående
            mycket skeptiska inställning till benämningen nationalälvar.
          </note>
          <note>
            Herr talman! Med dessa ord yrkar jag bifall till utskottets hemställan
            i dess helhet och avslag på reservationerna 1 och 2, vilka finns
            fogade till betänkande BoU7.
          </note>
          <note type="speaker">
            Anf. 124 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Jag börjar med det som Magnus
          </note>
          <note>
            Persson sist talade om, nämligen frågan om nationalälvar. Det
            är riktigt att det inte finns någon principiell skillnad. Men
            det har ett högt symbolvärde att dessa fyra älvar får beteckningen
            nationalälvar.
          </note>
          <note>
            Jag vill citera vad som står i en motion där motionärerna redan
            har uppmärksammat detta.
          </note>
          <note>
            Det är motion Bo23 av Jan Jennehag och Hans
          </note>
          <note>
            Andersson. De skriver där: ''Vänsterpartiet hoppas nu också att
            kampen för att rädda de fyra sista helt orörda älvarna i Sverige
            är över och har lyckats i och med att regeringen anser att de
            från och med nu ska betecknas som Sveriges nationalälvar.''
          </note>
          <note>
            Jag tycker att det är ett ovanligt gnälligt särskilt yttrande
            från Socialdemokraterna i den här frågan.
          </note>
          <note>
            Även Gideälven skall nämnas i detta sammanhang.
          </note>
          <note>
            Jag överlåter det allra mesta till statsrådet Görel
          </note>
          <note>
            Thurdin, som är från dessa trakter. Även jag har släktkontakter
            där uppe, och jag är ganska ofta där.
          </note>
          <note>
            Statsrådet kommer att närmare behandla frågan.
          </note>
          <note>
            Jag vill i sammanhanget nämna att det finns flera socialdemokratiska
            motioner. Magnus Persson gjorde en ovanligt ensidig framställning
            -- även för att komma från Magnus Persson. Här finns bl.a. en
            motion där man helt yrkar avslag på propositionen.
          </note>
          <note>
            De socialdemokratiska motionärerna vill över huvud taget inte
            föra in några nya älvsträckor eller vattenområden i naturresurslagen.
          </note>
          <note>
            Det finns också en motion som helt sammanfaller med regeringspartiernas
            reservation.
          </note>
          <note>
            Jag skall citera direkt ur den socialdemokratiska motionen, som
            är författad av Berndt Ekholm, ordförande i Broderskapsrörelsen:
            ''Mot bakgrund av att det är nödvändigt att öka kunskaperna om
            bevarandevärdena i outbyggda vattendrag avser föredraganden --
            statsrådet Thurdin -- att ta initiativ till fortsatt inventering
            av vattenområden och älvsträckor.
          </note>
          <note>
            Enligt min mening bör i en sådan inventering också ingå Gideälven
            och den del av Österdalälven som nämnts ovan. Jag anser att beträffande
            dessa ytterligare kunskap bör inhämtas så att en bedömning grundad
            på en ökad kunskap framöver kan göras huruvida de skall skyddas
            enligt NRL.
          </note>
          <note>
            Sammanfattningsvis anser jag alltså att ytterligare överväganden
            bör göras innan beslut fattas om älvsträckan vid Brunnsberg i
            Österdalälven.
          </note>
          <note>
            Detsamma gäller beträffande Gideälven.
          </note>
          <note>
            Riksdagen bör genom ett tillkännagivande i frågan försäkra sig
            om att älvsträckan kommer att omfattas av den aviserade inventeringen.''
          </note>
          <note>
            Det är helt och hållet vad vi säger från regeringspartiernas
            sida. Vi har alltså hamnat i gott sällskap, i detta fall i Berndt
            Ekholms sällskap. Det kanske är dags för Magnus Persson att föra
            en debatt med de debattörer som över huvud taget inte vill ta
            in någonting nytt alls i naturresurslagen.
          </note>
          <note type="speaker">
            Anf. 125 MAGNUS PERSSON (s) replik:
          </note>
          <note>
            Herr talman! I en debatt i kammaren den 25 april
          </note>
          <note>
            1990 sade Birger Andersson att en namnändring skulle ge ökad
            tyngd. Det gällde alltså det symboliska att älvarna skulle benämnas
            nationalälvar. Vi har efterfrågat den ökade tyngden. Vi menar
            att det inte finns någon substans bakom förslaget. Därför anser
            vi att det är litet övermaga att komma med ett sådant förslag.
          </note>
          <note>
            Birger Andersson berör sedan några övriga smotioner. Nu är inte
            Berndt Ekholm närvarande i kammaren. Men jag tror inte att Berndt
            Ekholm har någon avvikande mening, och att han inte är nöjd med
            att vi från socialdemokraternas sida går längre och för all framtid
            fredar Gideälven. Det skulle förvåna mig om han har en avvikande
            mening.
          </note>
          <note>
            Det socialdemokratiska partiet är som bekant ett stort parti.
            Det finns många enskilda motionärer som ser på dessa frågor från
            skilda håll.
          </note>
          <note>
            Utskottsmajoriteten har stannat för den socialdemokratiska riksdagsgruppens
            beslut. Vårt förslag är oåterkalleligt när det gäller Gideälven.
          </note>
          <note type="speaker">
            Anf. 126 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Jag ville bredda diskussionen. I
          </note>
          <note>
            Magnus Perssons inledningsanförande nämnde han enbart Elvy Söderströms
            motion. Men det finns alltså andra socialdemokratiska motioner
            som går i annan riktning. Det jag läste upp från Berndt
          </note>
          <note>
            Ekholms motion var ett direkt citat, och det tror jag att Magnus
            Persson faktiskt får godkänna. Citatet visade att Berndt Ekholm
            i detta fall går helt och hållet på samma linje som regeringen.
          </note>
          <note type="speaker">
            Anf. 127 SIW PERSSON (fp) replik:
          </note>
          <note>
            Herr talman! Det är fantastiskt att höra Magnus
          </note>
          <note>
            Perssons brösttoner. De är mycket yvigare nu i opposition än
            när Magnus Persson tillhörde regeringsunderlaget. Då gjorde han
            en tam figur.
          </note>
          <note>
            Det är ingen konst att komma överens om att rädda
          </note>
          <note>
            Gideälven. Det slutgiltiga beslutet fattas ju inte här i riksdagen.
            Det fattas när ärendet prövas av regeringen, eftersom ärendet
            om Gideälven är anhängiggjort för prövning enligt vattenlagen.
            Det var väl det enda som ni kunde komma överens om inom Socialdemokraterna.
          </note>
          <note>
            När nu Magnus Persson har blivit en sådan älvräddare, varför
            då inte satsa på Brunnsberg eller någon annan sträcka? Faktum
            är att prövningen av
          </note>
          <note>
            Gideälven redan är anhängiggjord vid
          </note>
          <note>
            Vattendomstolen. Det sista ordet ligger inte hos oss, utan det
            är regeringen som fattar beslutet. Det var därför som ni inom
            Socialdemokraterna -- som tidigare alltid har varit så oerhört
            negativa till att bevara älvsträckor -- kunde komma överens om
            detta.
          </note>
          <note>
            Låt mig till sist säga till Magnus Persson att det är ganska
            fantastiskt att höra en kollega tala om för en annan hur den personen
            skall rösta. Jag förbehåller mig som vanligt rätten att själv
            bestämma hur jag skall rösta i en omröstning.
          </note>
          <note type="speaker">
            Anf. 128 MAGNUS PERSSON (s) replik:
          </note>
          <note>
            Herr talman! Jag gav bara Siw Persson ett gott råd.
          </note>
          <note>
            Siw Persson har som enskild ledamot i kammaren full rätt att
            rösta som hon vill. Men å andra sidan finns en viss förpliktelse
            om man i tidigare debatter visat framfötterna och sagt att det
            nu är slut med betongpolitiken.
          </note>
          <note>
            När Siw Persson har anklagat mig och
          </note>
          <note>
            Socialdemokraterna för att föra en politik där vi inte har räddat
            tillräckligt med vattenområden och kontroversiella älvsträckor,
            är det inte så lätt som att i dag plötsligt bara byta fot.
          </note>
          <note>
            Herr talman! Vi litar inte på regeringen. Vi tror inte att Görel
            Thurdin har en tillräcklig tyngd i regeringen för att motstå de
            mäktiga intressen som representeras inte minst av de moderata
            statsråden.
          </note>
          <note>
            Därför är det en himmelsvid skillnad, Siw Persson, mellan vårt
            förslag och det förslag som Siw Persson och andra försöker krypa
            sig ur bakvägen.
          </note>
          <note>
            Herr talman! Vi litar inte på regeringen. Det finns en klar skiljelinje
            mellan reservanterna och den majoritet som inom kort förhoppningsvis
            kommer att rädda Gideälvens vackra forsande strömmmar i statsrådets
            egen valkrets.
          </note>
          <note type="speaker">
            Anf. 129 SIW PERSSON (fp) replik:
          </note>
          <note>
            Herr talman! Magnus Persson menar att det skall vara slut med
            betongpolitiken. Låt mig jämföra vad den här regeringen har åstadkommit
            på ett och ett halvt år med vad den tidigare regeringen har åstadkommit
            under ett stort antal år.
          </note>
          <note>
            Här ligger en proposition där 13 vattendrag eller älvsträckor
            undantas och de 3 övriga undantas eller skickas tillbaka till
            regeringen för ytterligare utredning, vilket i praktiken innebär
            en död hand för eventuella intressen för en vattenkraftsutbyggnad.
            Vad har då Magnus Persson och hans fantastiska kolleger gjort
            tidigare på detta område? De har åstadkommit ett antal propositioner
            som gäller vattenkraftsutbyggnad.
          </note>
          <note>
            Det är dagens sanning, Magnus Persson.
          </note>
          <note type="speaker">
            Anf. 130 MAGNUS PERSSON (s) replik:
          </note>
          <note>
            Herr talman! Jag tror att Siw Persson inte riktigt har ställt
            om sig från den tidigare oppositionsrollen, där hon kunde åka
            land och rike kring och beskylla oss för att vara betongpolitiker
            och för att offra älvar.
          </note>
          <note>
            Det har varit en livlig debatt om de här frågorna.
          </note>
          <note>
            Det vill jag säga, herr talman. Det gäller många kontroversiella
            älvsträckor. Siw Persson har tidigare varit en av de pådrivande.
            Därför beklagar jag att Siw Persson nu inte klart deklarerar hur
            hon kommer att rösta.
          </note>
          <note>
            Birger Andersson sade tidigare att i regeringsförklaringen sade
            man att miljön har en central roll och att älvar skall sparas.
            Då kan vi titta på reservationerna. Sträckan i Gideälven är sex
            mil lång. Här har utredningsmannen gjort ett bra jobb.
          </note>
          <note>
            Vi tycker att den är av så stor vikt att det finns all anledning
            att vi sparar en forsande älvsträcka. En kommun har sagt att vi
            inte skall röra Gideälven, och det står samtliga partier i kommunen
            bakom, även Folkpartiet liberalerna.
          </note>
          <note>
            Då måste jag ställa en fråga till mina vänner här i kammaren
            från de andra partierna. Varför inte lyssna till folket uppe i
            dalen? Varför inte lyssna till era partivänner i Örnsköldsviks
            kommun som bor på orten? Lyssna på rörelsen i framtiden, Siw
          </note>
          <note>
            Persson och andra! Då går det lättare att regera.
          </note>
          <note>
            Anf. 131 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Det var ju för väl att jag var här. Det måste kännas
            skönt för Magnus Persson att äntligen få släppa loss all den ackumulerade
            känslostorm som måste ha funnits i Magnus Perssons bröst under
            hela 80-talet. Det har låtit som en vild brusande fors som har
            varit uppdämd under en längre tid och där dammarna har brustit.
            Jag tar tacksamt emot alla skäl för att vara rädd om våra älvar.
          </note>
          <note>
            Herr talman! När regeringens proposition lades fram sade jag
            att det var något unikt att en svensk regering på eget initiativ
            föreslog att 13 älvar och älvsträckor skall skyddas mot framtida
            vattenkraftsutbyggnad. Med Socialdemokraterna i opposition var
            jag inte ett dugg orolig för att propositionen inte skulle gå
            igenom, och jag hade ju rätt. Hade däremot Socialdemokraterna
            suttit i regeringen hade inte detta förslag lagts fram.
          </note>
          <note>
            Jag konstaterar också att Socialdemokraterna med
          </note>
          <note>
            Ny demokratis hjälp även har tagit in Gideälven i naturresurslagen.
            Det är alldeles riktigt att jag bor där uppe. Jag känner mycket
            väl till hur det förhåller sig med Gideälven. Magnus Persson beskrev
            Gideälven som om den var fullständigt orörd och fortfarande brusade
            fram i sina vilda forsar. Men jag har under socialdemokratisk
            tid också sett hur forsar i den älven har strypts.
          </note>
          <note>
            Det är inte så att vi på något sätt har offrat
          </note>
          <note>
            Gideälven. Regeringen måste ta sitt förvaltningsrättsliga ansvar
            och se till att vi följer de lagar som vi stiftar. Jag tyckte
            att Magnus Persson var inne på det området alldeles nyss. Det
            är väl ändå ganska ovanligt att man griper in i pågående ärenden.
            Det har väl hänt någon enstaka gång förut, men det är rätt ovanligt.
          </note>
          <note>
            Jag kan föreställa mig att Magnus Persson inte känner så där
            väldigt stort förtroende för regeringen. Han är väl vis från tiden
            med sin gamla socialdemokratiska regering och när den regeringen
            fattade beslut i dessa frågor. Vi får väl se. Den här regeringen
            har ju sagt att vi skall pröva tillåtligheten av det här projektet
            i regeringen. Vi avvaktar nu vattendomstolens utslag.
          </note>
          <note>
            Jag har sett att det står i betänkandet, som också
          </note>
          <note>
            Magnus Persson har ställt sig bakom, att man skall avvakta vattendomstolens
            utslag. Det står också att om vattendomstolen inte går emot projektet
            gäller inte det som Magnus Persson tillsammans med Ny demokrati
            har velat skall gälla just nu.
          </note>
          <note>
            Jag har också i propositionen och i mitt förslag --
          </note>
          <note>
            det har regeringen också ställt sig bakom -- visat på viljan
            att utreda ytterligare och även ta med de diskuterade projekten
            som nu i propositionen inte lyfts in i naturresurslagen. Om vi
            skall gå vidare med utredandet får vi kanske också använda en
            annan metodik än att titta på älvsträckor och älvar.
          </note>
          <note>
            De är faktiskt som regel utredda tidigare. Den utredningsman
            som gjorde promemorian för departementets räkning utgick från
            mycket av gammalt utredningsmaterial.
          </note>
          <note>
            När vi sedan skall utveckla detta kommer vi in på mindre vattendrag.
            Då måste vi kanske titta på litet andra aspekter och även se på
            olika saker när det gäller skyddsvärde eller inte. Jan Jennehag
            sade att det i propositionen inte handlar särskilt mycket om vattenkraft
            som är möjlig att utvinna. Men för den skull finns det stora intressen
            av att ha möjligheten kvar att exploatera dessa älvsträckor.
          </note>
          <note>
            När det gäller mindre vattendrag finns inte det trycket på samma
            sätt. Men det kan ju vara så att någonting är skyddsvärt även
            om inte direkta exploateringsintressen hotar.
          </note>
          <note>
            Sedan vill jag kommentera det yttrande som
          </note>
          <note>
            Socialdemokraterna har i betänkandet. Där tycker jag som Birger
            Andersson. Min reaktion var: Surt sade räven om rönnbären. Magnus
            Persson önskar väl att Socialdemokraterna någon gång hade lyckats
            lägga fram ett sådant förslag och även ta in detta med nationalälvar.
            Jag tycker att det finns stor relevans i det uttrycket. Det är
            inte bara ett ord vilket som helst. Och även om det inte är mer
            juridiskt bindande i lagen, är det mer moraliskt bindande.
          </note>
          <note>
            All lagstiftning utgår från värderingar i samhället.
          </note>
          <note>
            Det tycker jag att vi skall komma ihåg, inte minst med tanke
            på att Socialdemokraterna gång på gång återkommer till utbyggnaden
            av t.ex. Kalixälven.
          </note>
          <note>
            Det är en älv som är världsunik och en älv som är helt outbyggd
            och som finns i befolkade områden.
          </note>
          <note>
            Det är den enda i världen som har de förutsättningarna, och därför
            är den unik.
          </note>
          <note>
            Nu har ni ställt er bakom detta med nationalälvar.
          </note>
          <note>
            Det skall bli mycket intressant att se om ni försöker leva upp
            till att inte komma med den sortens förslag i framtiden.
          </note>
          <note>
            Det är ju ett nationalarv som vi här talar om. Vi kan i detta
            sammanhang gärna nämna att sådana här älvar skall kallas nationalälvar.
            De är något som vi lämnar över till framtida generationer och
            som vi är rädda om. Vi skall visa att vi är stolta över dessa
            älvar och använda begreppet nationalarv om dem.
          </note>
          <note>
            Det är litet beklämmande när ni försöker ifrågasätta detta begrepp.
            Det visar att ni egentligen inte har förstått varför vi vill skydda
            älvar och varför det är så viktigt att skydda hela älvar. Ni har
            nu om än motvilligt ställt er bakom detta begrepp. Jag tycker
            att det är bra att vi har sytt in er i den fållan, så att vi i
            fortsättningen skall slippa höra några utbyggnadskrav från er.
            Ni får nu respektera de regler som ryms i naturresurslagen och
            som är så oerhört viktiga.
          </note>
          <note type="speaker">
            Anf. 132 MAGNUS PERSSON (s) replik:
          </note>
          <note>
            Herr talman! Statsrådet var tydligen litet förnärmad, eftersom
            hon började litet våldsamt --
          </note>
          <note>
            men hon slutade sedan rätt bra. Statsrådet sade att hon tacksamt
            tar emot alla skäl för att rädda älvsträckor. Statsrådet kan då
            ta del av vårt betänkande och följa det.
          </note>
          <note>
            Man kan inte som statsrådet rent hypotetiskt säga att vi, om
            vi hade haft regeringsmakten, aldrig hade lagt fram ett sådant
            här förslag. Det är alltså en rent hypotetisk tanke. Men ni kan
            tala om att ni har offrat Gideälven och vikt er för kapitalet.
            Ni har inte lyssnat till rörelsen. Herr talman! Statsrådet och
            andra borde ha lyssnat till Örnsköldsviks kommun, där ett enhälligt
            kommunfullmäktige, en enig kommun, har sagt nej. Man frågar sig:
            Varför inte lyssna på folket i dalen?
          </note>
          <note>
            Vi tycker att den nya metodik som statsrådet nämner är bra. Vi
            tycker att det är bra att man fortsätter med utredningen av dessa
            vattendrag, oavsett om de är belägna i norr eller i söder. Jag
            tror att det finns en hel del material att studera.
          </note>
          <note>
            Sist men inte minst något om nationalälvar. Herr talman! Det
            gäller här tro och tyckande. Vi tycker att land skall med lag
            byggas. Land skall inte byggas med luftslott. Jag tycker inte
            att det finns någon substans i ordet nationalälv. Men vi behöver
            inte närmare gå in på det. Vi har nu vikt oss och sitter, som
            statsrådet sade, i fållan. Vi har valt att i ett särskilt yttrande
            tala om att vi inte tycker om uppläggningen, men ändå accepterar
            den, och sådant är läget nu.
          </note>
          <note>
            Vad sist gäller Kalixälven har vi, herr talman, sagt att de fyra
            huvudälvarna skall skyddas, och det står vi kvar vid. Statsrådet
            vet också att det kanske lokalt har funnits någon som tyckt annorlunda.
          </note>
          <note>
            Men vi står i princip fast vid bevarandet och skyddandet av de
            fyra huvudälvarna. Det är det budskap som vi har gett tidigare
            och som vi ger i dag. Försök alltså inte att kasta grus i maskineriet
            på den punkten! På den här punkten är vi överens, och jag tycker
            att det är bra.
          </note>
          <note>
            Jag hoppas också att begreppet nationalälv så småningom kan komma
            att ligga väl i var mans och i varje partis mun, men vi tyckte
            att det var litet dumt i nuvarande läge. Nu är vi dock överens
            på den punkten.
          </note>
          <note>
            Anf. 133 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Det må vara, Magnus Persson, att mitt påstående
            var hypotetiskt, men det var byggt på mycket stor erfarenhet.
            Därför vågade jag mig på detta hypotetiska påstående.
          </note>
          <note>
            Magnus Persson använde vidare ordet förnärmad.
          </note>
          <note>
            Ja. jag blev litet upprörd, eftersom jag har varit här i riksdagen
            under 80-talet och har lyssnat på debatterna här. Vi hade då en
            grupp av partier i riksdagen som ständigt slogs för att rädda
            så många älvar som möjligt. Jag tycker faktiskt inte att den kritik
            som Magnus Persson för fram är befogad, och jag måste ha rätt
            att uttrycka den uppfattningen.
          </note>
          <note>
            Jag vill till sist beträffande Gideälven säga att jag hoppas
            slippa få höra någon ytterligare gång från
          </note>
          <note>
            Magnus Persson att vi har offrat denna älv. Den är inte offrad
            utan ingår i ett förvaltningsrättsligt ärende i en vattendomstol,
            och ni har själva ställt er bakom den åtgärden. Vi beslöt i regeringen
            i höstas att också vi skulle pröva tillåtligheten av projektet
            i fråga. Magnus Persson föregriper -- tala om hypotetiska påståenden!
            -- hela den rättsliga processen och hävdar att denna älv skulle
            vara offrad därför att regeringen är tvungen att ta denna förvaltningsrättsliga
            hänsyn. Jag tycker faktiskt att det är ett övertramp, och jag
            hoppas att Magnus
          </note>
          <note>
            Persson erkänner det.
          </note>
          <note>
            Jag vet mycket väl hur det ser ut där hemma.
          </note>
          <note>
            Magnus Persson försöker komma undan från det förhållandet att
            oerhört vackra forsar försvann i denna älv under Socialdemokraternas
            regeringstid.
          </note>
          <note>
            I Västernorrlands län, framför allt i
          </note>
          <note>
            Ångermanland, är det mesta utbyggt, och det har skett under socialdemokratisk
            regeringstid.
          </note>
          <note type="speaker">
            Anf. 134 MAGNUS PERSSON (s) replik:
          </note>
          <note>
            Herr talman! För att börja där statsrådet slutade tycker vi,
            precis som statsrådet, att Ångermanland har offrat tillräckligt
            i form av älvutbyggnader. Det var med anledning därav som vi tyckte
            att statsrådet, rikt på erfarenheter, som hon själv säger, borde
            ha följt utredningsmannens förslag i denna del. Hon bör då inte
            bli så upprörd utan inse att kritiken delvis är befogad.
          </note>
          <note>
            Vi har under årens lopp haft många debatter om utbyggnad av vattenkraften.
            Jag tillstår att det är en besvärlig fråga, men vi har kommit
            ett stycke på väg. Jag sade tidigare att det inom alla partier
            tidigare har funnits miljövänner som gjort avvikande uttalanden.
            Men jag tycker att man på den senaste tiden har tappat en del
            mark och fysisk kondition, och jag tycker därför att det finns
            anledning att påminna om tidigare bedrifter och debatter.
          </note>
          <note>
            Jag hoppas att statsrådet fortsätter med den nya metodiken och
            återkommer till riksdagen beträffande de tre älvsträckor som vi
            är överens om att man skall arbeta vidare med. Men Gideälven ligger
            fast.
          </note>
          <note>
            Anf. 135 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Det som ni socialdemokrater är minst kända för är
            omsorg om rättssäkerheten. Jag är därför inte alls förvånad över
            att Magnus Persson driver debatten på det sätt som sker i dag.
            Den nuvarande regeringen har emellertid tagit hänsyn till att
            ärendet om Gideälven är föremål för en rättslig process. Men vi
            har också visat på att vi tycker att detta är ett viktigt ärende,
            som vi skall ta hand om i regeringen. Efter det att
          </note>
          <note>
            Kammarkollegiet så småningom har yttrat sig kommer vi att ta
            ställning i ärendet. Detsamma gäller även för andra älvar som
            finns med i detta utredningsperspektiv.
          </note>
          <note>
            För att inte sluta med någonting negativt vill jag till sist
            säga att jag ändå är mycket nöjd med att få igenom detta beslut
            i riksdagen. Jag tycker att det visar att det även när Socialdemokraterna
            sitter i opposition är möjligt att få gehör i sådana här viktiga
            frågor. Jag tycker att det bådar gott för den framtida handläggningen
            av kommande förslag från oss.
          </note>
          <note type="speaker">
            Anf. 136 ELVY SÖDERSTRÖM (s):
          </note>
          <note>
            Herr talman! Jag har begärt ordet med anledning av att man i
            detta betänkande berör Gideälven, som har varit föremål för debatt
            under hela behandlingen av detta ärende i dag.
          </note>
          <note>
            Som framgått av debatten har regeringen genom statsrådet Thurdin
            i propositionen föreslagit att denna älv inte skall behandlas
            nu och att den inte nu skall skyddas enligt 3 kap. 6 § NRL. Motivet
            för detta är att den är under prövning i vattendomstol.
          </note>
          <note>
            Jag vill hävda med hänvisning till bostadsutskottets betänkande
            att man i riksdagen visst kan behandla frågan om huruvida älven
            skall skyddas från utbyggnad eller inte. I betänkandet anförs
            ''att det i hög grad måste anses motiverat att pröva frågan om
            huruvida den outbyggda sträckan av Gideälven bör undantas från
            utbyggnad''.
          </note>
          <note>
            Statsrådet har också under debatten talat om för kammaren att
            frågan senare kommer att bli föremål för behandling av regeringen.
            Den är nu föremål för behandling i Vattendomstolen, och
          </note>
          <note>
            Vattendomstolen kommer att hänskjuta frågan till regeringen för
            slutligt avgörande. Då är det bra, tycker jag, att regeringen
            har riksdagens beslut i ryggen. Beslutet ser ut att bli att vi
            skall skydda
          </note>
          <note>
            Gideälven enligt 3 kap. 6 § NRL.
          </note>
          <note>
            Jag vill också i detta sammanhang ta upp en annan älv som tidigare
            behandlats här i kammaren. Det är
          </note>
          <note>
            Strängsforsen i Klarälven. Kammaren behandlade frågan om huruvida
            denna skulle skyddas enligt
          </note>
          <note>
            NRL på precis samma sätt som vi i dag diskuterar
          </note>
          <note>
            Gideälven. Då var statsrådet ledamot av riksdagen och hade inte
            några reservationer mot att riksdagen fattade det beslutet. Jag
            tycker att det är bra att man inte reserverar sig mot det, och
            därför anser jag som sagt att man även när det gäller Gideälven
            kan fatta detta beslut.
          </note>
          <note>
            Beslutet blir en tydlig signal till regeringen när man slutligen
            skall ta ställning i frågan.
          </note>
          <note>
            Statsrådet sade i debatten att Gideälven inte alls är orörd.
            Ja, delar av Gideälven är utbyggd. Den del som nu återstår är
            tillsammans med Moälven de enda orörda delarna av skogsälvarna
            i
          </note>
          <note>
            Ångermanland och Västernorrland. Det är just därför vi vill skydda
            den från utbyggnad.
          </note>
          <note>
            Jag vill också upplysa riksdagen om att statsrådet var ledamot
            av kommunfullmäktige i Örnsköldsvik när frågan om utbyggnad av
            den del som nu är utbyggd behandlades. Hon hade ingen annan uppfattning
            än fullmäktige i övrigt.
          </note>
          <note>
            Det som är intressant och spännande med
          </note>
          <note>
            Örnsköldsviks kommuns hantering av dessa frågor är att det hela
            tiden har rått politisk enighet om vilka delar av våra vattendrag
            som skall byggas ut.
          </note>
          <note>
            Jag vill i likhet med Magnus Persson understryka att det är ett
            enigt kommunfullmäktige som har yttrat sig om detta. Samma uppfattning
            har framförts av Länsstyrelsen i Västernorrlands län, av Naturvårdsverket
            och många andra.
          </note>
          <note>
            Varför är vi då så måna om att älven skall räddas?
          </note>
          <note>
            Gideälven representerar två riksintressen. Vi väger samman de
            kvaliteter som Gideälven har och kommer fram till den ståndpunkten
            att vi vill rädda den. I älven kan vi hitta flodpärlmussla, fina
            bestånd av harr och många andra fiskarter. Den betyder oerhört
            mycket för friluftslivet i området.
          </note>
          <note>
            Siw Persson sade i debatten att vi inte skall behandla frågan
            därför att den är föremål för behandling i Vattendomstolen. Jag
            sade det inledningsvis, och jag vill understryka det: Det är bra
            att regeringen får veta vad riksdagen tycker.
          </note>
          <note>
            Herr talman! Jag vill yrka bifall till bostadsutskottets hemställan
            i detta ärende.
          </note>
          <note type="speaker">
            Anf. 137 BIRGER ANDERSSON (c)
          </note>
          <note>
            replik:
          </note>
          <note>
            Herr talman! Jag vill fråga Elvy Söderström om en sak. Jag har
            tillgång till hennes motion, och i slutet på hemställan där skriver
            hon att hon vill skydda
          </note>
          <note>
            Gideälven, uppströms Björna. I bostadsutskottets betänkande skriver
            vi att det gäller älvsträckan mellan Stennäs och Björna.
          </note>
          <note>
            Har Elvy Söderström lämnat sitt yrkande och anslutit sig till
            det som står i bostadsutskottets betänkande?
          </note>
          <note type="speaker">
            Anf. 138 ELVY SÖDERSTRÖM (s) replik:
          </note>
          <note>
            Herr talman! Om man känner Gideälven vet man att det är samma
            sträcka.
          </note>
          <note type="speaker">
            Anf. 139 LEIF MARKLUND (s):
          </note>
          <note>
            Herr talman! I den proposition som ligger till grund för betänkandet
            föreslås att ytterligare 13
          </note>
          <note>
            vattenområden och älvsträckor skyddas från vattenkraftsutbyggnad.
            Man föreslår också att beteckningen på de fyra största outbyggda
            älvarna i Norrland skall ändras.
          </note>
          <note>
            Det är svårt att förstå motivet till denna förändring.
          </note>
          <note>
            Jag har stor förståelse för bostadsutskottets funderingar på
            vad begreppet nationalälv innebär.
          </note>
          <note>
            En älv som finns i detta land måste väl vara en nationalälv?
          </note>
          <note>
            Statsrådet medger att det är en symbolisk förändring. Någon stor
            förståelse för denna symboliska förändring torde det inte finnas.
          </note>
          <note>
            Jag har skrivit en motion med inriktning på att det i en tid
            då vi står inför stora förändringar av energisystemen är fel att
            med alla till buds stående medel hindra ytterligare utbyggnad.
            Jag är helt övertygad om att många i riksdagen torde få förändra
            sin inställning till vattenkraftsutbyggnad då vi sätter i gång
            med avveckling av kärnkraften.
          </note>
          <note>
            Jag är inte den som vill skövla och bygga ut alla älvar, men
            man borde fundera både en och två gånger innan man lägger en död
            hand över all utbyggnad. Riksdagen kan väl ändra på de beslut
            den fattar -- speciellt om man fattar beslut som är tokiga.
          </note>
          <note>
            Herr talman! Jag yrkar bifall till min motion, vilken behandlas
            i detta betänkande.
          </note>
          <note>
            Anf. 140 Statsrådet GÖREL THURDIN
          </note>
          <note>
            (c):
          </note>
          <note>
            Herr talman! Jag hade inte tänkt att gå upp mer i debatten, men
            det Leif Marklund har sagt kräver en kommentar.
          </note>
          <note>
            Att åberopa sysselsättningsskäl för att bygga ut älvar och ta
            i anspråk stora värden som inte går att återställa i framtiden
            är en väldigt farlig väg att gå.
          </note>
          <note>
            Vi kommer naturligtvis att få fler lågkonjunkturer.
          </note>
          <note>
            Även om vi nu bygger ut allt vi har här i Sverige kommer vi ändå
            till en lågkonjunktur då vi står utan möjlighet att bygga ut.
          </note>
          <note>
            Vi får inte koppla långsiktigt hänsynstagande till miljö och
            natur till sysselsättningen, för då fattar vi fel beslut.
          </note>
          <note>
            Jag vill bara kommentera att Leif Marklund hakar upp sig på begreppet
            nationalälv och säger att alla älvar är nationalälvar. Ja visst,
            jag håller med om att de befinner sig inom landets gränser. I
            och med den kommentaren från Leif Marklund anar jag också ringa
            förståelse för värdet av våra nationalparker och att man använder
            det begreppet.
          </note>
          <note type="speaker">
            Anf. 141 LEIF MARKLUND (s):
          </note>
          <note>
            Herr talman! Jag känner inte igen resonemanget om åberopande
            av sysselsättningsskäl. Jag vet egentligen inte var statsrådet
            hämtade det ifrån.
          </note>
          <note>
            Huvudargumentet i motionen var faktiskt energipolitiska skäl,
            och det är helt andra skäl än sysselsättningsskäl.
          </note>
          <note>
            Ett ansvarigt statsråd borde ha en viss förståelse för att samhällsintressena
            ibland väger över när man ställer dem mot vissa förändringar i
            naturen. Det här är precis ett sådant tillfälle.
          </note>
          <note>
            Herr talman! Jag yrkar fortfarande avslag på propositionen.
          </note>
          <note>
            Överläggningen var härmed avslutad.
          </note>
          <note>
            17 § Rennäringslagstiftningen, stöd till rennäringen m.m.
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU12 Rennäringslagstiftningen, stöd till rennäringen
            m.m.
          </note>
          <note type="speaker">
            Anf. 142 MAX MONTALVO (nyd):
          </note>
          <note>
            Herr talman! I frågan om mobila slakterier, som jag har tagit
            upp i motion Bo610, har det skett en tillfredsställande utveckling,
            att döma av rapporterna. Det är, tycker jag, en väldigt bra grej,
            som ger mycket positiva effekter. Det är inte så många det gäller,
            men i dessa dagar är det viktigt att fler kan leva på sin näring.
          </note>
          <note>
            Därtill kommer möjligheten till export för det lilla företag
            som har utvecklat den här produkten. Man hoppas kunna utveckla
            modeller som är lämpliga att sälja till Australien för fårslakt
            och till
          </note>
          <note>
            Sydamerika för boskapsslakt. Nu är det min förhoppning att vi
            på sydligare breddgrader skall få tillgång till renkött från de
            mobila slakterierna, så att vi ser att de fungerar.
          </note>
          <note>
            Sedan kommer jag till motion Bo608, där jag tar upp äganderätten
            till marken. Vår inställning i den frågan är att man skall utreda
            äganderätten ordentligt en gång för alla. Vi tycker att det har
            väldigt stor betydelse. Det skulle minska spänningarna mellan
            rennäringssamer, övriga samer och fastboende.
          </note>
          <note>
            Jag påstår inte, men det kan inte uteslutas, att statsmakten
            medvetet undviker en utredning om äganderätten. Genom den lagändring
            som beslutades i december 1992 försvårade man möjligheten till
            domstolsprövning. Sedan hävdas det från utskottets sida att dessa
            frågor bör lösas genom domstolsprövning. Nu undrar jag: Var finns
            logiken i detta?
          </note>
          <note>
            Utskottet avstyrker min idé om stöd för den rättsliga prövning
            som Landsförbundet Svenska Samer vill få till stånd. Det låter
            litet konstigt. Vi i Ny demokrati anser att det är av vikt att
            stödja denna rättsliga prövning, och därför vill vi ge
          </note>
          <note>
            Landsförbundet Svenska Samer ett rimligt stöd för förande av
            talan i Genève.
          </note>
          <note>
            Därmed yrkar jag bifall till min reservation.
          </note>
          <note type="speaker">
            Anf. 143 BERITH ERIKSSON (v):
          </note>
          <note>
            Herr talman! Vänsterpartiets arbetssituation gör att hur väl
            vi än vill så innebär det vissa svårigheter för 13 personer att
            fullt ut delta i 17 utskotts arbete.
          </note>
          <note>
            Det uppstår då situationer som den vi har just nu, att vi inte
            har någon meningsyttring till det här betänkandet, eftersom vi
            inte har kunnat följa arbetet i utskottet. Därför yrkar jag bifall
            till våra motioner 602, yrkandena 1--4, samt 603 och 607, som
            det redogörs för i betänkandet.
          </note>
          <note>
            I betänkandets första avsnitt behandlas frågan om ersättning
            på grund av radioaktivt nedfall. Det beslut som bostadsutskottet
            föreslår kammaren att fatta innebär att ersättningen till samerna
            för kött som på grund av för höga cesiumvärden inte är tjänligt
            som människoföda skall kunna bestämmas av regeringen utan att
            regeringens beslut föreläggs riksdagen. Har jag tolkat det rätt,
            när jag påstår att man nu börjar tumma på det gamla riksdagsbeslutet
            från 1986 om att samerna skulle hållas skadeslösa för förluster
            som uppstår till följd av Tjernobylolyckan?
          </note>
          <note>
            Nästa avsnitt handlar om kontot Främjande av rennäringen. I den
            frågan har fler än Vänsterpartiet skrivit motioner. Det är väl
            inte konstigt, om riksdag och regering drar på sig kritik i frågan
            om renantal och betesinventeringar, eftersom man sänder signaler
            åt olika håll. Man påpekar att en betesinventering är nödvändig
            men avsätter inga pengar till den.
          </note>
          <note>
            Enkel matematik säger att om man från kontots 11
          </note>
          <note>
            miljoner tar bort nästan hälften, som är öronmärkta pengar för
            uppsättande av stängsel mot
          </note>
          <note>
            Norge, skall resten räcka till en rad poster som upplysning och
            rådgivning -- om Montalvo skall få se något renkött i butikerna
            neröver, behövs det pengar här --, katastrofskadeskydd och samernas
            trygghetspaket. Samernas trygghetspaket kostar i dag 2,5 miljoner
            kronor. Det är alltså 4 miljoner kvar till de andra uppräknade
            utgiftsposterna.
          </note>
          <note>
            Renantalet är en viktig fråga, inte bara för samerna utan även
            för andra intressenter i området, och ett fastställt renantal
            bör i rimlighetens namn bygga på en gjord betesinventering. Att
            rennäringsfrågorna inte tas på allvar blir med denna nonchalanta
            hantering av en så viktig fråga tydligare än någonsin.
          </note>
          <note>
            Utskottets skrivning vad gäller fiskesamerna är ungefär som att
            säga god dag, yxskaft. Utskottet skriver att regeringen skall
            återkomma i lämpligt sammanhang, om det visar sig att fiskesamernas
            rättigheter inte kommer att kunna tillgodoses i rimlig grad. Vad
            är rimlig grad? Och vad är lämplig tidpunkt?
          </note>
          <note>
            Det har sedan länge stått klart att det är mycket svårt för fiskesamerna
            att försörja sig, till följd av tidigare fattade beslut och ingrepp
            i olika fiskevatten. Att antalet fiskesamer som slagits ut är
            väldigt stort, det vet också utskottet. Denna mycket gamla näring
            och detta inslag i det samiska samhället riskerar att helt utplånas.
          </note>
          <note>
            Ett tillkännagivande som riksdagen gav regeringen om skogssamernas
            situation nämns inte av vare sig regeringen eller utskottet. Jag
            vill bara påminna om det, så att den frågan inte skall glömmas
            bort framöver.
          </note>
          <note>
            I fråga om vem som skall ha upplåtelserätt till jakt och fiske
            på markerna ovan odlingsgränsen, om det är samerna eller staten,
            lär inte sista ordet vara sagt. Samerna har sett till att frågan
            uppmärksammats i olika internationella fora, och eventuella rättegångar
            förbereds både här i Sverige och i Genève.
          </note>
          <note>
            Det som har hänt i den frågan efter beslutet den 15
          </note>
          <note>
            december är att en konsult har anlitats för att utarbeta ett
            förslag, och sedan skall de berörda länsstyrelserna ena sig om
            ett gemensamt förslag, som skall vara klart den 1 april. Vad som
            sedan skall hända med det förslaget vet inte jag, och därför vill
            jag fråga om utskottets ordförande kan svara på om det kommer
            att sändas ut på remiss och vilka remissinstanserna i så fall
            är. Jägarförbundet har redan fått tillfälle att lämna remissvar
            under hand, men det har inte SSR.
          </note>
          <note>
            Som skrivs i betänkandet, har frågan om samebyarnas rätt att
            bedriva annan näringsverksamhet än renskötsel tidigare varit föremål
            för riksdagens bedömning och beslut.
          </note>
          <note>
            Utskottet skriver att mångfald och valfrihet bör finnas såväl
            i det samiska samhället som i andra samhällen. Jag tror att man
            skriver detta, eftersom jag i min motion säger att jag tycker
            att det skall råda valfrihet och mångfald även i samesamhället.
          </note>
          <note>
            Utskottet skriver vidare att en samhällsordning i första hand
            måste utvecklas på det sätt och i den takt som invånarna själva
            önskar. Jag måste därför fråga om det helt har undgått utskottet
            att samerna själva sedan år tillbaka har framfört just detta krav.
          </note>
          <note>
            Samerna har framfört kravet att de inte skall hindras i utvecklingen
            av sina näringar genom en påtvingad näringsförbudslag.
          </note>
          <note>
            Avslutningsvis vill jag påpeka ett direkt fel i det stycke i
            betänkandet som handlar om mobila slakterier. Det finns inget
            sådant slakteri i
          </note>
          <note>
            Västerbotten. Det fanns en äldre variant för tio år sedan, men
            den fungerar inte längre.
          </note>
          <note>
            Jag tycker också att det är att undanhålla en del av sanningen
            när utskottet inte anger att det vanliga när det gäller stöd för
            investeringskostnader är
          </note>
          <note>
            35 %. Det finns något fall med 50 %.
          </note>
          <note>
            Som svar på motion 603 om nordiskt samarbete när det gäller uppbyggandet
            av en samisk turistnäring, svarar utskottet att frågan redan är
            väckt. Jag efterlyser litet mera entusiasm från utskottet när
            det gäller framtida investeringsmöjligheter. En litet positivare
            skrivning hade inte stört.
          </note>
          <note type="speaker">
            Anf. 144 BERTIL DANIELSSON (m):
          </note>
          <note>
            Herr talman! Det är inte särskilt länge sedan riksdagen hade
            anledning att debattera och fatta beslut om rennäring och samefrågor.
            Det skedde i denna kammare så sent som i december 1992. Det är
            alltså bara några få månader sedan. Flera av de frågor som nu
            tas upp i olika motionsförslag var då föremål för en ordentlig
            behandling och genomlysning. Därför har utskottsmajoriteten för
            sin del inte ändrat uppfattning i flera av de frågor som här har
            tagits upp. Utskottet har kanske därför inte tillräckligt utförligt,
            enligt någons mening, gått igenom och behandlat de frågor som
            har nämnts.
          </note>
          <note>
            Jag kan hålla med Berith Eriksson om att det självfallet hade
            varit en fördel för utskottets arbete om någon representant för
            Vänsterpartiet hade varit med vid utskottets behandling av ärendena.
          </note>
          <note>
            Vänsterpartiets stol stod tom. De synpunkter som nu har framkommit
            skulle möjligen ha kunnat påverka utskottet. Nu kanske det är
            något sent.
          </note>
          <note>
            Men det ligger till på detta sätt.
          </note>
          <note>
            De enskilda frågor som Berith Eriksson tog upp har således i
            huvudsak behandlats redan i beslutet i december. Jag vill försäkra
            att det inte är tal om att man på något sätt skall förändra eller
            dra undan någon ersättning för dem som har drabbats av nedfall
            från Tjernobyl.
          </note>
          <note>
            Betesinventeringen skall självfallet fortgå. Berith
          </note>
          <note>
            Eriksson säger att det inte finns några pengar anslagna till
            detta. Det finns en summa pengar varav en del skall användas till
            betesinventering.
          </note>
          <note>
            Det är en viktig och angelägen fråga.
          </note>
          <note>
            Frågan om samernas rätt och möjlighet att driva annan näringsverksamhet
            är föremål för diskussion. Riksdagen har beslutat att inrätta
            ett sameting. Denna fråga och liknande frågor utgör sådana typiska
            frågor som skall och bör tas upp av sametinget och föras vidare.
            Det är ett av skälen till att sametinget skall inrättats. Jag
            tror därför att vi skall vara litet försiktiga med att från riksdagens
            sida lägga ut pekpinnar när det gäller alltför många detaljer
            och tala om hur det skall vara. Vi bör nu lugnt avvakta sametingets
            tillblivelse och de frågor som sametinget kommer att prioritera
            och vilja ta upp.
          </note>
          <note>
            När det gäller Max Montalvos reservation var pläderingen inte
            riktigt liktydig med kravet i motionen. Max Montalvo ansåg att
            vi en gång för alla borde utreda äganderättsförhållandena.
          </note>
          <note>
            Kravet i motionen gällde dock ett direkt anslag till en organisation,
            som har tagit på sig uppgiften att föra vissa frågor vidare till
            Europadomstolen.
          </note>
          <note>
            Riksdagen har ingen möjlighet att gå in på det sättet. Det finns
            regler och anslag för rättshjälp.
          </note>
          <note>
            Men det är inte möjligt att ge ett speciellt statsbidrag till
            en organisation som driver vissa frågor. Det får gå den vanliga
            vägen enligt de regler som redan är fastlagda av riksdagen.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 145 BERITH ERIKSSON (v) replik:
          </note>
          <note>
            Herr talman! Jag tycker inte heller att vi skall ha några nya
            pekpinnar. Vi skall i stället försöka ta bort litet av de gamla.
          </note>
          <note>
            Av dessa 11 miljoner finns det kvar ca 4 miljoner när man har
            räknat bort de öronmärkta pengarna.
          </note>
          <note>
            Dessa pengar skall även räcka till sådant som marknadsföring.
            Jag vill verkligen veta vad som skall tas bort. Skall hela trygghetspaketet
            tas bort för samerna? Det skapades först ett trygghetspaket för
            jordbrukarna. Vanliga löntagare har trygghetspaket genom AMF.
            I och med premieskatten fick man ta bort ca 15 % från dessa pengar.
            Man fick t.ex. säga upp försäkringar. Det gällde en försäkring
            som ger ersättning vid långvarig sjukdom så att man skall kunna
            sätta in en ersättare. Det gällde också en olycksfallsförsäkring
            för fritid.
          </note>
          <note>
            Bertil Danielsson säger att det finns pengar. Det stämmer inte.
            Det finns inga pengar. Man måste då svara på vilka av de andra
            uppgifterna som skall tas bort. Man säger att det är viktigt med
            betesinventering och att den skall utföras, men det finns som
            sagt inga pengar till detta.
          </note>
          <note>
            Jag vill också säga några ord om sametinget och frågan om samebyarnas
            rätt och möjlighet att driva annan verksamhet. Samebyarna har
            företrätts av
          </note>
          <note>
            SSR, som har framfört detta krav under en rad av år. Kravet har
            även framförts av samernas nationalråd, som har funnits i minst
            två år. Samtliga sameorganisationer ingår i rådet. Det blir väl
            inte bättre om man väntar in sametinget. Man får dock hoppas att
            regering och riksdag tar sig samman och fattar beslut i den här
            frågan när kravet kommer från sametinget.
          </note>
          <note type="speaker">
            Anf. 146 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Berith Eriksson säger att det inte finns några pengar.
            I det här beslutet kommer riksdagen faktiskt att anslå pengar,
            bl.a. till betesinventering. Den sifferexercis som Berith
          </note>
          <note>
            Eriksson hänger sig åt känner jag inte igen från utskottsbehandlingen,
            eftersom de exklusiva kunskaper som Berith Eriksson besitter inte
            kom till utskottets kännedom. Ingen representant för motionärerna
            var närvarande.
          </note>
          <note>
            Det är litet svårt att i kammarbehandlingen avgöra huruvida det
            är någon substans eller ett politiskt inlägg när dessa siffror
            nämns. Men vi kan konstatera att utskottet fastställer -- i enlighet
            med vad propositionen innehåller -- att det inte finns någon möjlighet
            att öka anslaget. Det finns alltså ett lika stort anslag som tidigare;
            däri ingår betesinventering.
          </note>
          <note>
            När det gäller frågan om ett sameting måste vi väl ändå övergipande
            hålla med om att det är utomordentligt viktigt och värdefullt
            att det skapas ett sameting som skall ta till vara just de intressen
            som samerna har. Jag tror att vi med trygghet kan överlämna åt
            sametinget att avgöra vad som är viktigast. Jag tror att det är
            bättre att man förlitar sig på sametingets överväganden än på
            riksdagens i dessa specifika fall.
          </note>
          <note type="speaker">
            Anf. 147 BERITH ERIKSSON (v) replik:
          </note>
          <note>
            Herr talman! Det är fullkomligt häpnadsväckande att utskottets
            ordförande inte känner till ärendet bättre. Var finns de pengarna?
            Betesinventering har tidigare inte ingått i det här kontot. Det
            som har hänt är ju att man till de 4 513 000 kronor man tidigare
            hade lägger ytterligare 600 000 kronor i öronmärkta pengar för
            att upprätta renstängsel mot
          </note>
          <note>
            Norge. Det finns väl inga nya pengar förda hit?
          </note>
          <note type="speaker">
            Anf. 148 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Om Berith Eriksson är lika väl förtrogen med anslagsfrågorna
            som när det gäller vem som är ordförande i bostadsutskottet kanske
            man inte skall fästa alltför stor tilltro till hennes uppgifter.
          </note>
          <note type="speaker">
            Anf. 149 MAX MONTALVO (nyd) replik:
          </note>
          <note>
            Herr talman! Bertil Danielsson sade att jag hade talat om fel
            saker. Jag refererade till hela skeendet, men slutade med att
            tala om det rimliga stöd som jag nämnde i motionen.
          </note>
          <note>
            Nu har jag fått reda på att det inte går att ordna något sådant
            stöd. Problemet kvarstår ju ändå. Ni försvårar möjligheten att
            gå till domstol samtidigt som ni förordar detsamma. Det går inte
            ihop. Är det verkligen er mening att det skall vara så?
          </note>
          <note type="speaker">
            Anf. 150 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Om det inte finns skäl att försvåra, eller föreligger
            hinder som inte jag känner till, är det naturligtvis fel. Jag
            kan inte ge besked om huruvida det verkligen är på det sättet.
            Alla skall ha rätt att få sin sak prövad i domstol. Därom kan
            vi vara ense. Jag gläder mig åt att Max Montalvo nu inser att
            riksdagen har svårt att ge speciellt bidrag till en organisation
            för den här typen av frågor.
          </note>
          <note>
            I alla de ärenden som tas upp till avgörande i domstol skall
            man naturligtvis lägga stor vikt vid att rättvisa skipas och att
            rätt råder.
          </note>
          <note type="speaker">
            Anf. 151 MAX MONTALVO (nyd) replik:
          </note>
          <note>
            Herr talman! Bertil Danielsson förstår säkert också att man inte
            skulle bege sig ända till Genève för att föra talan om det gick
            lätt att göra det i Sverige. En försvåring har tydligen inträtt.
          </note>
          <note>
            Anf. 152 JOHN ANDERSSON (-):
          </note>
          <note>
            Herr talman! Jag vill helt kort kommentera ett par frågor i detta
            betänkande. Det var många människor som bor ovanför den s.k.
          </note>
          <note>
            odlingsgränsen i Norrlands inland som noterade att den tillträdande
            regeringen 1991 skulle utreda ett förstärkt skydd för äganderätten.
            Äntligen, tänkte många, kommer våra frågor att få ett svar. Om
            det anses angeläget att förstärka skyddet för det ägande som redan
            i dag, genom klara gränser och övriga handlingar, har sin äganderätt
            ostridig, vad borde då inte göras för dem som av olika anledningar
            inte har eller anser sig ha detta?
          </note>
          <note>
            I Norrlands inland -- ovanför odlingsgränsen --
          </note>
          <note>
            anses oklarheter råda både vad gäller omfattningen av det privata
            ägandet av skogs- och jordbruksfastigheter och vilka villkor som
            i övrigt är de riktiga.
          </note>
          <note>
            Bl.a. när det gäller avvittringen i dessa områden anses från
            ortsbefolkningens sida att fel har begåtts och att därför mark,
            som rätteligen skall ägas av de olika privata fastigheterna, i
            stället har blivit kronoöverloppsmark.
          </note>
          <note>
            Den här frågan har tidigare behandlats av utskott och riksdag,
            mig veterligt med det enda resultatet att justitiedepartementet
            gav ut en informationsskrift.
          </note>
          <note>
            Det är inte skrifter som befolkningen i dessa områden vill ha.
            De vill ha en ordentlig utredning om de förhållanden som de anser
            vara oklara. De anser sig heller inte vara skyldiga att väcka
            processer och föra talan inför domstol av den enkla anledningen
            att det inte är fastighetsägarna som har skuld till om oklarheter
            råder. Det handlar ändå om de två nordligaste länens lappmarker.
            Om fel begåtts är det ju statliga myndigheter som har varit felande.
            Då borde självfallet staten reda ut det hela. Åtminstone är det
            ju ett rimligt krav att staten utreder frågan.
          </note>
          <note>
            Jag tycker att det är helt otroligt att man utreder ett förstärkt
            skydd för äganderätten utan att de människor kommer i fråga som
            på olika sätt anser sig inte ha fått sin rättmätiga egendom.
          </note>
          <note>
            Jag vill också beröra frågan om ersättning för det radioaktiva
            nedfallet från Tjernobylolyckan. Jag är ganska bekant med de frågeställningarna
            eftersom jag var med om att förhandla fram de ersättningar som,
            åtminstone den första tiden, betalades ut via länsstyrelserna.
            I näringsutskottet bytte jag ut ett renkonto mot möjligheten för
            alla andra människor i de här trakterna att få ersättning, t.ex.
            fiskare, jägare, bärplockare osv. Första året fick också älgjägare
            ersättning för älgar som fick kasseras på grund av höga värden.
            Efter det året blev tydligen älgjägarna immuna mot cesiumet: gränsvärdet
            höjdes och ersättningen försvann.
          </note>
          <note>
            Oavsett vilken åsikt man har i fråga om ersättning borde det
            vara ett rimligt krav att staten står för analyskostnaderna. Jag
            har tidigare motionerat om detta. Nu finns det andra som har gjort
            det. Jag har sagt det tidigare; jag kan upprepa det.
          </note>
          <note>
            Det radioaktiva nedfallet föll över bygder där människor alltid
            har hämtat vilt, fisk och bär från skogen. För många har detta
            varit av stor betydelse för hushållet. Det radioaktiva nedfallet
            blev ett mycket hårt slag för dessa människor. Om någon nu vill
            ta reda på hur radioaktivt smittat köttet eller fisken är måste
            han eller hon själv bekosta detta.
          </note>
          <note>
            Jag vet inte om man skall skratta eller gråta, men från utskottet
            motiverar man ett avslag på sådana åtgärder med att hänvisa till
            det statsfinansiella läget.
          </note>
          <note>
            Herr talman! Det torde vara behövligt att återkomma till riksdagen
            i båda dessa frågor.
          </note>
          <note>
            Överläggningen var härmed avslutad.
          </note>
          <note>
            18 § Bidrag till fonden för fukt- och mögelskador samt till åtgärder
            mot radon i bostäder
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU13 Bidrag till fonden för fukt- och mögelskador samt
            till åtgärder mot radon i bostäder (prop. 1992/93:100 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 19 §.)
          </note>
          <note>
            19 § Anslag till Lantmäteriverket och
          </note>
          <note>
            Centralnämnden för fastighetsdata m.m.
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU14 Anslag till Lantmäteriverket och
          </note>
          <note>
            Centralnämnden för fastighetsdata m.m. (prop.
          </note>
          <note>
            1992/93:100 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande socialförsäkringsutskottets betänkande
            1992/93:SfU13, trafikutskottets betänkanden 1992/93:TU20 och TU38,
            skatteutskottets betänkande 1992/93:SkU23, utrikesutskottets betänkande
            1992/93:UU23, näringsutskottets betänkande 1992/93:NU22 samt bostadsutskottets
            betänkanden 1992/93:BoU7,
          </note>
          <note>
            BoU12, BoU13 och BoU14.
          </note>
          <note>
            Socialförsäkringsutskottets betänkande SfU 13
          </note>
          <note>
            Mom. 2 (en uppläggningsavgift för studielån)
          </note>
          <note>
            Utskottets hemställan -- som ställdes mot meningsyttringen av
            Berith Eriksson i motsvarande del -- bifölls med acklamation.
          </note>
          <note>
            Mom. 4 (förtroendemannainflytande i studiestödsfrågor)
          </note>
          <note>
            Utskottets hemställan bifölls med 168 röster mot
          </note>
          <note>
            137 för reservation 1 av Doris Håvik m.fl.
          </note>
          <note>
            Mom. 8 och 9 (den tid för vilken studiebidrag och extra tillägg
            utbetalas och anslag till Studiehjälp m.m.)
          </note>
          <note>
            Utskottets hemställan bifölls med 169 röster mot
          </note>
          <note>
            136 för reservation 3 av Doris Håvik m.fl.
          </note>
          <note>
            Mom. 13 (anslag till Studiemedel m.m.)
          </note>
          <note>
            Utskottets hemställan bifölls med 171 röster mot
          </note>
          <note>
            136 för reservation 4 av Doris Håvik m.fl.
          </note>
          <note>
            Mom. 14 (utformningen av ett framtida studiefinansieringssystem)
          </note>
          <note>
            Utskottets hemställan bifölls med 170 röster mot
          </note>
          <note>
            137 för reservation 5 av Doris Håvik m.fl.
          </note>
          <note>
            Mom. 18 (kollektiva ansökningar)
          </note>
          <note>
            Utskottets hemställan bifölls med 170 röster mot
          </note>
          <note>
            137 för reservation 7 av Doris Håvik m.fl.
          </note>
          <note>
            Mom. 19 (försök med ändrade regler för särskilt vuxenstudiestöd
            för arbetslösa)
          </note>
          <note>
            Utskottets hemställan bifölls med 169 röster mot
          </note>
          <note>
            137 för reservation 8 av Doris Håvik m.fl.
          </note>
          <note>
            Mom. 20 (64-årsgränsen för korttidsstudiestöd och internatbidrag)
          </note>
          <note>
            Utskottets hemställan bifölls med 289 röster mot 14
          </note>
          <note>
            för meningsyttringen av Berith Eriksson i motsvarande del. 1
            ledamot avstod från att rösta.
          </note>
          <note>
            Mom. 21 (anslag till Vuxenstudiestöd m.m.)
          </note>
          <note>
            Först biträddes reservation 9 av Doris Håvik m.fl.
          </note>
          <note>
            med 141 röster mot 12 för meningsyttringen av
          </note>
          <note>
            Berith Eriksson i motsvarande del. 152 ledamöter avstod från
            att rösta.
          </note>
          <note>
            Härefter bifölls utskottets hemställan med 171
          </note>
          <note>
            röster mot 135 för reservation 9 av Doris Håvik m.fl. 1 ledamot
            avstod från att rösta.
          </note>
          <note>
            Mom. 22 (utformningen av ett framtida vuxenstudiestöd)
          </note>
          <note>
            Utskottets hemställan -- som ställdes mot reservation 10 av Doris
            Håvik m.fl. -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU20
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU38
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU23
          </note>
          <note>
            Mom. 1 (anslaget)
          </note>
          <note>
            Utskottets hemställan bifölls med 170 röster mot
          </note>
          <note>
            137 för reservation 1 av Lars Hedfors m.fl.
          </note>
          <note>
            Mom. 2 (ytterligare medel för viss utbildning, m.m.)
          </note>
          <note>
            Utskottets hemställan bifölls med 284 röster mot 23
          </note>
          <note>
            för reservation 2 av Peter Kling.
          </note>
          <note>
            Mom. 3 (elektroniskt uppgiftslämnande)
          </note>
          <note>
            Utskottets hemställan -- som ställdes mot reservation 3 av Lars
            Hedfors m.fl. -- bifölls med acklamation.
          </note>
          <note>
            Mom. 4 (tullverkets befogenheter i ett EG-
          </note>
          <note>
            perspektiv, m.m.)
          </note>
          <note>
            Utskottets hemställan bifölls med 175 röster mot
          </note>
          <note>
            132 för reservation 4 av Lars Hedfors m.fl.
          </note>
          <note>
            Mom. 5 (lokala verksamheter)
          </note>
          <note>
            Utskottets hemställan bifölls med 278 röster mot 25
          </note>
          <note>
            för reservation 5 av Peter Kling. 1 ledamot avstod från att rösta.
          </note>
          <note>
            Mom. 6 (resandeinförseln)
          </note>
          <note>
            Reservation 6 av Lars Hedfors m.fl. biträddes med
          </note>
          <note>
            159 röster mot 147 för utskottets hemställan.
          </note>
          <note>
            Utrikesutskottets betänkande UU23
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU22
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU7
          </note>
          <note>
            Mom. 1 (avslag på propositionen)
          </note>
          <note>
            Utskottets hemställan -- som ställdes mot motion
          </note>
          <note>
            Bo26 av Leif Marklund m.fl. -- bifölls med acklamation.
          </note>
          <note>
            Mom. 2 (ändring av 3 kap. 6 § NRL samt ytterligare överväganden)
          </note>
          <note>
            Först biträddes reservation 1 av Agne Hansson m.fl. med 141 röster
            mot 30 för reservation 2 av
          </note>
          <note>
            Dan Eriksson i Stockholm. 132 ledamöter avstod från att rösta.
          </note>
          <note>
            Härefter bifölls reservation 1 med 145 röster mot
          </note>
          <note>
            144 för utskottets hemställan. 16 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU12
          </note>
          <note>
            Mom. 4 (anslag till främjande av rennäringen)
          </note>
          <note>
            Utskottets hemställan bifölls med 291 röster mot 12
          </note>
          <note>
            för utskottets hemställan med den ändring däri som föranleddes
            av bifall till motion Bo607 av Berith
          </note>
          <note>
            Eriksson m.fl. 2 ledamöter avstod från att rösta.
          </note>
          <note>
            Mom. 6 (fiskesamernas rättigheter)
          </note>
          <note>
            Utskottets hemställan bifölls med 291 röster mot 12
          </note>
          <note>
            för motion Bo602 av Berith Eriksson och Elisabeth
          </note>
          <note>
            Persson i motsvarande del. 2 ledamöter avstod från att rösta.
          </note>
          <note>
            Mom. 7 (samebyns verksamhetsområde och upplåtelse av jakt och
            fiske)
          </note>
          <note>
            Utskottets hemställan bifölls med 291 röster mot 11
          </note>
          <note>
            för motion Bo602 av Berith Eriksson och Elisabeth
          </note>
          <note>
            Persson i motsvarande del. 2 ledamöter avstod från att rösta.
          </note>
          <note>
            Mom. 8 (mångfald och valfrihet i samesamhället)
          </note>
          <note>
            Utskottets hemställan bifölls med 292 röster mot 12
          </note>
          <note>
            för motion Bo602 av Berith Eriksson och Elisabeth
          </note>
          <note>
            Persson i motsvarande del. 1 ledamot avstod från att rösta.
          </note>
          <note>
            Mom. 10 (insatser för att främja uppbyggnad av samisk turistnäring
          </note>
          <note>
            Utskottets hemställan bifölls med 292 röster mot 10
          </note>
          <note>
            för motion Bo603 av Berith Eriksson. 1 ledamot avstod från att
            rösta.
          </note>
          <note>
            Mom. 13 (statligt stöd till vissa processkostnader)
          </note>
          <note>
            Utskottets hemställan bifölls med 283 röster mot 22
          </note>
          <note>
            för reservationen av Max Montalvo.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU13
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU14
          </note>
          <note>
            Utskottets hemställan bifölls.
          </note>
          <note>
            20 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:187 Individuellt pensionssparande
          </note>
          <note>
            1992/93:249 Godkännande av avtal mellan Sverige och Europeiska
            ekonomiska gemenskapen om provisorisk tillämpning av bilateral
            jordbruksöverenskommelse
          </note>
          <note>
            Motionerna
          </note>
          <note>
            med anledning av prop. 1992/93:160 Husläkare m.m.
          </note>
          <note>
            1992/93:So33 av Carl Olov Persson (kds)
          </note>
          <note>
            1992/93:So34 av Ingvar Carlsson m.fl. (s)
          </note>
          <note>
            1992/93:So35 av Anita Jönsson m.fl. (s)
          </note>
          <note>
            1992/93:So36 av Gudrun Schyman m.fl. (v)
          </note>
          <note>
            1992/93:So37 av Lars Biörck (m)
          </note>
          <note>
            1992/93:So38 av Ian Wachtmeister m.fl. (nyd)
          </note>
          <note>
            1992/93:So39 av Gullan Lindblad m.fl.
          </note>
          <note>
            (m,fp,c,kds)
          </note>
          <note>
            1992/93:So40 av Gullan Lindblad m.fl.
          </note>
          <note>
            (m,fp,c,kds)
          </note>
          <note>
            1992/93:So41 av Göran Åstrand och Göran
          </note>
          <note>
            Lindblad (m)
          </note>
          <note>
            1992/93:So42 av Sylvia Lindgren m.fl. (s)
          </note>
          <note>
            1992/93:So43 av Oskar Lindkvist m.fl. (s)
          </note>
          <note>
            med anledning av prop. 1992/93:174
          </note>
          <note>
            Administrationen av bostadsbidragen till barnfamiljer m.m.
          </note>
          <note>
            1992/93:Bo43 av Marianne Jönsson (c)
          </note>
          <note>
            1992/93:Bo44 av Eva Zetterberg m.fl. (v)
          </note>
          <note>
            1992/93:Bo45 av Kent Carlsson m.fl. (s,nyd,v)
          </note>
          <note>
            1992/93:Bo46 av Barbro Westerholm (fp)
          </note>
          <note>
            1992/93:Bo47 av Marianne Carlström och Inga-
          </note>
          <note>
            Britt Johansson (s)
          </note>
          <note>
            1992/93:Bo48 av Oskar Lindkvist m.fl. (s)
          </note>
          <note>
            med anledning av prop. 1992/93:176 Investeringar i trafikens
            infrastruktur m.m.
          </note>
          <note>
            1992/93:T32 av Pontus Wiklund (kds)
          </note>
          <note>
            1992/93:T33 av Anita Persson (s)
          </note>
          <note>
            1992/93:T34 av Leif Carlson (m)
          </note>
          <note>
            1992/93:T35 av Stig Bertilsson och Lars Björkman
          </note>
          <note>
            (m)
          </note>
          <note>
            1992/93:T36 av Georg Andersson m.fl. (s)
          </note>
          <note>
            1992/93:T37 av Kristina Svensson m.fl. (s)
          </note>
          <note>
            1992/93:T38 av Maud Ekendahl (m)
          </note>
          <note>
            1992/93:T39 av Sigrid Bolkéus m.fl. (s)
          </note>
          <note>
            1992/93:T40 av Sigrid Bolkéus och Widar
          </note>
          <note>
            Andersson (s)
          </note>
          <note>
            1992/93:T41 av Hans Nyhage (m)
          </note>
          <note>
            1992/93:T42 av Ian Wachtmeister m.fl. (nyd)
          </note>
          <note>
            1992/93:T43 av Arne Jansson och Laila Strid-
          </note>
          <note>
            Jansson (nyd)
          </note>
          <note>
            1992/93:T44 av Axel Andersson m.fl. (s)
          </note>
          <note>
            1992/93:T45 av Åke Gustavsson (s)
          </note>
          <note>
            1992/93:T46 av Ulf Melin (m)
          </note>
          <note>
            1992/93:T47 av Ulf Melin (m)
          </note>
          <note>
            1992/93:T48 av Peeter Luksep (m)
          </note>
          <note>
            1992/93:T49 av Ingvar Johnsson m.fl. (s)
          </note>
          <note>
            1992/93:T50 av Lennart Nilsson m.fl. (s,m,fp,c,v)
          </note>
          <note>
            1992/93:T51 av Britt Bohlin och Ingvar Johnsson
          </note>
          <note>
            (s)
          </note>
          <note>
            1992/93:T52 av Sten Östlund m.fl. (s,fp,c)
          </note>
          <note>
            1992/93:T53 av Leo Persson m.fl. (s)
          </note>
          <note>
            1992/93:T54 av Per Erik Granström m.fl. (s)
          </note>
          <note>
            1992/93:T55 av Leo Persson m.fl. (s)
          </note>
          <note>
            1992/93:T56 av Leo Persson m.fl. (s)
          </note>
          <note>
            1992/93:T57 av Leo Persson m.fl. (s)
          </note>
          <note>
            1992/93:T58 av Göran Magnusson m.fl. (s)
          </note>
          <note>
            1992/93:T59 av Sten-Ove Sundström m.fl. (s)
          </note>
          <note>
            1992/93:T60 av Stina Gustavsson och Charlotte
          </note>
          <note>
            Branting (c,fp)
          </note>
          <note>
            1992/93:T61 av Anita Johansson m.fl. (s)
          </note>
          <note>
            1992/93:T62 av Gudrun Schyman m.fl. (v)
          </note>
          <note>
            1992/93:T63 av Magnus Persson m.fl. (s)
          </note>
          <note>
            1992/93:T64 av Alf Egnerfors och Reynoldh
          </note>
          <note>
            Furustrand (s)
          </note>
          <note>
            1992/93:T65 av Yvonne Sandberg-Fries m.fl. (s)
          </note>
          <note>
            1992/93:T66 av Yvonne Sandberg-Fries m.fl. (s)
          </note>
          <note>
            1992/93:T67 av Gunhild Bolander (c)
          </note>
          <note>
            1992/93:T68 av Gudrun Norberg m.fl.
          </note>
          <note>
            (fp,s,m,kds,v)
          </note>
          <note>
            1992/93:T69 av Stefan Attefall m.fl. (kds,m,fp,c)
          </note>
          <note>
            1992/93:T70 av Harald Bergström (kds)
          </note>
          <note>
            1992/93:T71 av Sven-Gösta Signell m.fl. (s)
          </note>
          <note>
            1992/93:T72 av Karin Starrin (c)
          </note>
          <note>
            1992/93:T73 av Elvy Söderström m.fl. (s)
          </note>
          <note>
            1992/93:T74 av Elvy Söderström m.fl. (s)
          </note>
          <note>
            1992/93:T75 av Sten Svensson m.fl. (m,fp,kds)
          </note>
          <note>
            1992/93:T76 av Lena Klevenås m.fl. (s)
          </note>
          <note>
            1992/93:T77 av Lena Klevenås (s)
          </note>
          <note>
            1992/93:T78 av Lennart Brunander (c)
          </note>
          <note>
            1992/93:T79 av Sverre Palm m.fl. (s)
          </note>
          <note>
            1992/93:T80 av Åke Carnerö (kds)
          </note>
          <note>
            1992/93:T81 av Åke Carnerö (kds)
          </note>
          <note>
            1992/93:T82 av Åke Carnerö (kds)
          </note>
          <note>
            1992/93:T83 av Ulf Björklund (kds)
          </note>
          <note>
            1992/93:T84 av Leo Persson m.fl. (s)
          </note>
          <note>
            med anledning av prop. 1992/93:194 Särskilt statsbidrag till
            kommuner för ytterligare platser i gymnasieskolan för ett tredje
            gymnasieår
          </note>
          <note>
            1992/93:Ub155 av Sten Söderberg (-)
          </note>
          <note>
            1992/93:Ub156 av Lena Hjelm-Wallén m.fl. (s)
          </note>
          <note>
            med anledning av skriv. 1992/93:204 Avskaffande av handelsförbudet
            mot Sydafrika, m.m.
          </note>
          <note>
            1992/93:U16 av Gudrun Schyman m.fl. (v)
          </note>
          <note>
            1992/93:U17 av Ian Wachtmeister m.fl. (nyd)
          </note>
          <note>
            21 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 22 mars
          </note>
          <note>
            1992/93:105 av Lennart Fridén (m) till utbildningsministern om
            kulturvårdsforskning vid
          </note>
          <note>
            Göteborgs universitet:
          </note>
          <note>
            Den forskningspolitiska propositionen är ett framsynt och strategiskt
            initiativ. Den visar hur med stöd av nödvändiga satsningar på
            kunskapsuppbyggnad vi kan finna vägar för en utveckling som kan
            återge Sverige en framträdande roll i samhällsutvecklingen.
          </note>
          <note>
            Samtidigt som den tekniskt-naturvetenskapliga kunskapsutvecklingen
            är av central betydelse, är det viktigt att de kulturvetenskapliga
            dimensionerna ingår i den progressiva forskningspolitiken.
          </note>
          <note>
            De satsningar inom humaniorafältet som ingår i propositionen
            är därför ytterst värdefulla. Av särskilt stor betydelse är satsningen
            på vetenskaplig kompetens inom kulturvården.
          </note>
          <note>
            Jag har med tillfredsställelse noterat utbildningsministerns
            ord:
          </note>
          <note>
            ''Vid universitetet i Göteborg har ett betydande arbete lagts
            ned inom detta område. Det är viktigt att verkamheten kan utvecklas
            och att forskningen inom området kulturvård får en fastare organisation.''
          </note>
          <note>
            Jag tolkar det som en klart deklarerad ny policy för ett viktigt
            och snabbt växande kompetensfält.
          </note>
          <note>
            Samtidigt markeras att verksamheten vid
          </note>
          <note>
            Göteborgs universitets institution för kulturvård skall stärkas
            och stabiliseras.
          </note>
          <note>
            Enligt min mening är dock inte de föjande kommentarerna i propositionen
            vad avser relationen till Riksantikvarieämbetet helt klara.
          </note>
          <note>
            1. Är det korrekt att en bestämd andel av satsningen bör ske
            direkt på grundläggande forskning och forskarutbildning inom det
            aktuella kunskapsfältet?
          </note>
          <note>
            2. Är det utbildningsministerns avsikt att forskningsmedel inom
            den berörda ramen skall gå ograverade -- utan omvägar via en sektorsmyndighet
            -- till berört forskningsområde vid Göteborgs universitet?
          </note>
          <note>
            3. Hur avser utbildningsministern att dessa intentioner vad avser
            långsiktig kunskapsuppbyggnad för kulturmiljövården skall förverkligas
            på det praktiska planet?
          </note>
          <note>
            22 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 22 mars
          </note>
          <note type="speaker">
            1992/93:480 av Karin Falkmer (m) till utbildningsministern om
            examensbenämning för utbildning vid Idrottshögskolan:
          </note>
          <note>
            Den sedan den 1 juli 1992 inrättade självständiga högskolan på
            idrottens område skall vara en högskola som står för kompetens
            och kvalitet. I det sammanhanget är det väsentligt vilken form
            av examina som högskolan ges rätt att utfärda.
          </note>
          <note>
            För den nya högskolan och för dess elever är det viktigt att
            Idrottshögskolan ges möjlighet att erbjuda ett sådant utbud av
            utbildningar att en student inom Idrottshögskolan kan kombinera
            kurser som ger en kandidatexamen.
          </note>
          <note>
            Det är också väsentligt att en student skall kunna läsa kurser
            vid annan högskola i Sverige eller utomlands och läsa sin fördjupningsdel
            i t.ex. idrott vid Idrottshögskolan. Också i det fallet är det
            viktigt att kandidatexamen kan utfärdas vid
          </note>
          <note>
            Idrottshögskolan
          </note>
          <note>
            Hur avser statsrådet agera för att Idrottshögskolan skall få
            rätt att utfärda kandidatexamen?
          </note>
          <note>
            1992/93:481 av Carl Fredrik Graf (m) till statsrådet
          </note>
          <note>
            Bo Lundgren om förhandsbesked från skattemyndigheterna:
          </note>
          <note>
            Frågan om rättssäkerheten i skattesystemet är ständigt aktuell.
            Ett viktigt inslag är att den skattskyldige skall kunna få veta
            hur ett visst beteende kommer att påverka vederbörandes skattesituation.
          </note>
          <note>
            Ett aktuellt fall som nyligen tagits upp i tidningarna gäller
            musikern Per Gessle, som av RSV har bett att få veta hur hans
            planerade fastighet skulle behandlas ur skattesynpunkt. Fastigheten
            är ej uppförd, men enligt tidningarna finns det ritningar och
            modeller. För en utomstående är det svårt att förstå den ståndpunkt
            som RSV förefaller ha intagit, nämligen att huset först skall
            uppföras innan myndigheten kan ta ställning till sakfrågan.
          </note>
          <note>
            Detta är ett enskilt fall, men det finns liknande där företagare
            måste ha möjlighet att kunna förutse de skattemässiga konsekvenserna
            av sitt handlande.
          </note>
          <note>
            Vilka åtgärder avser statsrådet vidta för att det skall vara
            möjligt att förutse de skattemässiga konsekvenserna av sitt handlande?
          </note>
          <note type="speaker">
            1992/93:482 av Sten Andersson i Malmö (m) till kulturministern
            om reglerna för omnämnande av sponsorer till televisionsprogram:
          </note>
          <note>
            I det populära programmet Bingo-Lotto i TV 4
          </note>
          <note>
            (drygt tre miljoner sålda lotter per vecka) är det enligt gällande
            regler förbjudet att nämna de företag vilkas produkter utgör vinster
            i programmet. Däremot är det tillåtet att t.ex. i TV
          </note>
          <note>
            2 i bild och ljud tala om vilka företag som sponsrar dagens match
            i Sportextra.
          </note>
          <note>
            Detta är inkonsekvent, och det är begripligt att medborgarna
            har svårt att inse logiken i gällande lagstiftning.
          </note>
          <note>
            Är statsrådet beredd att föreslå sådana förändringar av lagstiftningen
            att reglerna för reklam/sponsring blir begripliga för medborgarna?
          </note>
          <note>
            den 23 mars
          </note>
          <note type="speaker">
            1992/93:483 av Ingbritt Irhammar (c) till justitieministern om
            ersättning till intagna på anstalt:
          </note>
          <note>
            Brottsligheten i Ryssland och Estland ökar oroväckande. Antalet
            mord per invånare i dessa länder är högst i världen. Trenden är
            också att våldsbrotten ökar explosionsartat. Det finns en risk
            att denna kriminalitet kan spridas till vårt land.
          </note>
          <note>
            Även om antalet dömda ryska medborgare i vårt land har ökat sedan
            1990 har vi inte hittills i Sverige i någon större omfattning
            märkt av denna brottslighet, även om det bedöms som en viss risk
            att denna brottslighet skall öka ytterligare.
          </note>
          <note>
            Estlands försvarsminister, Hain Rebas, påstås enligt massmedia
            ha uttryckt att man i Estland skrattar åt svensk lagstiftning.
            Skälet är att det i dag är möjligt för utländska medborgare att
            genom ett fängelsestraff i Sverige kunna bli ''förmögen'' på de
            ersättningar som kan fås. Det är viktigt att motverka, att någon
            utländsk medborgare skulle vilja söka sig till Sverige i det syftet.
            Även om det inte kan beläggas att presumtiva brottslingar söker
            sig till Sverige endast av denna anledning kan varje enskilt fall
            i sig verka direkt stötande. Därmed finns också en risk att det
            allmänna rättsmedvetandet urholkas. Ett sätt kunde vara, att för
            dem som inte har skatteplikt i vårt land, göra avdrag på ersättningen
            för utgifter de åsamkar staten.
          </note>
          <note>
            Mot denna bakgrund vill jag fråga justititeministern:
          </note>
          <note>
            Ämnar regeringen vidtaga några åtgärder för att ändra nuvarande
            ersättningsregler i anstalt för att förhindra att locka till oss
            brottslighet från andra länder?
          </note>
          <note>
            23 § Kammaren åtskildes kl. 18.00.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5 §
          </note>
          <note>
            anf. 28 (delvis),
          </note>
          <note>
            av förste vice talmannen därefter t.o.m. 9 § anf. 66
          </note>
          <note>
            (delvis),
          </note>
          <note>
            av andre vice talmannen därefter t.o.m. 10 § anf. 95
          </note>
          <note>
            (delvis),
          </note>
          <note>
            av förste vice talmannen därefter t.o.m. 16 §
          </note>
          <note>
            anf. 123 (delvis) samt
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
