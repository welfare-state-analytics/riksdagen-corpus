<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--123</head>
          <docDate when="1993-06-07 00:00:00">1993-06-07 00:00:00</docDate>
        </div>
      </front>
      <body>
        <div>
          <note>
            1 § Svar på interpellation 1992/92:178 om utnämningspolitiken
          </note>
          <note type="speaker">
            Anf. 1 Statsminister CARL BILDT (m):
          </note>
          <note>
            Fru talman! Harriet Colliander har frågat mig vilka kriterier
            som utgör grund för tillsättningen av generaldirektörer, höga
            statliga befattningshavare samt statliga bolagschefer. Hon vill
            också veta i vilken utsträckning utomstående konsulter används
            vid rekryteringen. Slutligen frågar hon om utnämningar av VD och
            vice VD sker på samma sätt som utnämningar av höga ämbetsmän i
            statens tjänst.
          </note>
          <note>
            Detta är en debatt jag välkomnar. En av riksdagens viktigaste
            funktioner är att övervaka, granska och ifrågasätta hur den offentliga
            makten används. I
          </note>
          <note>
            innehavet av den offentliga makten ligger ett ansvar för att
            denna utnyttjas oväldigt.
          </note>
          <note>
            Enligt 11 kap. 9 § regeringsformen (RF) tillsätts tjänster vid
            förvaltningsmyndigheter som lyder under regeringen av regeringen
            eller av den myndighet som regeringen bestämmer. Vid tillsättning
            av statlig tjänst skall avseende fästas endast vid sakliga grunder,
            såsom förtjänst och skicklighet. Av dessa grunder skall, enligt
            4 kap. 3 §
          </note>
          <note>
            lagen om offentlig anställning, skickligheten sättas främst,
            om det inte finns särskilda skäl för något annat.
          </note>
          <note>
            I propositionen om ledningen av den statliga förvaltningen (1986/87:99)
            understryks att verkschefer skall sökas ur en bredare rekryteringsbas
            än tidigare. Särskilt har understrukits att verksamheter utanför
            statsförvaltningen bör kunna fungera som rekryteringsbas. Detta
            är en inställning som regeringen till fullo delar.
          </note>
          <note>
            Rekryteringen sker i dag genom att det berörda departementet
            utarbetar en kravbeskrivning inför en vakans. Kravbeskrivningen
            översänds sedan tillsammans med en kandidatförteckning till
          </note>
          <note>
            Statsrådsberedningen och Finansdepartementet. I
          </note>
          <note>
            Statsrådsberedningen sker därefter en gemensam beredning med
            fackdepartementen och
          </note>
          <note>
            Finansdepartementet. Detta är självfallet, i god svensk anda,
            en mycket grundlig process med ett brett sökförfarande och grundlig
            referenstagning.
          </note>
          <note>
            I grundligheten i denna process ligger också svaret på Harriet
            Collianders andra fråga. Behovet av att utnyttja externa konsulter
            har inte varit påtagligt.
          </note>
          <note>
            Dock sker detta ibland för att komplettera och fördjupa kravbeskrivningen.
            Det är möjligt att ett ökat utnyttjande av konsulter kommer att
            ske. Det bör dock avgöras utifrån behov i de enskilda fallen.
          </note>
          <note>
            Vad gäller interpellantens tredje fråga, om tillsättning av VD
            resp. vice VD, sker den i enlighet med bestämmelserna i aktiebolagslagen,
            dvs. att det är styrelsen som tillsätter dessa poster.
          </note>
          <note>
            I sin fråga markerar Harriet Colliander att den offentliga sektorn
            står inför en mycket omfattande förändringsprocess som ställer
            höga krav på kunnande och ledarskap. Utnämningar skall baseras
            enbart på kompetens. Därför, menar hon, måste det bli slut på
            politiska utnämningar.
          </note>
          <note>
            I resonemanget ligger emellertid ett viktigt felslut.
          </note>
          <note>
            Interpellantens tes förutsätter att personer med en politisk
            förankring utnämnts trots att de saknar kompetens. I frågan saknas
            en distinktion mellan att utnämna kompetenta f.d. politiker och
            att tillsätta personer enbart därför att de delar den sittande
            regeringens värderingar.
          </note>
          <note>
            Låt mig understryka att politik för mig är något ansvarsfullt
            och viktigt. Vår demokrati bygger på att medborgare är beredda
            att ställa sig i allmänhetens tjänst genom att åta sig politiska
            uppdrag. En lång och förtjänstfull politisk karriär innebär att
            man skaffar sig erfarenheter och kunskaper som självfallet kan
            vägas in när det gäller tjänstetillsättning.
          </note>
          <note>
            Att leda större myndigheter förutsätter en rad kvaliteter. Vederbörande
            måste ha kunskap om det sakområde som det gäller. Han måste också
            ha kompetens att leda och fördela arbetet inom en stor organisation.
            Det krävs också en betydande förmåga att kommunicera med allmänheten
            och massmedia. Till det kommer att en verkschef måste ha god förmåga
            att samarbeta med berörda departement. Det är också en fördel
            om verkschefen har erfarenhet från svenskt utredningsväsende.
          </note>
          <note>
            Lägger man samman dessa egenskaper framträder en kompetensprofil
            som gör att det måste betraktas som en merit om personen i fråga
            har deltagit i samhällsdebatten och haft ett engagemang i politiska
            frågor. Detta behöver självfallet inte innebära att vederbörande
            måste ha varit aktiv i ett politiskt parti. Det kan lika gärna
            gälla en organisationsföreträdare, en samhällsdebattör eller en
            näringslivsföreträdare.
          </note>
          <note>
            Sedan denna regering tillträdde 1991 har sammanlagt 32 generaldirektörer
            tillsatts. Av dessa har drygt hälften, 15 stycken, en politisk
            bakgrund.
          </note>
          <note>
            De övriga kommer antingen från näringslivet eller har sin bakgrund
            i högre förvaltning. Det bör då framhållas att regeringen är bunden
            av överenskommelser att placera den förutvarande regeringens statssekreterare
            efter kompetens och erfarenhet.
          </note>
          <note type="speaker">
            Anf. 2 HARRIET COLLIANDER (nyd):
          </note>
          <note>
            Fru talman! Jag vill först tacka statsministern för svaret på
            min interpellation om utnämningspolitiken.
          </note>
          <note>
            Som statsministern vet medverkade Ny demokrati till att regeringen
            bildades. Ny demokrati har också stött regeringen. Ett av skälen
            var att regeringsföreträdare gav löften om att det skulle bli
            ändringar, och en av dessa ändringar var utnämningspolitiken.
            Jag är nyfiken på denna ändring, bl.a. mot bakgrund av vad personer
            som i dag sitter i regeringen tidigare har sagt.
          </note>
          <note>
            Birgit Friggebo, vår nuvarande kulturminister, sade t.ex. i granskningsdebatten
            1991: Självfallet kommer det för en eventuell borgerlig regering
            i höst att vara viktigt att se till att man har skickliga verkschefer.
            Det skall genomföras ett omfattande förnyelsearbete, och då måste
            det finnas duktiga verkschefer.
          </note>
          <note>
            Mycket riktigt -- statsministern och regeringen har satt igång
            en förnyelse. Det pågår nu en bolagisering av de statliga företagen,
            i många fall som ett steg mot en privatisering, och det är bra.
          </note>
          <note>
            När det gäller chefsutnämningar föreskriver regeringsformen att
            regeringen har skyldighet att iaktta saklighet och opartiskhet
            samt beakta allas likhet inför lagen. Anders Björck har vidare,
            som medlem av konstitutionsutskottet, påpekat att den tidigare
            regeringen tagit grundlagens stadganden om skicklighet och förtjänst
            med en klackspark.
          </note>
          <note>
            Från regeringens och skattebetalarnas synpunkt får det inte vara
            någon skillnad på urvalskriterier om det gäller en generaldirektör
            eller en VD för ett statligt bolag. Möjligen kan man säga att
            det är ett oeftergivligt krav att en bolagsdirektör skall vara
            bra på affärsverksamhet.
          </note>
          <note>
            Jag vill betona att det är av största vikt att statens utnämningar
            görs efter skicklighet och förtjänst, eller kalla det för professionalism
            och kompetens.
          </note>
          <note>
            Det handlar ju ytterst om statens pengar. Staten får inte se
            på sina verk och bolag som skyddade verkstäder eller avstjälpningsplatser
            för inkompetenta eller besvärliga politiker. Det är ett speciellt
            ofog att därvid som orsak åberopa särskilda skäl. Det handlar
            alltså om att få fram den allra bästa till varje tjänst.
          </note>
          <note>
            Konkurrens inom alla sektorer -- det är grundbulten i Ny demokratis
            politik. Samhällen och företag går framåt därför att individer
            tänker, nyskapar och konkurrerar. Detta måste också gälla den
            statliga verksamheten. Vi anser att konkurrens är nödvändig vid
            varje tillsättning av varje generaldirektör och VD för statliga
            bolag.
          </note>
          <note>
            Jag skulle därför gärna vilja fråga statsministern om statsministern
            ser någon skillnad i utnämningspolitiken mellan den nuvarande
            och den förra regeringen. Jag kan nämligen inte själv se någon
            skillnad, och det är djupt beklagligt.
          </note>
          <note>
            Jag ska nu ta upp tre punkter i statsministerns svar:
          </note>
          <note>
            Det är särskilda skäl i lagen om offentlig anställning, verksförordningens
            betoning av en bredare rekryteringsbas samt rekrytering med kravsbeskrivning.
          </note>
          <note>
            Kan det finnas skäl för särskilda skäl i utnämningsärenden? Kan
            det t.ex. vara någon man vill bli av med? Så får det inte vara,
            och det ansåg inte heller nuvarande kulturministern i KU-
          </note>
          <note>
            granskningen 1991 då hon kritiserade dåvarande regeringen för
            att ha utsett en socialdemokratisk politruk till en chefsbefattning
            för att på det sättet lösa ett långvarigt problem i
          </note>
          <note>
            Bostadsdepartementet.
          </note>
          <note>
            Min fråga är: Har den nuvarande regeringen löst några samarbetsproblem
            genom chefsutnämning?
          </note>
          <note>
            Jag hoppas att svaret blir ett entydligt nej, och jag har redan
            i min interpellation sagt att det måste bli slut på politiska
            utnämningar. Statsministern å sin sida säger i sitt interpellationssvar
            att jag gör ett felslut i det att jag förutsätter att personer
            med politisk förankring utnämnts trots att de saknar kompetens.
          </note>
          <note>
            Här har statsministern missuppfattat saken. Jag ifrågasätter
            om regeringen alltid utser de bästa personerna, om regeringen
            försöker leta reda på de bästa personerna eller om man i stället
            nöjer sig med en mindre kvalificerad kraft. Det kan t.ex.
          </note>
          <note>
            vara en obekväm politiker. Jag menar att det är lika illa att
            utse någon som inte är duglig, som att utse någon som inte är
            helt duglig -- om det finns dugligare krafter. Särskilda skäl
            får inte användas på det sättet.
          </note>
          <note>
            Vi är alla ense om att rekryteringsbasen för statliga chefer
            behöver breddas. I verksförordningen understryks att rekryteringen
            bör ske utanför statsförvaltningen. Min fråga blir följdaktligen:
            På vilket sätt har regeringen breddat basen? Kan statsministern
            ge exempel på det? Jag hoppas att statsministern skall kunna visa
            mig vari ändringen består.
          </note>
          <note>
            Statsministern säger att behovet att utnyttja externa konsulter
            inte har varit påtagligt. Jag förstår av statsministerns interpellationssvar
            att statsministern vitsordar att det finns problem. Jag kommer
            att fortsätta fråga statsministern om detta, därför att en extern
            medverkan ökar inslaget av saklighet och opartiskhet i urval och
            utnämningsbeslut. Men konsultmedverkan eller inte -- det viktiga
            är att man ökar medvetenheten om utnämningspolitiken.
          </note>
          <note>
            Avslutningsvis vill jag, för att göra det lättare för statsministern
            att svara på mina frågor, repetera dem. De lyder så här:
          </note>
          <note>
            Ser statsministern någon skillnad i utnämningspolitiken mellan
            den nuvarande och den förra regeringen? Det är den stora viktiga
            frågan.
          </note>
          <note>
            Har regeringen löst några samarbetsproblem genom chefsutnämning?
          </note>
          <note>
            Har regeringen vid någon utnämning tillämpat särskilda skäl som
            orsak för att gå ifrån kravet på skicklighet och förtjänst? Om
            så är fallet -- på vilka grunder? På vilket sätt har regeringen
            breddat rekryteringsbasen för statliga chefer? Vari består ändringen?
            Kan statsministern ge exempel på det?
          </note>
          <note>
            Statsministern kan ju ta mina frågor här, så blir det litet lättare
            att svara.
          </note>
          <note type="speaker">
            Anf. 3 IAN WACHTMEISTER (nyd):
          </note>
          <note>
            Fru talman! Detta är en mycket viktig fråga. Det är därför Ny
            demokrati dominerar såväl plenisalen som läktaren i dag. I övrigt
            är det litet öde här.
          </note>
          <note>
            Harriet Colliander klarar givetvis det här mycket bra själv,
            men jag vill gärna spetsa till frågorna ytterligare, om detta
            är möjligt.
          </note>
          <note>
            Statsministern säger att detta är en debatt som han välkomnar.
            Det gläder mig mycket. Just detta att övervaka, granska och ifrågasätta
            den offentliga makten som han nämner, är sådant som vi sysslar
            med. Jag tolkar detta som en senkommen välkomsthälsning till Ny
            demokrati till kammaren.
          </note>
          <note>
            Man skall fästa avseende vid sakliga grunder och allt detta vackra
            när man tillsätter tjänster.
          </note>
          <note>
            Problemet är att man inte gör det i praktiken. Det är detta vi
            vill komma fram till -- vad det är som egentligen styr den här
            verksamheten.
          </note>
          <note>
            Statsministern gör jämförelser med tidigare och säger att man
            har en bredare rekryteringsbas. Det må vara hänt, det beror ju
            på hur smal den var förut.
          </note>
          <note>
            Harriet Colliander har nämnt detta med att använda konsulter
            och vill ha ett svar på det. Det viktiga är att i den mån man
            använder sig av konsulter i den politiska sektorn, skall man använda
            dem för själva urvalet. Det är inte för att göra en kravbeskrivning,
            utan för att få in folk som är vana att välja ut chefer osv. Politiker
            väljer nog ganska gärna politiker och utgår från de rent politiska
            meriterna. Jag tror inte att Harriet
          </note>
          <note>
            Colliander står för felslutet, som det talas om här.
          </note>
          <note>
            Jag förstår delvis statsministerns situation. Det är därför den
            här frågan är besvärlig.
          </note>
          <note>
            Utnämningspolitiken blir ett instrument att lösa helt andra problem.
            Regeringen har löften och åtaganden att placera en serie socialdemokratiska
            hövdingar. Sedan skall de göra detsamma för er.
          </note>
          <note>
            Problemet kommer då tillbaks hela tiden. Är det så det skall
            gå till? Är det placering av statssekreterare och andra som det
            handlar om? Då kommer vi till slut att få fel folk på fel plats
            rakt igenom. Det kommer alltid att finnas en serie statssekreterare
            osv.
          </note>
          <note>
            Jag tror att detta är en fråga som direkt har att göra med politikernas
            anseende. Ibland brukar vi kalla det för det politiska träsket.
            Då blir folk upprörda.
          </note>
          <note>
            Vi menar att det är ett träsk, eftersom det är svårt att ta sig
            ur det på något sätt. Det är litet hemmagjort. Det behöver inte
            vara så här. Jag tror att man bara behöver tänka på en enda sak,
            nämligen att det är skattebetalarnas pengar man använder. Man
            gör detta på uppdrag av andra. Man gör det faktiskt inte för politiker
            eller mellan politiker.
          </note>
          <note>
            Min slutsats, efter att ha studerat statsministerns svar, är
            att även om det i botten finns någon sorts allmän inställning
            att detta borde kunna göras bättre, sitter ni likafullt fast i
            det gamla. Vi kommer att få se politiska utnämningar i fortsättningen
            också. Om vi kombinerar detta med dubbla politiska pensioner och
            allt annat har vi den svenska politikens kris. Det är en jättefråga
            som vi envist kommer att återkomma till.
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Fru talman! Jag tackar både interpellanten och frågeställaren.
            Ian Wachtmeister ställde en fråga till mig i detta ämne. Vi kom
            överens om att hantera den inom ramen för detta interpellationssvar.
          </note>
          <note>
            Låt mig börja med historiebeskrivningen i Harriet
          </note>
          <note>
            Collianders inlägg. Hon sade att Ny demokrati medverkade till
            att denna regering bildades. Det var väl inte riktigt med sanningen
            överensstämmande. Om jag inte missminner mig avstod Ny demokrati
            från att delta i statsministeromröstningen. Om Harriet
          </note>
          <note>
            Collianders kommentar på denna punkt innebär en revision av detta
            avstående, kan jag bara notera det. Historieskrivningen är inte
            riktigt sann i den delen, men det har inte med den här saken att
            göra.
          </note>
          <note>
            Jag skulle vilja svara på de frågor som Harriet
          </note>
          <note>
            Colliander ställde. Utgångspunkten är alltid att få fram de allra
            bästa personerna. Det är inte alltid alldeles lätt. Det innebär
            inte alltid att alla personer har samma uppfattning om vilken
            person som är den bästa. Därför har chefsutvecklingen inom den
            statliga förvaltningen under de senare åren tilldragit sig ökat
            intresse. Det har funnits en klar strävan att bredda rekryteringen,
            se till att man får in fler namn i sökprocessen och göra klart
            att det är den mest kompetente som skall få tjänsten.
          </note>
          <note>
            Vad är det då för skillnad som har inträffat? Till att börja
            med är det faktiskt så att vi inte längre har den typ av politiska
            utnämningar som vi hade förut.
          </note>
          <note>
            Jag skall inte exemplifiera detta, eftersom jag då går in för
            mycket på detaljer. Vad som inträffade förr är väl bekant. Harriet
            Colliander kan det väl från sina studier av konstitutionsutskottets
            betänkanden.
          </note>
          <note>
            Om jag tittar på den lista som jag har framför mig av de 32,
            vad jag förstår, senaste myndighetschefsutnämningarna kan jag
            konstatera att det är en lista på personer som samtliga utmärks
            av en betydande kompetens att sköta de olika områden som de är
            satta att förvalta. Ian
          </note>
          <note>
            Wachtmeister antydde att det finns ett behov av att placera en
            förfärlig mängd gamla socialdemokratiska statssekreterare. Jag
            refererade själv till den skyldighet vi har i det hänseendet.
            Men även där tar vi hänsyn till kompetens och skicklighet.
          </note>
          <note>
            När Sten Heckscher utsågs till generaldirektör för
          </note>
          <note>
            Patent- och registreringsverket utsågs han därför att jag är
            alldeles övertygad om att han hade utsetts även om han inte hade
            varit statsekreterare i det socialdemokratiska Justitiedepartementet.
            Han är en kompetent person för det jobbet.
          </note>
          <note>
            När Ingemar Skogö blev generaldirektör för
          </note>
          <note>
            Luftfartsverket skedde det också mot bakgrund av en mycket betydande
            kompetens. När Anitra Steen blev generaldirektör för Verket för
            högskoleservice skedde det mot bakgrund av en lång karriär inom
            den offentliga sektorn, inte minst när det gäller ledningsfrågor
            och chefsfrågor inom den offentliga sektorn. Detta är personer
            om vilka man kan säga att de har blivit generaldirektörer inte
            på grund av att de varit socialdemokratiska statssekreterare utan,
            om jag skall hårdra det, snarare trots detta.
          </note>
          <note>
            De har en egen kompetens. Där finns den stora skillnaden.
          </note>
          <note>
            Sedan frågar Harriet Colliander mig om vi har löst samarbetsproblem
            genom chefsutnämningar. Det enkla svaret på den frågan är nej.
          </note>
          <note>
            Den tredje frågan från Harriet Colliander var om regeringen vid
            någon utnämning har tillämpat särskilda skäl. Jag är inte medveten
            om att så skulle ha skett. Även svaret på den frågan kan bli nej.
          </note>
          <note>
            Låt mig sedan säga att jag är glad om jag har missuppfattat Harriet
            Colliander när det gäller hennes inställning till att utnämna
            personer med politisk bakgrund till chefsbefattningar. Om vi fullt
            ut skulle tillämpa tesen att varje politiker som får en chefspost
            är en politisk utnämning, skulle detta innebära att vi automatiskt
            diskvalificerar varje person som t.ex. har varit i närheten av
            Sveriges riksdag från ett kvalificerat jobb på chefsnivå inom
            den offentliga sektorn.
          </note>
          <note>
            Det skulle t.ex. få sådana halsbrytande konsekvenser som att
            en person som Ian
          </note>
          <note>
            Wachtmeister efter det att han lämnat riksdagen, skulle anses
            oduglig för varje form av chefsbefattning i svenskt samhällsliv.
            Även om jag inte skall föra detta resonemang för långt här, vill
            jag säga att det vore en fullständigt orimlig slutsats.
          </note>
          <note type="speaker">
            Anf. 5 HARRIET COLLIANDER (nyd):
          </note>
          <note>
            Fru talman! Statsministern har gett svar på mina frågor, men
            jag känner mig inte riktigt övertygad om att ändringen av den
            nuvarande regeringens utnämningspolitik har gått helt i positiv
            riktning.
          </note>
          <note>
            Statsministern säger att politiska utnämningar inte sker längre.
            Jag tittade på en lista från 1986 som
          </note>
          <note>
            Anders Björck har upprättat. Då kunde jag konstatera att det
            fanns tre personer på den listan som regeringen har gett nya chefsbefattningar.
            Det gäller två chefsbefattningar och ett förnyat förordnande.
          </note>
          <note>
            Jag hävdar att regeringen vid vissa utnämningar har anpassat
            verkligheten till kandidaten i stället för att skaffa en kandidat
            som passar den aktuella verkligheten. Jag skall ge statsministern
            ett exempel på vad jag menar. Ett sådant exempel är när regeringen
            för att freda sig mot kritiken för chefsutnämningen i AMU, lät
            skriva en kravspecifikation för tjänsten långt efter det att det
            var bestämt vem som skulle utnämnas.
          </note>
          <note>
            Nu säger statsministern i sitt interpellationssvar att enligt
            aktiebolagslagen är det styrelsen som utser
          </note>
          <note>
            VD.
          </note>
          <note>
            Jag förstår inte att regeringen med gott samvete så helt kan
            ta sin hand från de statliga aktiebolagen.
          </note>
          <note>
            Är det verkligen med sanningen överensstämmande? Har inte regeringen
            någon representant i de företag som regeringen äger?
          </note>
          <note>
            Menar statsministern att regeringen över huvud taget inte har
            något inflytande i sitt eget företag?
          </note>
          <note>
            Jag menar att det statliga ägarinflytandet ska vara enligt rättsordningens
            grunder, dvs. enligt regeringsformen. Det är ägaren som skall
            styra, och i det här fallet är det regeringen som styr. Men det
            handlar inte om att styra, synonymt med att lägga sig i företagens
            och verkens verksamhet. Nej, det handlar om att skapa de allra
            bästa förutsättningarna för företagen. Det innebär bl.a.
          </note>
          <note>
            att se till att det blir den bästa kompetensen i ledningen. Detta
            är i aktiebolagslagens mening och anda.
          </note>
          <note>
            I praktiken är det ju regeringen som har utsett bolagscheferna.
            Valet till AMU var klart långt innan bolaget var bildat. Samma
            förhållande gällde chefstillsättningen i Utbildningsfastigheter
            AB.
          </note>
          <note>
            Jag vill bara nämna Anders Björcks uppfattning i dylika utnämningar.
            Den framgår av granskningsdebatten 1991 när KU granskade den dåvarande
            regeringens beslutet att utse Kjell-Olof
          </note>
          <note>
            Feldt till styrelseordförande i Vin- &amp;
          </note>
          <note>
            Spritcentralen. Han sade att regeringen företräder samtliga aktier
            i bolaget och att det är regeringen som beslutat i utnämningsfrågan.
            Detta är ett synonymt fall till utnämningarna i AMU och
          </note>
          <note>
            Utbildningsfastigheter AB.
          </note>
          <note>
            Det är dags för regeringen att sluta gömma sig bakom aktiebolagslagen.
            Det är ju befängt att låtsas att inte ha med sina företag att
            göra när det är dags att utse chef. I alla andra frågor kommer
            säkerligen AMU, som är ett politiskt känsligt verk, att följa
            regeringens politik. Det kan knappast vara mot regeringsformen
            att regeringen skapar goda förutsättningar för sitt och skattebetalarnas
            företag genom att medverka till att det blir en bra chef.
          </note>
          <note>
            Låt mig ställa en sista fråga: Har Birgit Friggebo och Anders
            Björck, med sitt tidigare stora engagemang i utnämningsfrågor,
            anmält någon avvikande mening i något av regeringens utnämningsbeslut?
          </note>
          <note type="speaker">
            Anf. 6 IAN WACHTMEISTER (nyd):
          </note>
          <note>
            Fru talman! Jag hoppas att statsministern hänger med i alla frågor
            han får här.
          </note>
          <note>
            Först vill jag göra klart att jag, med tanke på mitt uppträdande
            här, inte har för avsikt att söka tjänst som generaldirektör,
            landshövding, ambassadör eller något annat när man äntligen lyckas
            få mig ut ur riksdagen.
          </note>
          <note>
            Vi talar nu om en del förfärande exempel på utnämningar. Jag
            vill inte gå in på personer. Jag vill mer titta på de tjänster
            den här frågan gäller. Vi kan titta på sådana fantastiska miljardkoncerner
            som
          </note>
          <note>
            AMS, Invandrarverket, SIDA osv. Detta vore i civila sammanhang
            -- ute i verkligheten -- jättejobb som kräver en enorm kompetens.
            Jag tror inte att man genom att vara statssekreterare, riksdagsledamot
            eller rörelseorienterad ombudsman eller något annat skaffar sig
            den kompetensen -- som måste vara fantastiskt avancerad.
          </note>
          <note>
            Jag tror att det här föreligger en viss begreppsförvirring. Man
            plockar säkert ut folk efter bästa förmåga. Det är inte heller
            något fel på de människor som utnämns. Men tyvärr är det så att
            när det gäller de befattningar där skattebetalarnas miljardbelopp
            skall handhas, måste det vara fråga om de bästa personerna.
          </note>
          <note>
            Problemet är varifrån man får de bästa. Jag tror att detta problem
            kommer att kvarstå så länge politiken betraktas som ett yrke.
            Det är vanligt i denna sal, och i andra liknande salar, att politiken
            ses som ett yrke som innehas från vaggan till graven.
          </note>
          <note>
            Om politiken vore en demokratisk värnplikt, där alla människor
            i samhället inriktar sig på att äntligen få komma in i riksdagen
            i fyra eller max åtta år, om det blir fyraåriga mandatperioder,
            skulle det bli fråga om något som går tur och retur.
          </note>
          <note>
            Verkligheten, in i politiken, tillbaks till verkligheten. Jag
            tror också att problemen med utnämningarna skulle försvinna. Då
            skulle också kritiken mot politikerna brytas.
          </note>
          <note>
            Att vara politiker borde egentligen vara ett hedervärt yrke,
            och det är många hedervärda personer som gör sitt absolut bästa
            här. Men utnämningspolitiken förblir en vagel i ögat på dem som
            vill försvara det system som finns i dag.
          </note>
          <note type="speaker">
            Anf. 7 JOHN BOUVIN (nyd):
          </note>
          <note>
            Fru talman! Herr statsminister! Jag var på mitt rum när jag hörde
            att denna debatt pågick. Jag måste därför få ställa följande fråga.
          </note>
          <note>
            Statsministern sade att vi i Ny demorkati inte hade något att
            göra med att herr statsministern blev statsminister. Hur kan detta
            vara? Systemet är ju så att när vi i Ny demokrati avstår från
            att rösta, stöttar vi regeringen. Eller hur?
          </note>
          <note>
            Jag vill ställa en annan fråga i samma veva. Kan det politiska
            träsket bero på att Sverige befinner sig i ett ekonomiskt kaos,
            med ett budgetunderskott på minst 250 miljarder kronor och en
            statsskuld på
          </note>
          <note>
            1 000 miljarder kronor? Kan det bero på ett politiskt system
            som gör att man så att säga snurrar runt? Duger man inte på den
            posten, kanske man duger på den andra, osv.
          </note>
          <note type="speaker">
            Anf. 8 TALMANNEN:
          </note>
          <note>
            Carl Bildt deltar i den debatt som gäller utnämningspolitiken.
          </note>
          <note type="speaker">
            Anf. 9 Statsminister CARL BILDT (m):
          </note>
          <note>
            Fru talman! Jag tycker icke desto mindre att det är fascinerande
            att få ta del av hela bredden inom Ny demokrati, på allt från
            klädsel till argumentationsart.
          </note>
          <note>
            Men låt mig efter denna halvironiska kommentar svara på de frågor
            som har ställts här.
          </note>
          <note>
            Harriet Colliander hade ett exempel som jag vill gärna ta upp.
            Det gällde de anmärkningar som
          </note>
          <note>
            Anders Björck hade riktat mot utnämningen av
          </note>
          <note>
            Kjell-Olof Feldt till styrelseordförande i Vin &amp;
          </note>
          <note>
            Sprit AB. Harriet Colliander undrade om man måste ta ansvar i
            regeringsställning. Ja, det måste man. Men det är en väldig skillnad
            när det gäller styrelseordföranden. Där råder det inget tvivel
            om att ägaren har ansvar för att utse styrelse och se till att
            den är någorlunda kompetent. Posten som styrelseordförande är
            förmodligen viktigast. Men när detta är gjort är det styrelsen
            som har ansvaret för att tillsätta den verkställande direktören.
            Det skall i normalfallet icke regeringen lägga sig i. Det gör
            i normalfallet icke heller regeringen. Det här innebär att regeringen
            tillsätter styrelseordföranden i Vin &amp; Sprit AB men tar icke ansvaret
            för utnämningen av verkställande direktör. Så var det under den
            tidigare regeringen.
          </note>
          <note>
            Man kan kritisera de val som gjordes då. Så är det under den
            nuvarande regeringen. Man kan kritisera de val vi gör i fråga
            som styrelseordförande. Men där har regeringen ansvaret.
          </note>
          <note>
            I övrigt är det regeringens ständiga strävan att hitta den bästa
            personen. Men jag upprepar att det ibland inte är alldeles lätt
            att hitta vederbörande.
          </note>
          <note>
            Jag delar er uppfattning om att det är nödvändigt att sträva
            efter att bredda rekryteringsunderlaget till dessa tjänster. Jag
            har själv talat om att det vore av stort värde att få ett ökat
            inslag av pesoner med bakgrund i näringslivet som vill åta sig
            chefspositioner inom den offentliga sektorn. Jag har i några sammanhang
            försökt få personer med gedigen erfarenhet och stor kompetens
            från det privata näringslivet att åta sig chefspositioner inom
            den offentliga sektorn. Men jag har så gott som genomgående fått
            nej till svar. Det här har berott på att de har sett den offentliga
            sektorn som en verksamhet där det krävs speciella talanger när
            det gäller att hantera massmedier och den politiska debatten.
            De har inte heller ansett att löneutvecklingen inom den offentliga
            sektorn eller pensionsavtalen är konkurrenskraftiga med de som
            bjuds inom näringslivet.
          </note>
          <note>
            Det här kan måhända tjäna som en kommentar till
          </note>
          <note>
            John Bouvins påstående om det s.k. träsket. I det s.k. träsket
            är det hårdare regler än vad som gäller i övriga samhället. Jag
            vill gärna säga detta med en viss skärpa. Sluta tala om träsk!
            Det drabbar ytterst er själva.
          </note>
          <note>
            I denna riksdag sitter hedervärda personer som bärs upp av samhällsengagemang.
            De avstår ofta från en civil karriär för att kämpa för idéer som
            de tror på. De sitter inte här för att få pension eller lön. Jag
            kommer att reagera med samma skärpa varje gång jag hör John Bouvin
            eller någon annan bedriva denna billiga populistiska retorik om
            träsk.
          </note>
          <note>
            Det är en träskargumentation som inte har med denna fråga att
            göra.
          </note>
          <note>
            Åter till Ian Wachtmeister, slipsfalangen inom partiet.
          </note>
          <note>
            Det gäller frågan om politiken och politiska meriter. Jag tror
            att det är viktigt att ha klart för sig att politik är ett engagemang.
            Personer skall kunna gå in i ett politiskt engagemang i kommunfullmäktige,
            landsting och riksdag. Men de skall inte sitta där för evigt,
            utan kunna gå tillbaka till en civil karriär. Men förutsättningen
            för att detta över huvud taget skall vara möjligt är att de inte
            förses med en peststämpel. Bara för att en person har suttit på
            ett politiskt uppdrag, t.ex. i riksdagen, skall vederbörande inte
            förföljas när denna får ett arbete t.ex. inom den offentliga sektorn.
            Vi skall inte bortse från att en mycket stor del av den totala
            svenska ekonomin är den offentliga sektorn.
          </note>
          <note>
            Jag tror att Ian Wachtmeister riskerar att åstadkomma -- om han
            släpper John Bouvin lös alltför mycket med denna typ av argumentation
            --
          </note>
          <note>
            en situation där människor från näringslivet eller någon annanstans
            säger, att de aldrig kommer att våga ge sig in i politiken. Så
            fort de därefter vill ha ett jobb, kommer agitatorer att förfölja
            dem och säga att de inte har fått jobbet tack vare deras kompetens
            utan bara därför att de med sitt samhällsengagemang har ägnat
            sig åt politisk verksamhet under en, två eller tre mandatperioder.
          </note>
          <note>
            Förse aldrig politiken med en pestflagga! Se politiken som ett
            uttryck för engagemang. Det är därför ni sitter i Sveriges riksdag.
            De är faktiskt därför andra sitter i Sveriges riksdag.
          </note>
          <note type="speaker">
            Anf. 10 HARRIET COLLIANDER (nyd):
          </note>
          <note>
            Fru talman! Statsministern sade att ansvaret för chefsutnämningar
            i bolag i normalfallet åvilar styrelsen. Jag förstår av detta
            att det inte har varit normalfall. Jag är av den uppfattningen
            att regeringen skall verka för att det finns goda förutsättningar
            i företag att rekrytera bra chefer.
          </note>
          <note>
            Jag fick inte svar på om Anders Björck och Birgit
          </note>
          <note>
            Friggebo haft några avvikande meningar i fråga om tillsättningar.
          </note>
          <note>
            Statsministern säger i sitt interpellationssvar att förmågan
            att leda större myndigheter förutsätter en rad kvaliteter.
          </note>
          <note>
            I statsministerns svar avspeglas regeringens företagskultur.
            Statsministern och regeringen har ett snävt perspektiv -- det
            är ett politikerperspektiv.
          </note>
          <note>
            Statsministern säger bl.a. att verkschefer skall kunna samarbeta
            med regeringen och att det är en fördel att ha erfarenhet från
            svenskt utredningsväsende. Regeringen skall alltså utse personer
            som gör, direkt eller indirekt, som regeringen säger. Krav på
            att utnämnda chefer skall ta ett ekonomisk ansvar och leda företag
            på affärsmässiga grunder lyser med sin frånvaro.
          </note>
          <note>
            Statsministern säger avslutningsvis i sitt interpellationssvar
            att regeringen är bunden av överenskommelser att placera den förutvarande
            regeringens statssekreterare efter kompetens och erfarenhet. Om
            det skulle bli regeringsskifte efter nästa val, hur många statssekreterare
            är det då som fyrpartiregeringen lämnar efter sig och som skall
            placeras? En statssekreterare kan knappast befordras under generaldirektörsnivå.
            Hur många chefstjänster i verk, bolag och myndigheter kommer det
            då att handla om? Det är ju detta utbud på politiker som gör det
            så svårt att rationalisera bort statliga inrättningar -- regeringen
            måste ju placera chefer.
          </note>
          <note>
            Detta är vad Sverige har gemensamt med sovjetnomenklaturans privilegiesamhälle.
            Varför är det bara den arbetslösa sjuksköterskan eller industriarbetaren
            som får gå till arbetsförmedlingen? Varför skall arbetslösa politiker
            slippa detta? Jo, därför att den grundsyn som regeringen och många
            politiker har är, att en politiker som nått en viss nivå är värd
            mer än andra trots att grundlagen talar om allas lika värde och
            att alla skall behandlas lika. Då säger naturligtvis statsministern
            att LAS inte gäller för dessa. Nej, säger jag. LAS behöver inte
            gälla för dem som är stora och starka. Det är något sjukt i vårt
            samhälle när de makthavande har behov av att skydda de starkare.
          </note>
          <note>
            Jag påstår att det är helt enkelt så att politiker vill inte
            ut och konkurrera. Många politiker började sin bana som yrkespolitiker
            i tonåren och har aldrig konkurrerat på den öppna marknaden och
            vet egentligen inte vad de duger till utanför politiken.
          </note>
          <note>
            Fru talman! Det som jag har sagt föranleder ytterligare en fråga.
            Avser statsministern att riva upp bestämmelsen om skyldigheten
            att förse den som en gång blivit statssekreterare med fallskärm
            i form av garanterat välavlönat arbete fram till pensioneringen?
            Om inte, skulle jag vilja att statsministern utvecklade skälen
            till sitt ställningstagande.
          </note>
          <note type="speaker">
            Anf. 11 JOHN BOUVIN (nyd):
          </note>
          <note>
            Fru talman! Herr statsminister! Vi i Ny demokrati kom direkt
            från verkligheten. Vi hade ingen politisk bakgrund. Men på grund
            av -- jag tar mig friheten att använda vilka uttryck som helst
            -- det politiska träsket har vi hoppat in i detta spel. Vi menar
            att det nu får vara nog.
          </note>
          <note>
            Mina kamrater i stålverket säger likadant. Jag har svårt att
            förklara för dem hur kommunalråd och riksdagsledamöter, som sitter
            här på s.k.
          </note>
          <note>
            förtroendeuppdrag, när de får gå av en eller annan anledning,
            kan få full pension. Skattebetalarna har betalat dessa politiker.
            Men stålverksarbetarna som har arbetat 20 år i stålverket, de
            får som tack sex månaders avgångsvederlag. Sedan får de gå. Men
            politikern, som har slösat bort pengar, vi har ju
          </note>
          <note>
            1 000 miljarder kronor i statsskuld, han sitter kvar och får
            pension.
          </note>
          <note>
            Kan statsministern förklara för hela svenska folket var rättvisan
            finns i detta? Inte nog med det, nu ser vi...
          </note>
          <note type="speaker">
            Anf. 12 TALMANNEN:
          </note>
          <note>
            Interpellationsdebatten gäller utnämningspolitiken. Jag vore
            tacksam om John
          </note>
          <note>
            Bouvin försökte hålla sig till ämnet.
          </note>
          <note type="speaker">
            Anf. 13 JOHN BOUVIN (nyd):
          </note>
          <note>
            Fru talman! Ja, det skall jag nog göra. Men, fru talman, så fort
            den andra parten glider över på ett annat område, blir det inte
            någon tillsägelse. Men när vi försöker svara, blir det en tillsägelse.
            Men det är väl så att man inte vill ha någon friare debatt. Det
            är därför denna knasiga ordning med dessa regler för interpellationsdebatter
            finns. Man eliminerar den fria...
          </note>
          <note type="speaker">
            Anf. 14 Statsminister CARL BILDT (m):
          </note>
          <note>
            Fru talman! Låt mig svara på en gång när det gäller fria debattregler.
            Jag ber om ursäkt, fru talman!
          </note>
          <note>
            Det som John Bouvin säger är i grunden felaktigt.
          </note>
          <note>
            Varje politiker har inte något fallskärmsavtal, och det finns
            inte någon evig anställningsgaranti. Jag kan nog förklara detta
            för svenska folket. Om jag lyckas förklara det för John Bouvin
            är väl mera tveksamt.
          </note>
          <note>
            Det går att ta del av de regler som gäller. Skulle jag i morgon
            dag fällas av Ny demokrati eller någon annan i denna kammare,
            har jag ingen annan anställningstrygghet än om Moderata samlingspartiet
            vill ha kvar mig som partiordförande.
          </note>
          <note>
            Jag har inga pensionsavtal. Jag har inga fallskärmsavtal. Det
            är möjligt att jag är alldeles värdelös på arbetsmarknaden. Men
            jag avser att försöka.
          </note>
          <note>
            Att bedriva denna propaganda, som går ut på att jag och andra
            skulle ha jättelika fallskärmsavtal, sitta med pensioner, bedriva
            denna verksamhet bara för att tjäna pengar -- det upprör mig djupt
            i själen. Jag tycker att John Bouvin skall sluta med detta. Det
            är under värdigheten, också för det parti han företräder.
          </note>
          <note type="speaker">
            Anf. 15 TALMANNEN:
          </note>
          <note>
            Överläggningen är härmed avslutad. John Bouvin är varmt välkommen
            att komma med frågor och interpellationer i ämnen som han önskar
            få behandlade här i kammaren.
          </note>
          <note>
            Anf. 16 Statsminister CARL BILDT (m)
          </note>
          <note>
            inpass:
          </note>
          <note>
            Fru talman! Jag ber om ursäkt för att John Bouvins inlägg förhindrade
            mig att svara på de av Harriet
          </note>
          <note>
            Collianders frågor som jag avsåg att besvara.
          </note>
          <note>
            2 § Svar på interpellation 1992/93:158 om konkurrensbegränsning
            av viss import
          </note>
          <note>
            Anf. 17 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Per Stenmarck har frågat mig vad jag avser att vidta
            för åtgärder för att statliga verk, med utgångspunkt från sitt
            allmänna tyckande, inte skall kunna hindra en fri och sund konkurrens
            till konsumenternas bästa.
          </note>
          <note>
            Bakgrunden till frågan är att Statens livsmedelsverk den 3 mars
            1992 avslagit en ansökan från en svensk importör om tillstånd
            att importera och sälja vitaminberikat chokladpulver. Jag är,
            som
          </note>
          <note>
            Per Stenmarck säkert väl känner till, förhindrad att här i kammaren
            diskutera ett sådant enskilt fall, men jag kan lämna generella
            synpunkter på reglernas utformning.
          </note>
          <note>
            Enligt 2 § Livsmedelsverkets kungörelse (SLV FS
          </note>
          <note>
            1983:2) med föreskrifter om berikningsmedel i livsmedel fordras
            tillstånd för att berika livsmedel eller importera berikat livsmedel.
            En förutsättning för att berikning skall beviljas är att produkten
            redan utan berikning kan anses vara värdefull från näringssynpunkt
            samt att produkten är en naturlig bärare av vitaminerna i fråga.
            Berikning får inte ske för att enbart bli ett försäljningsargument
            utan bör tillgripas endast om en naturlig halt av näringsämnen
            gått förlorad under tillverkningen eller om andra starka skäl
            från näringssynpunkt talar för en berikning.
          </note>
          <note>
            Reglerna om berikning av livsmedel har alltså kommit till för
            att förhindra att produkter som i sig själva inte är näringsriktiga
            genom berikning uppfattas som nyttiga.
          </note>
          <note>
            Regleringarna inom livsmedelsproduktionen kan innebära att konkurrensen
            begränsas, vilket bl.a.
          </note>
          <note>
            medför en press uppåt på priserna och en negativ inverkan på
            effektiviteten på marknaden. Givetvis skall vi inte ha regler
            som i onödan hämmar konkurrensen. Vi måste därför noga pröva varje
            regel som kan få sådana effekter mot bakgrund av de intressen
            som regeln tillkommit för att skydda.
          </note>
          <note>
            Förekomsten av vitaminberikade livsmedel varierar i de europeiska
            länderna. Det finns för närvarande inom EG inga harmoniserade
            regler angående berikning. En omständighet som måste vägas in
            är att Sverige inom ramen för ett EES-avtal kan komma att anklagas
            för att sätta upp tekniska handelshinder på ett icke harmoniserat
            område.
          </note>
          <note>
            Inom regeringskansliet pågår ett arbete med att se över regler
            av olika slag för att se om de är nödvändiga. Detta avregleringsarbete
            bedriver regeringen med hög prioritet.
          </note>
          <note type="speaker">
            Anf. 18 PER STENMARCK (m):
          </note>
          <note>
            Fru talman! Jag ber att få tacka näringsministern för svaret
            på min interpellation.
          </note>
          <note>
            I svensk lagstiftning finns det regleringar som kanske hade ett
            välmenande syfte när de tillkom, men som av allmänheten -- den
            allmänhet som de kom till för att hjälpa eller skydda -- inte
            bara upplevs som onödig detaljreglering utan t.o.m. som motverkande
            dess intressen. Ett exempel på detta är den regel som jag har
            tagit upp i min interpellation, med föreskrifter om berikningsmedel
            i livsmedel, som bl.a hindrar import av vitaminberikat chokladpulver.
          </note>
          <note>
            Eftersom näringsministern är förhindrad att i kammaren diskutera
            enskilda fall, tänker jag inte ge mig in på det konkreta fallet
            som uppmärksammade mig på detta förhållande. Men jag kan inte
            låta bli att göra principiella reflexioner kring just detta förbud
            och vilka konsekvenser det får, med utgångspunkt i detta exempel.
          </note>
          <note>
            Jag kan i och för sig förstå det rimliga i att man förbjuder
            livsmedelstillsatser som kan vara skadliga för konsumenten. Men
            när man förbjuder tillsatser som inte är skadliga bara för att
            man inte tycker att de borde finnas, drar man ett löjets skimmer
            över den statliga myndighetsutövningen.
          </note>
          <note>
            Om jag har förstått reglerna rätt, förbjuder de vitamintillsats
            i en vara om den inte är naturlig bärare av vitaminer, men tillåter
            varan annars, förutsatt att Livsmedelsverket tycker att varan
            är värdefull från näringssynpunkt.
          </note>
          <note>
            Det jag har anfört är ett exempel på hur fullkomligt absurt en
            regel kan slå. Självfallet ställer jag mig frågan om det finns
            andra exempel på att denna regel eller andra regler har slagit
            på ett lika vansinnigt sätt utan att det har framgått i debatten.
          </note>
          <note>
            Ännu värre är att denna regel och
          </note>
          <note>
            Livsmedelsverkets agerande har fått en direkt konkurrenshämmande
            verkan. Jag menar att detta rimmar illa, både med den nya konkurrenslag
            vi har fått och med de regler som gäller inom detta område vid
            ett svenskt EG-inträde.
          </note>
          <note>
            Vi har i Sverige en ledande produkt på detta område som jag har
            tagit upp i min interpellation.
          </note>
          <note>
            Den har ca 70 % av marknaden och är förmodligen avsevärt dyrare
            än den importerade. Det visar att konkurrens behövs på området.
          </note>
          <note>
            En annan fråga som jag naturligtvis ställer mig är om det finns
            andra regler som är lika omotiverade och får lika skadliga följder.
            Sannolikt finns det många fler exempel på onödiga och skadliga
            detaljregleringar, där bestämmelserna mer är till för sin egen
            skull än för att fylla en vettig uppgift.
          </note>
          <note>
            Fru talman! Jag är nöjd med näringsministerns uttalande att vi
            inte skall ha regler som i onödan hämmar konkurrensen. Det instämmer
            jag i.
          </note>
          <note>
            Däremot förstår jag inte vad näringsministern sade sedan, att
            varje regel som får sådana effekter skall prövas mot bakgrund
            av de intressen som den tillkommit för att skydda. Vad betyder
            det? Kan vi inte enas om att onödiga regler som hämmar konkurrensen
            skall avskaffas utan några intresseprövningar?
          </note>
          <note>
            Det är mycket tillfredsställande att det inom regeringskansliet
            pågår ett avregleringsarbete som bedrivs med hög prioritet. Jag
            hoppas att det skall leda fram till att man avskaffar det importhinder
            som min interpellation handlar om.
          </note>
          <note>
            Anf. 19 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Onödiga regler är vi alltid emot. Mitt svar betyder
            att vi internt i departementet har inlett ett arbete för att se
            vad som kan göras på det aktuella området. Jag delar Per Stenmarcks
            uppfattning att den konkurrens som kommer till stånd genom import
            av chokladpulver högst påtagligt har pressat prisnivån på den
            aktuella varugruppen. Jag är själv, tillsammans med mina barn,
            en stor konsument. Jag har också svårt att förstå en del av de
            regler som finns på området. Det finns därför anledning att se
            över och pröva relevansen av dessa.
          </note>
          <note>
            Vi har alltså inlett ett arbete. Vi kommer att ta upp diskussioner
            inom regeringskanslierna för att undersöka vilka grunder som finns
            för regleringarna och för att se vad som kan göras för att förenkla
            dessa.
          </note>
          <note type="speaker">
            Anf. 20 PER STENMARCK (m):
          </note>
          <note>
            Fru talman! Jag uppskattade speciellt näringsministerns kompletterande
            anmärkning att man alltid är emot onödiga regler, och jag tackar
            för den.
          </note>
          <note>
            Det allvarliga i detta sammanhang är den offentliga maktens godtycke.
            Det finns inte någonstans någon motivering till att Livsmedelsverket
            har beslutat som det har gjort. Beslutet har tillkommit därför
            att den importerade produkt som det gäller, såsom man uttrycker
            det, enligt Livsmedelsverkets åsikt inte är motiverad. Beslut
            fattade enbart på grund av åsikt, utan stöd i lagen, är allvarliga.
          </note>
          <note>
            På detta område likaväl på andra områden behöver vi konkurrens.
            Vi har därför inrättat
          </note>
          <note>
            Konkurrensverket, som har uppmanat
          </note>
          <note>
            Livsmedelsverket att ompröva sitt beslut, men den uppmaningen
            har avvisats av Livsmedelsverket.
          </note>
          <note>
            Jag är tacksam för att regeringen bedriver ett omfattande avregleringsarbete
            på många olika områden och för att även detta område finns med
            i det arbetet. Det är nödvändigt inte minst, som näringsministern
            tog upp i sitt inledande anförande, mot bakgrund av ett kommande
            EG-
          </note>
          <note>
            medlemskap, inför vilket vi redan har skaffat oss en ny konkurrenslag.
          </note>
          <note>
            Låt mig allra sist få ställa ytterligare en kompletterande fråga:
            När bedömer näringsministern att det avregleringsarbete som regeringen
            bedriver kan leda fram till de nödvändiga förändringarna?
          </note>
          <note>
            Anf 21 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Vi utför ett omfattande avregleringsarbete och har
            tagit in information från samtliga näringsorganisationer, från
            sidoorganisationer, från företag m.fl intressenter.
          </note>
          <note>
            Vi har för närvarande fattat beslut om eller har under beredning
            45 % av de förslag som därvid framkommit. Vi räknar med att hinna
            med ytterligare 45 % till nästkommande sommar.
          </note>
          <note>
            Därmed skulle 90 % av de förslag som har framkommit vara behandlade.
          </note>
          <note>
            Den aktuella frågan om vitaminisering av chokladpulver har nyligen
            aktualiserats och sätts naturligtvis upp på listan över vad vi
            ytterligare har anledning att pröva för att göra framsteg på det
            här området. Det gäller i synnerhet med tanke på att det i marknadsföringslagen
            föreskrivs att man inte skall utnyttja otillbörliga argument vid
            marknadsföring av en produkt.
          </note>
          <note>
            Fru talman! Jag har under morgonen även försökt utreda hur det
            förhåller sig med citron som naturlig bärare av C-vitamin i vodka,
            men jag har förstått att citronarom inte kan sägas innehålla C-vitamin.
          </note>
          <note>
            Därmed är väl den frågan fortfarande i sak obesvarad, men den
            visar kanske på en del av de problem som finns. Vi har anledning
            att undersöka vad som kan göras för att upprätthålla en god och
            väl fungerande konkurrens.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1992/93:113 om en ny utbildning för företagare
            m.fl. som är verksamma inom skogsbruket
          </note>
          <note>
            Anf. 22 Jordbruksminister KARL ERIK OLSSON
          </note>
          <note>
            (c):
          </note>
          <note>
            Fru talman! Bo Arvidson har frågat mig vilka initiativ jag har
            tagit eller ämnar ta för att en ettårig naturbruksteknikerutbildning
            kommer till stånd.
          </note>
          <note>
            Eftersom frågan i väsentliga delar avser en form av utbildning
            som ligger inom skolministerns ansvarsområde har jag samrått med
            henne när det gäller svarets utformning.
          </note>
          <note>
            Våren 1991 lämnade dåvarande regering riksdagen ett förslag till
            reformering av gymnasieskolan genom propositionen 1990/91:85 Växa
            med kunskap -- om gymnasieskolan och vuxenutbildningen. Reformen
            som därvid beslutades innebär att samtliga gymnasieprogram blir
            treåriga och att läroplanen förändras så att utbildningarna ger
            s.k. allmän behörighet för inträde till universitet och högskola.
            De tvååriga utbildningarna inom jordbruks-, trädgårds- och skogsbruksområdena
            omformades i enlighet med reformen till naturbrukslinjen och sedermera
            naturbruksprogrammet. I samband med dessa förändringar avskaffades
            också det fjärde året vid den tekniska gymnasieutbildningen, och
            en tvåårig högskoleingenjörsutbildning infördes. De nya programmen
            påbörjades under hösten 1992.
          </note>
          <note>
            Reformen kommer att vara helt genomförd hösten
          </note>
          <note>
            1995.
          </note>
          <note>
            Organisatoriskt hör påbyggnadsutbildningar hemma inom kommunal
            vuxenutbildning.
          </note>
          <note>
            Kommunerna skall erbjuda gymnasial vuxenutbildning, och enligt
            skollagen skall de erbjuda utbildning som svarar mot efterfrågan
            och behov. Landstingen får anordna gymnasial utbildning endast
            inom områdena naturbruk och omvårdnad.
          </note>
          <note>
            I det planerade kursutbudet för höstterminen 1993
          </note>
          <note>
            finns det också ett rikligt utbud av påbyggnadsutbildningar inom
            naturbruksområdet.
          </note>
          <note>
            För läsåret 1993/94 planeras närmare 40 kurser för ca 2 000 deltagare.
            De olika kurserna är förlagda till drygt 40 platser över hela
            landet.
          </note>
          <note>
            Till följd av förändringen inom gymnasieskolan och för att få
            samma struktur på påbyggnadsutbildningarna inom de areella näringarna
            som inom de tekniska områdena beslutade Sveriges lantbruksuniversitet
            våren 1992
          </note>
          <note>
            att förlänga utbildningarna för lantmästare och trädgårdstekniker
            med ett år så att utbildningarna blir tvååriga. Trädgårdsteknikerutbildningen
            bytte i detta sammahang namn till trädgårdsingenjörsutbildning.
            Utbildningarna till lantmästare och trädgårdsingenjörer utgör
            en god grund för såväl eget företagande som andra arbetsledande
            funktioner och arbetsuppgifter.
          </note>
          <note>
            Vad gäller utbildningarna inom skogsområdet är förhållandena
            något annorlunda. Sveriges lantbruksuniversitet beslutade i maj
            i år att bibehålla såväl den tvååriga skogsteknikerutbildningen
            som den ettåriga påbyggnadsutbildningen till skogsmästare.
          </note>
          <note>
            Behovet av såväl skogsarbetare som högreutbildade har till följd
            av den strukturrationalisering som pågått under många år inom
            skogsbruket förändrats radikalt.
          </note>
          <note>
            Skogsarbetare har i dag ett ansvar för skogsskötsel och skogsavverkning
            som vida överstiger det som den grundläggande utbildningen inom
            naturbruksprogrammet ger kompetens för. Det finns alltså ett behov
            av en utbildning för specialiserade skogsarbetare. Vi har inom
          </note>
          <note>
            Jordbruksdepartementet och
          </note>
          <note>
            Utbildningsdepartementet utsett en arbetsgrupp för att undersöka
            förutsättningarna för en sådan utbildning. Avsikten med denna
            utbildning är emellertid inte att ge den allmänna företagsfördjupning
            inom de areella näringarna som Bo Arvidson avser.
          </note>
          <note>
            Jag ifrågasätter inte att det kan finnas ett behov av den utbildning
            för egna företagare som Bo
          </note>
          <note>
            Arvidson redovisar i sin interpellation. Det är min övertygelse
            att ifall dessa utbildningar efterfrågas, kommer kommunerna i
            samarbete med landstingskommunerna att identifiera och tillgodose
            detta behov utan att regeringen behöver ingripa.
          </note>
          <note type="speaker">
            Anf. 23 BO ARVIDSON (m):
          </note>
          <note>
            Fru talman! Jag ber att få tacka jordbruksministern för svaret
            på min interpellation, även om det gått en tid sedan den framställdes.
            Anledningen till interpellationen är vad som anfördes om utbildningsfrågor
            i skogsbruket i proposition
          </note>
          <note>
            1992/93:226 En ny skolpolitik liksom vad som anfördes i samma
            fråga av Skogspolitiska kommittén i betänkandet SOU 1992:76.
          </note>
          <note>
            I propositionens kap. 6 framhålls de ökade krav som den nya skogspolitiken
            ställer på skogsägare och anställda i skogsbruket. Där berörs
            det översynsarbete som pågår beträffande de skogliga utbildningarna
            inom SLU liksom problemen med kvaliteten och omfattningen av skogsarbetarutbildningen.
          </note>
          <note>
            Jag tror att jordbruksministern och jag är överens om behovet
            av en bättre utbildning för såväl skogsägare som olika grupper
            av anställda i skogsbruket. När det gäller den utbildning som
          </note>
          <note>
            SLU svarar för i form av nuvarande skogsteknikeroch skogsmästarutbildning
            kan jag inte underlåta att upprepa vad utbildningsutskottet anförde
            i det betänkande som behandlades i denna kammare i förra veckan.
            Utskottet ansåg det beklagligt att utbildningarna kommer att bedrivas
            oförändrade under ytterligare två år enligt SLU:s styrelsebeslut
            för kort tid sedan.
          </note>
          <note>
            I min interpellation pekar jag på behovet av en bra företagarutbildning
            för företagare såväl inom skogsbruket som inom jordbruket. Jag
            tror att det kan finnas vissa möjligheter att på några platser
            i landet samordna dessa utbildningar i form av en påbyggnadsutbildning.
            Denna bör äga rum flera år efter det att den studerande lämnat
            gymnasieskolan. Det är nödvändigt för att den studerande skall
            få möjlighet att skaffa praktik i yrket men också för att denne
            skall uppnå en större mognad än vad man vanligtvis har under gymnasieåren.
          </note>
          <note>
            I svaret hänvisas till riksdagens beslut år 1991 om gymmasieskolan
            och vuxenutbildningen. Vidare hänvisas till de påbyggnadsutbildningar
            som planeras för läsåret 1993/94. Tyvärr är situationen inte så
            ljus och positiv som svaret antyder. Många kommuner vägrar att
            betala interkommunal ersättning för elever som vill genomgå en
            påbyggnadsutbildning. Man hänvisar till att eleven genomgått gymnasium
            och att man inte är skyldig att betala någon ytterligare utbildning.
          </note>
          <note>
            Kommunerna hanterar dessutom dessa frågor väldigt olika, varför
            systemet blir orättvist för elever från olika kommuner. Hur ser
            jordbruksministern på förhållandet med den olika behandlingen
            av elever från olika kommuner?
          </note>
          <note>
            Enda alternativet på jordbrukssidan blir då att välja den nya
            tvååriga lantmästarutbildningen. Men alla vill inte satsa två
            år och är kanske inte heller intresserade av högskoleutbildning.
            Riksdagen har för en tid sedan beslutat om kommunernas ansvar
            för kostnaderna när det gäller teknikerutbildningen samt gett
            regeringen bemyndigande att om så är nödvändigt besluta om ytterligare
            påbyggnadsutbildningar som kommunerna skall vara skyldiga att
            betala.
          </note>
          <note>
            När det gäller utbildning för specialiserade skogsarbetare framgår
            inte klart vem som skall vara huvudman för denna utbildning. Det
            framskymtar i jordbruksministerns svar till Karin Falkmer och
          </note>
          <note>
            Jan-Olof Franzén vid en tidigare frågedebatt att
          </note>
          <note>
            SLU skulle kunna bli huvudman för denna utbildning. Jag har dock
            svårt att se att denna mer praktiska utbildning skulle passa in
            i ett universitets utbildningsutbud. Tidigare lämnade SLU ifrån
            sig påbyggnadsutbildningar på trädgårdsområdet till landstingens
            gymnasieskolor, eftersom dessa utbildningar inte passade in i
            SLU:s utbildningsutbud. Hur ser jordbruksministern på huvudmannaskapsfrågan?
          </note>
          <note>
            Som nämns i propositionen sker en stor förändring inom skogsbruket
            när det gäller kraven på yrkeskunskaper. För min del tror jag
            att alltmer arbete kommer att utföras av entreprenörer i stället
            för av anställda skogsarbetare. Dessa behöver då också en mer
            företagsinriktad utbildning.
          </note>
          <note>
            I slutet av svaret säger jordbruksministern att han inte ifrågasätter
            att det kan finnas behov av den utbildning för egna företagare
            som jag redovisat.
          </note>
          <note>
            Jag är dock inte så optimistisk som jordbruksministern när det
            gäller kommuners och landstings tillgodoseende av detta behov,
            av den enkla anledningen att de inte är skyldiga att betala för
            en sådan utbildning, och då blir det inte någon sådan i dagens
            pressade ekonomiska situation. De studerande får inte heller genomgå
            utbildningen, även om de själva skulle vilja, även om de skulle
            kunna betala för den.
          </note>
          <note>
            Enligt min bestämda uppfattning missgynnas de som behöver och
            önskar en kortare påbyggnadsutbildning, jämfört med dem som får
            en längre högskoleutbildning. Jag önskar att jordbruksministern
            ger sin syn på behovet av påbyggnadsutbildningarna inom jordbruk
            och skogsbruk.
          </note>
          <note>
            Det förslag om en ettårig
          </note>
          <note>
            ''naturbruksteknikerutbildning'' som framförs i interpellationen
            är ett försök att hitta en lösning som skulle kunna vara till
            gagn för blivande företagare och anställda inom såväl skogsbruket
            som jordbruket och trädgårdsnäringen. Frågan har nyligen aktualiserats
            i en skrivelse till
          </note>
          <note>
            Jordbruksdepartementet, liksom tidigare till
          </note>
          <note>
            Utbildningsdepartementet och Skolverket, från
          </note>
          <note>
            Lantbrukets yrkesnämnd och Trädgårdsnäringens yrkesnämnd.
          </note>
          <note>
            Jag ser det som mycket angeläget att frågan om påbyggnadsutbildningar
            inom jordbruk, trädgård och skogsbruk får en snabb lösning. Vid
            utgången av läsåret 1994/95 upphör dessa utbildningar enligt riksdagsbeslutet
            våren 1991, om inga åtgärder vidtas.
          </note>
          <note>
            I svaret nämns den arbetsgrupp som tillsatts av
          </note>
          <note>
            Jordbruksdepartementet och
          </note>
          <note>
            Utbildningsdepartementet. Min avslutande fråga till jordbruksministern
            blir därför: Kommer jordbruksministern att medverka till att den
            nämnda arbetsgruppen också får undersöka möjliga samverkansformer
            för påbyggnadsutbildningarna inom skogsbruk, jordbruk och trädgård?
          </note>
          <note type="speaker">
            Anf. 24 NILS NORDH (s):
          </note>
          <note>
            Fru talman! Jag tänker inskränka mig till ett enda stycke och
            konstaterar att jordbruksministern ser det som nödvändigt med
            en fortsatt utbildning på det här området.
          </note>
          <note>
            SLU har tidigare behandlat förslag om utbildningar på två orter
            i landet. Det skulle innebära att
          </note>
          <note>
            Skogsinstitutet i Värnamo skulle läggas ned. I
          </note>
          <note>
            tidigare interpellationer och motioner har vi påtalat nödvändigheten
            av en utbildning också inom lantskogen, som företrädesvis finns
            i södra Sverige.
          </note>
          <note>
            Kommer den arbetsgrupp som är tillsatt att närmare undersöka
            just den fråga som rör lantskogen?
          </note>
          <note type="speaker">
            Anf. 25 ULF MELIN (m):
          </note>
          <note>
            Fru talman! Jag vill liksom föregående talare tacka jordbruksministern
            för svaret på den interpellation som Bo Arvidson ställt. Jag har
            själv haft ett antal debatter med jordbruksministern om den högre
            skogliga utbildningen och forskningen i södra
          </note>
          <note>
            Sverige.
          </note>
          <note>
            Det finns väl inget område inom utbildningssektorn där resurserna
            är så snedfördelade som när det gäller ett så pass brett område
            som den högre utbildningen och forskningen på det skogliga området.
          </note>
          <note>
            Endast 10 % av den forskningen satsas i Götaland.
          </note>
          <note>
            De övriga satsade resurserna finns i Svealand och
          </note>
          <note>
            Norrland. Den forskningspolitiska proposition som vi nyligen
            har fattat beslut om ändrar inte detta förhållande, men jag hoppas
            att vi långsiktigt skall kunna göra det.
          </note>
          <note>
            Att det handlar om snedfördelning framgår av att andelen skog
            i Götaland är 20 %, tillväxten är
          </note>
          <note>
            30 %, arbetskraften är 35 % och skogsbruksvärdet är 40 %.
          </note>
          <note>
            Under de debatter som jag har varit med om tillsammans med jordbruksministern
            har jag uppfattat att hans engagemang i den här frågan är starkt.
            Jordbruksministern besitter också stor kunskap, och svaren som
            vi fått har varit bra, även om svaret i dag är något tunnare.
          </note>
          <note>
            Jag tänker inte närmare gå in på SLU:s nedläggning av skogsteknikerutbildningen
            i Värnamo. Jag tänker inte heller gå in på den beslutsvånda som
            verkar finnas när det gäller den högre utbildningen, eftersom
            det redan antagligen är för sent.
          </note>
          <note>
            Jag tänker däremot gå in på det svar som lämnades på interpellationen.
            Vi har nu en ny gymnasieskola med ett naturbygdsprogram med ett
            antal grendelningar, något som även diskuterats i andra sammanhang.
            Därtill kommer en högre skoglig utbildning, vilken vi hoppas kommer
            att bli en treårig skogsmästarutbildning.
          </note>
          <note>
            Men så kommer vi till det här mellantinget mellan gymnasieskolan
            och den högre utbildningen. I
          </note>
          <note>
            tidigare debatter har jordbruksministern tagit upp att kraven
            kommer att bli helt annorlunda. Det sägs att man kommer att fungera
            som något slags entreprenör, som både skall kunna avverka och
            klara av hela den övriga processen, och att det skulle behövas
            någon form av utbildning för det.
          </note>
          <note>
            Jordbruksministern hänvisar också till att en arbetsgrupp är
            tillsatt. Med anledning därav skulle jag vilja fråga jordbruksministern:
            Är arbetsgruppen tillsatt? Har den börjat arbeta?
          </note>
          <note>
            I det svar som jordbruksministern gav vid diskussioner med Karin
            Falkmer och Jan-Olof
          </note>
          <note>
            Franzén, vill jag minnas att jordbruksministern nämnde att tidsplanen
            skulle vara klar i oktober månad. Jag undrar om tidsplanen håller?
            Jag tror nämligen att man skall smida medan järnet är varmt.
          </note>
          <note>
            Precis som Nils Nordh inledningsvis nämnde finns den här kompetensen
            i Värnamo. Kanske skulle man i Värnamo kunna ha en riksrekryterande
            utbildning, så att man något satsar på utbildningssidan i södra
            Sverige. Jag tror också att den här typen av utbildning kommer
            att behövas även i norra Sverige. Det vore bra om vi kunde få
            svar på dessa frågor.
          </note>
          <note type="speaker">
            Anf. 26 KARIN FALKMER (m):
          </note>
          <note>
            Fru talman! Det var inte så länge sedan som vi hade en frågedebatt
            om den skogliga utbildningen. Trots det känner jag mig föranledd
            att delta i dagens debatt.
          </note>
          <note>
            Det är otvivelaktigt så, att det kommer att ställas krav på ökad
            kompetens inom den skogliga arbetsmarknaden. Den högre skogliga
            utbildningen måste vara landsomfattande.
          </note>
          <note>
            Svensk högre skogsutbildning kommer inte att ha den dimensioneringen
            att den kan splittras på för många orter. Krav måste framför allt
            ställas på att den framtida utbildningen kan tillämpas över hela
            landet, med internationell användning. En mycket stor del av utbildningen
            är oberoende av dess lokalisering, men vinner självfallet med
            ökad variation i biologiska och ekologiska förutsättningar, ägarförhållanden,
            struktur, m.m.
          </note>
          <note>
            Bergslagen måste i det hänseendet betraktas som en lämplig lokalisering
            för en generell högre skoglig utbildning. På den kan sedan vissa
            påbyggnadslinjer och påbyggnadsbitar erbjudas vid andra lokaliseringsplatser
            eller institutioner. Av såväl pedagogiska som ekonomiska skäl
            är det utomordentligt angeläget att utnyttja redan existerande
            strukturer inom det här området.
          </note>
          <note>
            En mycket viktig förutsättning för undervisningens genomförande
            är nära tillgång till skog, mark, övningsobjekt osv. Av betydelse
            är naturligtvis också att det inom korta avstånd från utbildningsorten
            finns en stor variation beträffande skogstyper, ekologi, skogsbrukssätt,
            träslag, ägostruktur, företagsformer m.m. Bergslagen, med sin
            närhet till Mälardalen och den naturgeografiska
          </note>
          <note>
            Norrlandsgränsen, har förutsättningar som är tillämpbara för
            stora delar av landet.
          </note>
          <note>
            Med detta, herr jordbruksminister, vill jag poängtera skillnaden
            mellan en högre skoglig utbildning, dess planering och dess lokalisering,
            och den utbildning som aktualiserades i Bo
          </note>
          <note>
            Arvidsons interpellation. Jag tror också att en sådan utbildning
            behövs. Jag ställer inte detta i tvivelsmål, men jag undrar om
            jordbruksministern delar min syn på att en högre skoglig utbildning
            bör vara generell och skall kunna tillämpas i hela landet och
            även internationellt.
          </note>
          <note>
            Anf. 27 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag delar de synpunkter som har framförts från många
            håll här, bl.a. att dagens ekonomiska situation och den nya lagstiftningen
            på t.ex. skogsbruksområdet kommer att innebära ökade krav på kompetens.
            Jag tror samtidigt att naturbrukslinjerna, med de variationer
            som finns, är en god grund för denna kompetens, även om jag också
            delar uppfattningen att kompetensen i många sammanhang behöver
            byggas på.
          </note>
          <note>
            Det är säkert också svårt för dem som utbildas att under gymnasietiden
            vara säkra på vilken typ av arbete de kommer att ha några år senare,
            och det gör behovet av påbyggnadsutbildning angeläget.
          </note>
          <note>
            Bo Arvidson kommenterade den situationen att
          </note>
          <note>
            Lantbruksuniversitetet nu fortsätter med skogsmästar- och skogsteknikerutbildningarna
            ytterligare en tid. Jag hoppas att detta inte skall leda till
            några problem. Jag har personligen sett fram mot en nyordning,
            och jag hoppas att den skall komma till stånd relativt snabbt.
          </note>
          <note>
            Sedan är det ett problem på kostnadssidan för kommunerna, där
            man måste ta ett helhetsgrepp och inte alltid bara se till att
            man har vissa utbildningar inom kommunen, utan också måste betala
            en del utbildningar som finns på annat håll.
          </note>
          <note>
            Det är emellertid en fråga som är svår att hantera från regeringshåll
            och riksdagshåll, utan det bör vara en sak som kommunerna kan
            hantera.
          </note>
          <note>
            Bo Arvidson tog också upp frågan om huvudmannaskap. Det är naturligen
            så att en gymnasial påbyggnadsutbildning bör vara gymnasial, med
            de huvudmän som finns för gymnasieskolan. När vi tillsatte arbetsgruppen,
            som skall försöka lösa problemen, visste vi att det i dag finns
            en del kompetens som har legat och ligger under Lantbruksuniversitetet
            och som bör kunna utnyttjas i det fortsatta arbetet. Det är viktigt
            att vi skapar en helhet av utbildningarna på gymnasienivå och
            på högskolenivå.
          </note>
          <note>
            När det gäller påbyggnadsutbildningar av olika slag inom såväl
            jordbruk som skogsbruk, nämnde jag ett drygt fyrtiotal kurser.
            Jag har här en lista som är förvånansvärt lång -- innan jag själv
            läste den hade jag ingen aning om att så mycket planeras. Det
            finns bl.a. påbyggnadsutbildning för skogsbruket, från Kalix i
            norr till Osby i söder. Det är kurser på ett par veckor upp till
            årslånga kurser. När det gäller jordbruket, med dess olika delar,
            är det ännu mer variation. Det finns utbildning i driftledning,
            vanligt jordbruk och lantbruksekonomi, och hästutbildning finns
            med i ett stort antal fall.
          </note>
          <note>
            Nils Nordh ställde en fråga om Värnamo och den sydsvenska skogsutbildningen,
            och även Ulf Melin tog upp den. Utvecklingen inom
          </note>
          <note>
            Lantbruksuniversitetet innebär att man inte kan fortsätta med
            utbildningen i Värnamo, men samtidigt står det klart att det finns
            behov av en sydsvensk skogsutbildning.
          </note>
          <note>
            Ulf Melin talade om att det är en snedfördelning, att så mycket
            av utbildningen finns i norr medan en stor del av produktionen
            finns i söder -- inte för mycket, då vi skall ta vara på all produktion
            som finns.
          </note>
          <note>
            Samtidigt kan konstateras att det finns andra problem i det svenska
            samhället, nämligen att det är för få aktiviteter norröver medan
            aktiviteter tenderar att dra sig söderöver, mot sydost/sydväst
            eller i olika riktningar till kusttrakter i södra
          </note>
          <note>
            Sverige. Det finns alltså en ambition från statsmakterna att
            ha tillräckligt många aktiviteter norrut. Detta får dock inte
            dölja det rent kunskapsmässiga behovet av en utbildning i södra
          </note>
          <note>
            Sverige också, som jag hoppas skall kunna integreras i den högre
            utbildningen. Även om jag inte vågar ställa mig bakom allt som
            Karin Falkmer säger, delar jag i princip uppfattningen att den
            högre utbildningen måste vara sammanhållen, men att i den också
            måste finnas en kompetens för skogsbruket i södra Sverige.
          </note>
          <note type="speaker">
            Anf. 28 BO ARVIDSON (m):
          </note>
          <note>
            Fru talman! Jag tackar för de kompletteringar av svaret som jag
            fick från jordbruksministern. Jag konstaterar att vi är överens
            om behovet av påbyggnadsutbildningar inom skogsbruket och jordbruket.
            Men det är också viktigt att vi verkligen ser till att de kommer
            till stånd. Den oro som jag har är att de kommer att försvinna
            när 1991 års beslut får fullt genomslag år 1995. Jag har tidigare
            diskuterat detta med skolministern, men eftersom just skogsutbildningsfrågan
            behandlades i den skogspolitiska propositionen ville jag ta upp
            den också med jordbruksministern.
          </note>
          <note>
            Jag hoppas att vi tillsammans skall kunna driva de här frågorna,
            så att de näringar som jordbruksministern har ansvar för också
            kan få dessa påbyggnadsutbildningar. Det kompletterande svar som
            jag här fick var ändå positivt.
          </note>
          <note>
            När det gäller huvudmannaskapet noterade jag att jordbruksministern
            sade att ett gymnasialt huvudmannaskap var naturligt. Jag delar
            helt den uppfattningen. Men jag kan också förstå jordbruksministerns
            tanke att man skall utnyttja kompetensen. De som sitter här bredvid
            tog upp utbildningen i Värnamo. Det finns alltså i Värnamo en
            kompetens, som SLU hittills har disponerat, som man kan ta till
            vara. Det har jag självfallet ingenting emot, men jag tror inte
            att SLU skall vara huvudman. Man skall ta till vara den fysiska
            kompetensen och kanske även den personella kompetens som finns
            där.
          </note>
          <note>
            Jag skulle vilja knyta an till detta hur man kan gå vidare på
            detta område. Kan jordbruksministern något mer utveckla hur snabbt
            arbetsgruppen kan komma fram till ett beslut i den här frågan
            och hur
          </note>
          <note>
            Jordbruksdepartementet kan bidra till att dessa frågor får sin
            lösning?
          </note>
          <note type="speaker">
            Anf. 29 ULF MELIN (m):
          </note>
          <note>
            Fru talman! Jag vill först och främst uttrycka min tacksamhet.
            Det var bra att jordbruksministern markerade att man inom den
            högre utbildningen skall förändra skogsteknikerutbildningen och
            påbyggnadsutbildningen till skogsmästare till en treårig utbildning.
            Det är bra om det sker så fort som möjligt. Jag tror att man i
            båda näringarna är överens om att det är oerhört viktigt.
          </note>
          <note>
            Jag vill ställa mina frågor en gång till, även om jag förstår
            att jordbruksministern, under den begränsade tid som han har till
            sitt förfogande, inte hinner svara på alla våra frågor. Det gäller
            just tidsplanen för arbetsgruppen under
          </note>
          <note>
            Jordbruksdepartementet och
          </note>
          <note>
            Utbildningsdepartementet. Kan vi få reda på när den skall vara
            klar med sitt arbete? Jag tror att det är viktigt att man tar
            till vara den kompetens som finns. Det är nödvändigt att man,
            framför allt inom skogsbruket, får till stånd en utbildning som
            ligger mellan gymnasieskola och högre utbildning, som speglar
            den nya roll som det framtida skogsarbetet kommer att spela. Jag
            tror att det måste finnas ett nationellt intresse av att den utbildningen
            finns.
          </note>
          <note>
            Jag delar uppfattningen att de flesta gymnasieutbildningar och
            de flesta påbyggnadsutbildningar naturligtvis skall ligga på den
            kommunala nivån, där efterfrågan på dem finns. Det är självklart.
            Men man måste kanske ändå se till att de utbildningar som är litet
            smala finns på ett par platser runt om i landet. Då skall man,
            menar jag, utnyttja den kompetens som finns i Värnamo, som i det
            fallet kan vara ett bra alternativ. Jag tror att man här behöver
            ha en riksrekryterande utbildning. Då löser man också en hel del
            ekonomiska problem.
          </note>
          <note>
            Jag tror att det är viktigt att vi satsar på de här frågorna.
            Skogen är trots allt en av grundbultarna i den svenska ekonomin.
          </note>
          <note type="speaker">
            Anf. 30 NILS NORDH (s):
          </note>
          <note>
            Fru talman! Jag tackar jordbruksministern för det han nyss sade.
          </note>
          <note>
            Jag hyser fortfarande förhoppningen att det skall kunna fortgå
            en utbildning i Värnamo.
          </note>
          <note>
            Jordbruksministern sade i sitt svar att skogsarbetare i dag har
            ansvar för skogsskötsel och skogsavverkning. Därmed finns det
            ett behov av utbildning. Jag tänker naturligtvis främst på blandskogen.
            Om vi flyttar utbildningen till norra
          </note>
          <note>
            Sverige eller till Mellansverige försvinner ju närheten till
            den blandskog som Karl Erik Olsson kanske känner bättre än någon
            annan, medan den finns om vi behåller utbildningen i Värnamo.
          </note>
          <note type="speaker">
            Anf. 31 KARIN FALKMER (m):
          </note>
          <note>
            Fru talman! Jag tackar jordbruksministern för svaret på min fråga.
            Det gläder mig att vi delar uppfattningen att den högre skogliga
            utbildningen bör vara generell för hela landet. Jag delar också
            jordbruksministerns uppfattning att vissa delar av denna utbildning,
            som behövs i andra delar av landet, bör förläggas dit i kortare
            kurser.
          </note>
          <note>
            När det gäller förslaget att slå samman skogsteknikerutbildningen
            med skogsmästarutbildningen till ett treårigt skogsmästarprogram
            är det bara att konstatera att det var tråkigt att Lantbruksuniversitetets
            styrelse inte hade kraften att fatta beslut om detta den 11
          </note>
          <note>
            maj. Det är olyckligt att elever som söker till skogsteknikerutbildning
            i dag vet att det egentligen inte är den utbildningen som är den
            mest efterfrågade på den skogliga arbetsmarknaden och den som
            på sikt kommer att bli en realitet. Jag hoppas att jordbruksministern
            försöker att med kraft verka för att skogsmästarprogrammet genomförs
            så tidigt som möjligt.
          </note>
          <note>
            Jag tackar än en gång jordbruksministern för svaret.
          </note>
          <note>
            Anf. 32 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag tror att frågan om huvudmannaskapet i huvudsak
            är utredd. Det här handlar om en utbildning som är en gymnasial
            påbyggnadsutbildning. Jag noterade att Ulf Melin sade att det
            finns behov av en utbildning mellan den gymnasiala nivån och högskolenivån.
            Personligen är jag inte riktigt säker på att man skall definiera
            det så. Det vi här talar om -- en utbildning på skogssidan för
            högt kvalificerade skogsarbetare --
          </note>
          <note>
            är till sin karaktär egentligen inte en högskoleutbildning, utan
            det är en mycket hög yrkesutbildning, och den bör alltså inte
            läggas upp på högskolenivå.
          </note>
          <note>
            För praktikerna, som vi här talar om, är det viktigt med en utbildning
            där de lär känna det område där de kommer att vara verksamma.
            Det är jag fullt medveten om. Mycket av det som de sysslar med
            är naturligtvis teknik, men om man går tillbaka i tiden och ser
            hur skogsarbetare tidigare fungerade finner man att det bara var
            fråga om att såga och hugga med handverktyg. Man fattade egentligen
            inga beslut -- det var specialutbildad personal som stämplade,
            apterade och utförde alla avancerade moment. Så är det inte i
            dag, utan man måste kunna detta. Därtill kommer hänsynen till
            naturvården, som är viktig.
          </note>
          <note>
            Jag tror att den här typen av utbildning måste kunna finnas på
            ett par platser i landet, som ligger väl till -- inte så många;
            det handlar inte om något stort antal.
          </note>
          <note>
            I frågorna här har också tidsperspektivet för den arbetsgrupp
            som finns tagits upp. Jag ser det personligen på det sättet att
            det är angeläget att vi kommer till skott och att arbetsgruppen
            arbetar med sikte på att vi skall kunna göra någonting till nästa
            år. Nu närmar vi oss budgetåret 1993/94, och sedan går det fort
            till 1994/95. Jag har strävat efter att få fram ett resultat från
            arbetsgruppen så att vi vet någonting i höst, så att man kan vidta
            åtgärder inför ett kommande läsår.
          </note>
          <note type="speaker">
            Anf. 33 BO ARVIDSON (m):
          </note>
          <note>
            Fru talman! Det är ett par saker som har klarats ut i den här
            diskussionen. Det är bl.a. frågan om huvudmannaskapet. Jag har
            fått helt klart för mig att jordbruksministern anser att det inte
            skall vara en högskoleutbildning utan en påbyggnadsutbildning
            inom gymnasieskolan.
          </note>
          <note>
            Jag tycker också att det är bra att det här anvisas att den skall
            anordnas på ett par platser i landet. Det tror jag är en helt
            rimlig bedömning.
          </note>
          <note>
            Det som jordbruksministern i slutet av sitt senaste anförande
            sade om tidsperspektivet är också angeläget. Jag hoppas att den
            tidsplanen verkligen kan hållas och att vi får fram ett beslut,
            så att skolorna vet vad som skall gälla för det kommande läsåret
            och i tid kan förbereda sig för detta. Det är också angeläget
            att de studerande får kunskap om vilka utbildningar som kommer
            att finnas framöver, när beslutet från 1991 får fullt genomslag
            1995.
          </note>
          <note>
            Det som återstår att klara ut är egentligen hur den här utbildningen
            skall finansieras. Eftersom det gäller skolsidan ligger det väl
            inte direkt på jordbruksministerns ansvarsområde, men jag tror
            ändå att det är viktigt att man också från
          </note>
          <note>
            Jordbruksdepartementet försöker medverka till att den frågan
            får sin lösning, att påbyggnadsutbildningarnas ställning klaras
            ut och att det blir klart om kommunerna skall svara för dem eller
            om man kan hitta någon annan lösning.
          </note>
          <note>
            Jag har förhoppningen att den här debatten skall ha bidragit
            till att vi får till stånd en lösning av detta.
          </note>
          <note>
            Tack, herr jordbruksminister, för svaret!
          </note>
          <note>
            Anf. 34 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag tror att vi som har debatterat det här i dag
            i huvudsak är överens -- låt vara att det finns en del regionala
            intressen som inte alla kan tillgodoses. En utbildning som påbyggnad
            till den gymnasieutbildning som vi nu har är angelägen.
          </note>
          <note>
            Det är också viktigt att se till att det så att säga finns ett
            system, från naturbrukslinjen in i den högre utbildningen. De
            som inte avser att gå vidare till den skall kunna få den kortare
            påbyggnad som vi har diskuterat.
          </note>
          <note>
            Jag har högt ställda ambitioner när det gäller att få fram en
            lösning. Naturligtvis måste detta ske i samarbete med Utbildningsdepartementet.
            När det gäller finansieringen har jag egentligen inga nya idéer.
            Bo Arvidson nämnde en strävan att hitta någon ny lösning. En sak
            vet jag: Några nya pengar finns inte, utan vi måste försöka hantera
            saken på ett sätt som rimmar med det system som vi i dag tillämpar.
          </note>
          <note>
            Det som ligger närmast till hands är naturligtvis att kommunerna
            har huvudansvaret för den här typen av utbildning, även om vi
            måste inse att den inte går att ordna i alla kommuner -- snarare
            är det bara några stycken som kan klara det. Man måste i kommunerna
            försöka att vara så framsynt att man är beredd att ta ställning
            för att betala den här utbildningen, även om den råkar bli ganska
            dyr; det blir den sannolikt. Jag tror att det är allas vår uppgift
            att försöka medverka till att debatten förs på ett sådant sätt
            att man skapar förståelse för denna typ av finansiering.
          </note>
          <note>
            Jag hoppas alltså att vi kan lösa de här problemen och att vi
            så småningom får till stånd en komplett utbildning där alla bitar
            passar ihop i ett framtida skogsbruk och ett framtida jordbruk
            och naturbruk.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellationerna 1992/93:114 och
          </note>
          <note>
            116 om villkoren för s.k. omställningsstöd
          </note>
          <note>
            Anf. 35 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Ingvar Eriksson har frågat mig vilka åtgärder jag
            avser att vidta för att intentionerna i
          </note>
          <note>
            1990 års livsmedelspolitiska beslut till fullo följs vad gäller
            användning av omställd åkermark, och Sven-
          </note>
          <note>
            Olof Petersson har frågat mig på vilket sätt jag avser att agera
            så att intentionerna i det jordbrukspolitiska beslutet om produktion
            på omställd åkermark blir de avsedda. Jag besvarar interpellationerna
            i ett sammanhang.
          </note>
          <note>
            Frågorna ställs mot bakgrund av att det inte är tillåtet att
            odla fabrikspotatis på omställd mark och samtidigt erhålla rabatt
            för stärkelse för teknisk användning. Jag vill dock klargöra att
            principerna för stöd vid produktion av stärkelse för tekniskt
            bruk är desamma oavsett om stödet avser potatiseller vetestärkelse.
            Det förekommer, efter förhandsbesked från länsstyrelserna, odling
            av både potatis och vete på omställd mark för framställning av
            stärkelse för tekniskt bruk.
          </note>
          <note>
            Syftet med det omställningsprogram som utformades inom ramen
            för 1990 års livsmedelspolitiska beslut var tämligen entydigt
            på vissa punkter. Omställningsstöd skulle endast lämnas för åkermark
            som genom särskilda åtgärder under omställningsperioden överförs
            till annan användning än livsmedelsproduktion eller till odling
            av livsmedelsgrödor som inte konkurrerar med befintlig produktion.
          </note>
          <note>
            I riksdagens beslut med anledning av 1993 års budgetproposition
            anfördes krav om en snabbare anpassning av omställningsprogrammet
            till EG:s trädeskrav. En sådan förändring skulle emellertid inte
            innebära att det skulle bli tillåtet att producera livsmedel såsom
            vete för framställning av stärkelse på omställd åkermark. Det
            grundläggande för den svenska omställningen och EG:s trädesprogram
            är att det inte sker en livsmedelsproduktion på dessa arealer.
          </note>
          <note>
            Vid införandet av omställningsprogrammet var det svårt att förutse
            allt som skulle kunna vara tänkbart att odla på de omställda arealerna.
          </note>
          <note>
            Jordbruksutskottet ansåg i betänkandet
          </note>
          <note>
            (1989/90:JoU25) om livsmedelspolitiken att det var viktigt att
            enskilda brukares kunskaper, idéer och initiativ beträffande markanvändning
            kunde stimuleras och utnyttjas i omställningsarbetet.
          </note>
          <note>
            Länsstyrelserna får lämna skriftligt förhandsbesked i fråga om
            odling på omställd mark. Ett skriftligt förhandsbesked som anger
            att en omställningsåtgärd kan godtas är bindande för
          </note>
          <note>
            Jordbruksverket. Det ankommer således på den länsstyrelse som
            lämnar ett förhandsbesked att kontrollera att omställningen sker
            i enlighet med vad som anges i förhandsbeskedet.
          </note>
          <note>
            Riksdagen påpekade vid fastställandet av 1990 års livsmedelspolitiska
            beslut betydelsen av att skapa en varaktig marknad för produkter
            odlade på omställd åkermark för att omställningsarbetet skulle
            bli framgångsrikt. I försök att finna en användning för den omställda
            åkermarken har jordbrukarnas uppfinningsrikedom varit stor, men
            de lösningar som är lönsamma och samtidigt ligger inom ramen för
            omställningsprogrammet har dess värre inte räckt till för den
            omfattning som omställningen haft. Under perioden sedan omställningsprogrammet
            infördes har inte marknaden för produkter som biobränslen eller
            andra icke livsmedelsprodukter odlade på omställd mark hunnit
            byggas ut i den takt som hade varit önskvärt, och det har därför
            uppstått problem med gränsdragningar.
          </note>
          <note type="speaker">
            Anf. 36 SVEN-OLOF PETERSSON (c):
          </note>
          <note>
            Fru talman! Låt mig börja med att tacka jordbruksministern för
            svaret på den interpellation som jag har framställt i denna fråga.
          </note>
          <note>
            Odlingen av potatis för stärkelseproduktion är av tradition och
            biologiska betingelser starkt knuten till sydöstra Sverige, och
            det är där vi har de fyra kvarvarande fabrikerna för tillverkning
            av potatisstärkelse i landet. Odlingen, som omfattar ca 9 000
            hektar åkermark, är av stor betydelse för det svenska jordbruket
            och i synnerhet för jordbruksföretagen i det här distriktet, vilket
            kan sägas omfatta delar av Blekinge län, Kristianstad län och
            Malmöhus län samt delar av södra Kalmar län inkl. Öland.
          </note>
          <note>
            Jordmånen -- den lättare sandjorden -- är lämplig för den här
            odlingen och gör att den gröda som odlas är bra och att den efter
            de förutsättningar som finns också kan ge en hygglig avkastning.
          </note>
          <note>
            Det är därför litet märkligt att vetestärkelse på omställd areal
            börjar konkurrera med denna svenskodlade potatisstärkelse. Problemet
            kan sägas vara att produktion av vetestärkelse på omställd mark
            får stöd, samtidigt som den ersätter stärkelse från potatis som
            odlas på ej omställd mark. Potatisstärkelsen, som odlas på den
            traditionella, icke omställda marken, får inte heller användas
            som underlag för rabattering av potatisstärkelse till derivat-
            och pappersindustrierna.
          </note>
          <note>
            Jag kan notera att jordbruksministern i svaret säger att länsstyrelsernas
            förhandsbesked är bindande för
          </note>
          <note>
            Jordbruksverket. Det innebär att man skall se över verksamheten
            och kontrollera om den ligger i linje med beslut som fattats här
            i riksdagen. Jag kan tyvärr konstatera att eventuella felaktiga
            tolkningar lokalt på länsstyrelserna kan bli bindande för verket
            centralt, vilket i sin tur kan drabba hela näringen. Kan detta
            vara acceptabelt?
          </note>
          <note>
            Självfallet kan det, som jordbruksministern också säger, i vissa
            fall vara problem med gränsdragningar av olika slag. Jag efterlyser
            en strategi eller en handlingslinje för att komma till rätta med
            dessa problem. Finns det någon sådan strategi för att försöka
            komma till rätta med de felaktigheter eller problem som finns
            i gränsdragningssammanhang?
          </note>
          <note>
            Det framgår vidare av svaret att det skulle odlas potatis på
            s.k. omställd areal. Min fråga gäller självfallet vilken areal
            som avses. Efter kontakter med ansvariga handläggare på länsstyrelserna
            i de berörda odlingslänen -- Kalmar, Blekinge,
          </note>
          <note>
            Kristianstad och Malmöhus -- kan jag säga att det inte torde
            finnas någon sådan areal, om man inte avser en enstaka liten areal
            på ungefär 100 hektar på Öland som kom till efter nedläggningen
            av
          </note>
          <note>
            Mörbylånga sockerbruk. Den arealen tillkom efter en överenskommelse
            mellan Jordbruksverket, länsstyrelsen och Stärkelsen. Odlingen
            skulle ske under åren 1992--1994. Avräkningen till odlarna skulle
            baseras på ett pris som skulle ligga på världsmarknadsnivå.
          </note>
          <note>
            Det odlade skulle endast användas till tekniskt bruk, och kan
            således inte sägas konkurrera med den traditionella odlingen av
            fabrikspotatis för stärkelseändamål, vilket vetestärkelsen gör.
          </note>
          <note>
            Jag kan konstatera att den volym stärkelse som produceras i vetestärkelsefabrikerna
            ersätter användningen av 8 000--10 000 ton potatisstärkelse.
          </note>
          <note>
            Det är, om jag läser tabellerna rätt, 20--25 % av den samlade
            svenska produktionen av potatisstärkelse.
          </note>
          <note>
            Vetestärkelsen har inte ersatt importerad stärkelse utan i stället
            svenskproducerad potatisstärkelse.
          </note>
          <note>
            Min uppfattning är att detta måste stå i strid med intentionerna
            i 1990 års jordbrukspolitiska beslut.
          </note>
          <note>
            Det noterades där att den produktion som skulle komma att ske
            på den omställda arealen inte skulle konkurrera med befintlig
            produktion och befintliga grödor.
          </note>
          <note>
            Jag tycker att det är viktigt att man försöker ha en strikt och
            neutral konkurrens i sammanghanget, och att alla arbetar utifrån
            samma villkor. Jag vill därför gärna veta vilka åtgärder som jordbruksministern
            kan tänka sig vidta eller ämnar vidta så att den svenska potatisodlingen
            för stärkelse kan kvarleva också i framtiden och utvecklas, och
            att den får rättvisa konkurrensvillkor jämfört med den produktion
            av vetestärkelse som i dag sker.
          </note>
          <note>
            Frågan är också vad som kan hända i ett eventuellt
          </note>
          <note>
            EG-perspektiv. Såvitt jag förstår står svensk potatisodling och
            svensk stärkelseproduktion väl beredda och är kapabla att konkurrera
            med produktion av stärkelse i andra europeiska länder.
          </note>
          <note>
            Men det gäller ju för producenterna att klara sig fram till det
            tillfälle då de skall konkurrera med producenter i Europa. Det
            är därför viktigt att vi i
          </note>
          <note>
            Sverige har likvärdiga villkor under tiden. Jag tror att det
            finns goda skäl att anta att svensk produktion av potatisstärkelse
            mycket väl kan konkurrera, om vi kommer dit.
          </note>
          <note type="speaker">
            Anf. 37 INGVAR ERIKSSON (m):
          </note>
          <note>
            Fru talman! Jag vill tacka jordbruksministern för svaret på min
            interpellation angående användningen av omställd åkermark.
          </note>
          <note>
            Tyvärr kan jag inte vara nöjd med svaret. Det ges inget besked
            om vilka åtgärder som statsrådet är beredd att vidta i syfte att
            till fullo följa intentionerna i det livsmedelspolitiska beslutet
            från
          </note>
          <note>
            1990 vad gäller användningen av omställd åkermark. Svaret kan
            endast uppfattas som en redovisning av redan kända fakta och som
            en förklaring till att vissa saker har inträffat, som inte borde
            ha fått ske.
          </note>
          <note>
            Vidare framstår berörda myndigheters agerande i sammanhanget
            som klart bristfälligt. Intentionerna i 1990 års omställningsbeslut
            har inte fullföljts.
          </note>
          <note>
            Fru talman! Då riksdagen i juni 1990 fattade beslutet om en ny
            jordbruks- och livsmedelspolitik ingick omställning av åkermark
            till annan produktion än livsmedelsproduktion som en mycket viktig
            del. Syftet var att en snabb och varaktig omställning skulle stimuleras.
          </note>
          <note>
            Omställningsstödet utgick i form av villkorslån, med vissa bestämda
            krav. Omställningsmarken fick inte användas för livsmedelsproduktion
            som konkurrerar med befintlig produktion.
          </note>
          <note>
            Tyvärr kan jag konstatera att detta trots allt har skett under
            1992 och att det också sker under 1993.
          </note>
          <note>
            En stärkelsefabrik startade förra året i
          </note>
          <note>
            Södermanlands län, med vete som råvara. Andra fabriker har enligt
            vissa uppgifter planerats i andra län. Vetet har kommit från omställd
            åkermark, och kontrakt mellan odlare och fabrik lär tecknas på
            samma sätt som inom den traditionella produktionen av potatisstärkelse.
          </note>
          <note>
            Det allvarliga och helt oacceptabla är att den därvid producerade
            vetestärkelsen, odlad på omställd åkermark, levereras vidare till
            annan svensk industri för tillverkning av glukos, som är ett gränsskyddat
            livsmedel. Uppenbart står detta i klar strid med det livsmedelspolitiska
            beslutet från
          </note>
          <note>
            1990. Lika uppenbart är att de av Statens jordbruksverk utgivna
            föreskrifterna inte har följts.
          </note>
          <note>
            Det inträffade är allvarligt då följden blir att produktion av
            potatisstärkelse på icke omställd mark slås ut. Att statliga medel
            som avsetts för att ta bort överproduktionen av spannmål på detta
            sätt i stället medverkar till att slå ut icke omställd åkerproduktion
            är direkt stötande. Jag ser det som allvarligt om statsrådet inte
            är beredd att vidta åtgärder för att rätta till felaktigheterna,
            då det i svaret klart anges att omställningsstöd endast skulle
            lämnas för åkermark som genom särskilda åtgärder under omställningsperioden
            överförs till annan användning än livsmedelsproduktion eller till
            odling av livsmedelsgrödor som inte konkurrerar med befintlig
            produktion.
          </note>
          <note>
            Det framgår också i svaret att avsikten inte är att det under
            omställningsperioden skall få produceras livsmedel på omställda
            åkerarealer, även om den aviserade snabba anpassningen av omställningsprogrammet
            till EG:s trädeskrav sker.
          </note>
          <note>
            Av svaret framgår också att skriftliga förhandsbesked som länsstyrelserna
            har lämnat vad gäller odling av omställd mark är bindande för
          </note>
          <note>
            Jordbruksverket.
          </note>
          <note>
            Den myndighet som har till uppgift att utfärda bestämmelser baserade
            på riksdagens beslut har alltså inte befogenheter att ingripa
            om länsstyrelserna gör missar när det gäller beslut och kontroll
            av att reglerna följs. Anser statsrådet att detta är rimligt och
            försvarbart?
          </note>
          <note>
            I svaret framhålls det också att det efter det att förhandsbesked
            har lämnats från länsstyrelserna förekommer odlingar av både potatis
            och vete på omställd mark för framställning av stärkelse för tekniskt
            bruk. Som Petersson nyss framhöll har kontakter tagits med dem
            som handlägger frågorna i länsstyrelserna i de sydliga länen.
            Därvid har det framkommit att det endast är i Kalmar län som man
            genom specialavtal har fått göra detta. Det rör sig om ca 100
            hektar. Det gäller då mark som tidigare har använts för sockerbetsproduktion.
            Detta specialavtal kom till i och med att sockerbruket i
          </note>
          <note>
            Mörbylånga lades ned, och det utgår inga rabattmedel för den
            produktionen.
          </note>
          <note>
            Fru talman! Jag finner att det som nu har skett och sker vad
            gäller förädlingen av vetestärkelse, från omställd åker, till
            livsmedlet glukos strider mot riksdagens beslut från 1990. Vad
            händer, jordbruksministern, med felaktigt utbetalda omställningsstöd?
            Anser statsrådet att det som har skett är rimligt och försvarbart?
          </note>
          <note>
            Anf. 38 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Låt mig först säga att när det gäller potatisodling
            är den areal som finns i Kalmar också den enda som jag känner
            till. Till sin karaktär är den naturligtvis något annorlunda.
            Men för den här odlingen gäller regeln att det inte samtidigt
            kan utgå både stärkelserabattering och omställningsstöd.
          </note>
          <note>
            Frågan om förhandsbesked är inte alldeles enkel.
          </note>
          <note>
            Ingvar Eriksson förstår säkert den enskilde jordbrukarens situation
            ganska väl. Jag tror därför att han har lätt att förstå att det
            ur rättssäkerhetssynpunkt inte är rimligt att man något år senare
            förändrar bedömningen, om den enskilde jordbrukaren före en omställning
            har fått ett besked av en statlig myndighet, i det här fallet
            länsstyrelsen. Den här typen av besked bör i princip vara bindande.
          </note>
          <note>
            Hur den uppkomna situationen skall hanteras kan vi diskutera
            ganska länge. När det gäller den stärkelseproduktion som förekommer
            i Sörmland, som är baserad på vete, har jag noterat att länsstyrelsen
            i sina motiveringar har sagt att den inte konkurrerar med den
            befintliga produktionen.
          </note>
          <note>
            Man anser att den endast konkurrerar med importerad stärkelse
            från vete och majs. Den uppfattningen hävdar länsstyrelsen fortfarande.
          </note>
          <note>
            Detta kan man naturligtvis ha olika synpunkter på.
          </note>
          <note>
            Det är säkert i sak riktigt att det är med denna stärkelse som
            man konkurrerar, men samtidigt vet vi att det finns en utbytbarhet
            mellan olika stärkelseslag, vilket gör att den totala mängden
            stärkelse blir ungefär densamma.
          </note>
          <note>
            Jordbruksverket har också redovisat sina synpunkter. Man anser
            inte att länsstyrelsen i det här fallet har gjort rätt, men det
            går inte att ändra på bedömningen. I det här sammanhanget delar
            jag naturligtvis Jordbruksverkets synpunkter. Enligt mitt förmenande
            har detta inte hanterats i överensstämmelse med intentionerna.
            Såvitt jag känner till har det inte heller lämnats och kommer
            inte att lämnas några nya förhandsbesked av den här arten.
          </note>
          <note>
            Sven-Olof Petersson och Ingvar Eriksson frågar vilken strategi
            som vi har tänkt att arbeta efter. Ja, den övergripande strategin
            har jag redan nämnt i svaret. Vi skall försöka anpassa vårt omställningsbeslut
            så att det går att hantera inför ett EG-inträde. Det arbetet är
            vi mitt uppe i. Det kommer förslag undan för undan. En del har
            redan behandlats av riksdagen i anslutning till budgetpropositionen.
            Då uttalade också riksdagen att vi borde snabba på med det här
            arbetet. Den rekommendationen försöker vi i regeringen att rätta
            oss efter. Vi avser att återkomma med ytterligare sådana här förändringar.
          </note>
          <note>
            Detta är egentligen det som jag har att svara på den konkreta
            frågan. I dagsläget tror jag att det viktiga är att se efter om
            det finns någon möjlighet att så att säga undanröja de problem
            som eventuellt uppkommer och att se till att det inte uppkommer
            fler problem framöver.
          </note>
          <note type="speaker">
            Anf. 39 SVEN-OLOF PETERSSON (c):
          </note>
          <note>
            Fru talman! Jag noterar att jordbruksministern konstaterar att
            Jordbruksverket har meddelat att man anser att Länsstyrelsen i
            Södermanlands län har gjort en felaktigt bedömning när den har
            har gett det förhandsbesked som här är aktuellt. Jag tycker att
            det är bra att jordbruksministern delar
          </note>
          <note>
            Jordbruksverkets uppfattning. Det torde vara fråga om en felaktig
            tolkning, men huruvida den är medveten eller omedveten låter jag
            vara osagt. Det kan dock inte vara rimligt att sådana tolkningar
            skall ha kraft att vara bindande centralt. Det skulle i förlängningen
            innebära, oaktat respekten för rättssäkerheten för dem som får
            förhandsbeskedet, att vi skulle kunna förvänta oss olika besked
            från olika länsstyrelser och att förutsättningarna skulle kunna
            vara olika beroende på i vilket län man bor eller vilken länsstyrelse
            man frågar.
          </note>
          <note>
            Förutsättningarna i omställningsprogrammet borde ju vara likadana
            oavsett om man verkar i Blekinge,
          </note>
          <note>
            Kalmar eller Södermanlands län.
          </note>
          <note>
            Anpassningarna inför EG är i och för sig utomordentligt viktiga.
            Jag tror att stärkelseproduktionen har kraften att kunna vara
            konkurrenskraftig i ett EG-perspektiv. Det finns här en betydande
            kompetens och ett betydande kunnande. Framför allt tycker jag
            att man bör harangera svensk potatisstärkelseindustri för att
            den satsar så otroligt mycket på forskning och utveckling. Jag
            tycker att de är ledande när det gäller företag som har att hantera
            och förädla jordbruksprodukter. Skulle vi ha en sådan teknisk
            utveckling och ett sådant forskningsprogram inom all svensk industri
            som man har inom stärkelseindustrin tror jag att vi skulle vara
            mycket väl rustade i ett interantionellt perspektiv. Många av
            de nya produkter där svensk potatisstärkelse är basen är intressanta,
            inte minst ur miljösynpunkt.
          </note>
          <note>
            Jag tänker på olika typer av förpackningar.
          </note>
          <note>
            Stärkelseproduktionen är mycket betydelsefull i sandjordsområdena
            i sydöstra Sverige.
          </note>
          <note>
            Stärkelseproduktionen är där ofta kombinerad med djurhållning,
            och det finns mycket djurtäta områden. Potatisen, med sin långa
            växtsäsong och med sin stora förmåga att ta upp växtnäring, är
            en utmärkt gröda för att man skall kunna bibehålla produktion
            av animalier i dessa områden. De här båda produktionsgrenarna
            går hand i hand. Inte minst med detta som bakgrund är det också
            beklagligt och synnerligen anmärkningsvärt om vetestärkelseodling
            i Mellansverige skall få slå ut grunden och förutsättningarna
            för ett biologiskt väl avvägt jordbruksföretag i sydöstra Sverige.
            Jag hoppas att jordbruksministern också kommer att se till att
            vi mycket snart skall komma till rätta med problemen med gränsdragningarna.
            Situationen är nu inte acceptabel för de här jordbruksföretagen.
          </note>
          <note type="speaker">
            Anf. 40 INGVAR ERIKSSON (m):
          </note>
          <note>
            Fru talman! Vi är tydligen överens om att fel har begåtts, och
            det är gott och väl. Men det är tydligen mycket svårt att göra
            något åt det.
          </note>
          <note>
            Jordbruksministern säger i allmänna ordalag att det nu gäller
            att se till att man följer upp det här så att inga nya olyckor
            inträffar. Jag förstår att detta är besvärligt för jordbruksministern.
            Jag tycker att det i sammanhanget är anmärkningsvärt att Statens
            jordbruksverk är medvetet om att fel har begåtts.
          </note>
          <note>
            Jordbruksverket är den övergripande myndigheten. Ändock tar förhandsbeskeden
            från
          </note>
          <note>
            Länsstyrelserna över. Detta är mycket anmärkningsvärt.
          </note>
          <note>
            Jag har viss förståelse för att enskilda jordbrukare som har
            fått sådana här förhandsbesked skall respekteras och kunna känna
            trygghet.
          </note>
          <note>
            Förfaringssättet är dock orimligt. Någonting måste göras för
            att komma till rätta med problemet. Jag tycker att det verkar
            orimligt att länsstyrelserna i de här sammanhangen har ett övergripande
            ansvar.
          </note>
          <note>
            Man har ändock anledning att kunna utgå ifrån att beslut som
            fattas i riksdagen också skall kunna fullföljas ute på fältet.
          </note>
          <note>
            Stärkelsproduktion med potatis i de vanliga etablerade områdena
            försöker vi i alla sammanhang gemensamt slå vakt om. Grödan är
            bra för området, och det är en i EG-sammanhang konkurrenskraftig
            produktion. Man har gjort ansträngningar för att klara detta fram
            till EG-
          </note>
          <note>
            inträdet. Nu tvår man på Jordbruksverket sina händer. I besked
            som jag vill minnas har skickats till odlare har man angett att
            omställningsstöd inte får lämnas när det gäller åkermark som används
            för produktion av livsmedel. Det är detta som i allra högsta grad
            har skett. Man har ju slagit ut uppemot
          </note>
          <note>
            10 000 ton potatisstärkelse som har odlats på ett riktigt --
            man skulle t.o.m. kunna säga -- legalt sätt.
          </note>
          <note>
            Det är fullständigt i strid med intentionerna. Jag tycker inte
            att jag riktigt har fått svar på vad jordbruksministern tänker
            göra åt det här mer än att följa upp läget. Skall vi behöva sätta
            in riksdagsrevisorerna för att följa upp det här? Det kan vara
            den vägen vi får ta. Jag drar mig inte för att göra det, jordbruksministern,
            om det skulle behövas.
          </note>
          <note>
            Anf. 41 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Punkten om förhandsbesked är naturligtvis den centrala
            i den här debatten. Ingvar
          </note>
          <note>
            Eriksson påstår här att fel har begåtts. Möjligen är det en fråga
            om hur man tolkar olika ord. Min bedömning är att när vi fattade
            beslut om det stora livsmedelpolitiska beslutet 1990 var det mycket
            viktigt att vara så öppen som möjligt och att försöka stimulera
            enskilda initiativ och idéer för att gå vidare från den mycket
            stelbenta jordbrukspolitik som vi hade haft i vårt land under
            mycket lång tid.
          </note>
          <note>
            I det sammanhanget var det också viktigt att man ute på länsstyrelserna
            kunde ge svar på frågan om vissa saker går eller inte går. Om
            man skulle genomföra en omställning hängde ofta på om man kunde
            få en signal från myndigheten om att den åtgärd som man som jordbrukare
            hade tänkt sig också kunde genomföras. Att i det sammanhanget
            sätta alldeles för hårda restriktioner på lantbruksenheterna skulle
            ha varit fel.
          </note>
          <note>
            På några ställen gjordes en tolkning som skiljde sig från vad
            som var avsett i riksdagsbeslutet. Denna annorlunda tolkning kan
            egentligen inte bara betraktas som ett fel utan delvis som en
            produkt av den situation som vi befann oss i vid just det tillfället.
          </note>
          <note>
            Det är viktigt att studera situationen och att se vilken skada
            i sak som dessa tolkningar har lett till.
          </note>
          <note>
            Det har blivit en produktion av spannmålsstärkelse. Här har det
            nämnts en del siffror. Hur stor mängd av denna stärkelse som har
            slagit ut stärkelse från potatis är kanske i dagsläget inte helt
            klart. Jag är för min del beredd att titta mera noga på det här
            och se om det kan behövas ytterligare åtgärder för att rätta till
            skadorna.
          </note>
          <note>
            I det sammanhanget är det viktigt att understryka det Sven-Olof
            Petersson säger, nämligen att den svenska stärkelseproduktionen,
            i huvudsak baserad på potatis från sydöstra Sverige, är internationellt
            konkurrenskraftig i ett längre perspektiv -- i konkurrens med
            den produktion som finns i EG-
          </note>
          <note>
            länder. Jag ser mycket positivt på Stärkelsens ambitioner härvidlag.
            Det är glädjande att notera att man där har kunnat göra bl.a.
            det som vi var intresserade av i det livsmedelspolitiska beslutet,
            nämligen att ta vara på råvaror från lantbruket för att producera
            andra saker än livsmedel. Stärkelse har under lång tid använts
            inom papperstillverkningen.
          </note>
          <note>
            Nu är man också inne på möjligheten att producera förpackningsmaterial.
            Så sent som i helgen såg jag en artikel i någon tidning där man
            illustrerade att man kunde äta upp tallriken efter det att man
            hade ätit upp maten. Det var fråga om en engångstallrik gjord
            av stärkelse. Jag tror att vi här har möjligheter framöver. Vi
            måste se till att dessa möjligheter inte påverkas negativt av
            det som har skett. Jag tror att det skall vara möjligt att hantera
            frågorna på det här sättet.
          </note>
          <note>
            Jag vill inte göra detta till en fråga om konkurrens mellan den
            ena eller den andra landsändan. Jag noterade att Sven-Olof Petersson
            sade att vete från
          </note>
          <note>
            Mellansverige slår ut jordbruk i sydost. Under senare tid har
            just de spannmålsproducerande områdena ansett sig väldigt missgynnade,
            därför att de inte har haft samma möjlighet att producera på samma
            sätt som man kanske har gjort i de södra delarna av landet. Jag
            tror att vi skall ta vara på möjligheterna att producera både
            i sydöstra Sverige och i Mellansverige, men vi skall göra det
            med hänsyn tagen till de regler som finns.
          </note>
          <note type="speaker">
            Anf. 42 SVEN-OLOF PETERSSON (c):
          </note>
          <note>
            Herr talman! Jag tycker att det är positivt att jordbruksministern
            säger att han är beredd att se över om något ytterligare behöver
            göras och att han, om så är fallet, är beredd att vidta åtgärder
            för att komma till rätta med de problem som här har beskrivits.
            I det sammanhanget är det bara att uppmana jordbrukministern att
            vidta åtgärder så snabbt som möjligt så att berörda odlare, företag
            och de människor som är berörda av detta så snabbt som möjligt
            får besked både om vad som skall göras och i vilken omfattning
            det kommer att ske.
          </note>
          <note>
            Låt mig också som en kommentar till det sista jordbruksministern
            sade få säga: Jo, visst är det väl vetet som konkurrerar med potatisen,
            och det är olika landsdelar som här konkurrerar med varandra.
            Men i sak håller jag med jordbruksministern om att vi skall ta
            till vara de möjligheter som svenskt jordbruk ger, oavsett var
            i landet jordbruket bedrivs.
          </note>
          <note>
            Det beslut som nu ligger till grund för de problem som vi nu
            har har medfört att det de facto har varit en överskottsproduktion
            av spannmål som nu konkurrerar med odling av potatis, som egentligen
            inte är någon överskottsodling utan en traditionell odling av
            potatis inom en kontrakterad volym och en kontrakterad bas. Där
            har man egentligen gjort allt från odlarnas sida för att upprätthålla
            en balans på marknaden för att undvika överproduktion.
          </note>
          <note>
            Dessa kontrakt har från början varit naturliga ända sedan stärkelseproduktionen
            infördes i industriell skala, dvs. när bröderna Jönsson i Gåragöl
            på 1800-
          </note>
          <note>
            talet startade produktionen i det här landet efter förebild av
            de pommerska sandjordsområdena.
          </note>
          <note>
            Låt mig också bara notera att det är viktigt att vi i alla händelser
            får en konkurrensneutralitet, så att produktionen av potatisstärkelsen
            kan bli konkurrenskraftig även mot vete och vetestärkelse som
            odlas på omställd areal. Det är viktigt att få till stånd någon
            form av översyn, som jag tidigare sade, eller någon form av direkt
            riktat stöd som i så fall kanske kunde innebära att man också
            kunde odla rikspotatis på omställd areal på motsvarande villkor
            som här har beskrivits vad gäller de tekniska rabatteringarna
            och liknande.
          </note>
          <note>
            Låt mig också slutligen få säga, herr talman, att det är positivt
            och riktigt att jordbruksministern är beredd att ta itu med de
            här frågorna och att jag också hoppas att vi snabbt kan förvänta
            oss svar på frågorna om vad det är för ytterligare åtgärder som
            jordbruksministern ämnar vidta och hur snabbt det kan ske. Jag
            tror att det hastar, därför att svensk stärkelseindustri behövs
            också i framtiden. Det är viktigt att den kan överleva, inte minst
            med tanke på den stora internationella konkurrensen så att man
            står väl rustad och är kapabel att möta den konkurrens som finns
            hos motsvarande företag i
          </note>
          <note>
            Europa.
          </note>
          <note type="speaker">
            Anf. 43 INGVAR ERIKSSON (m):
          </note>
          <note>
            Herr talman! Jordbruksministern talar här om att de fel som har
            begåtts har berott på tolkningsproblem som man har haft. Jag kan
            ha förståelse för detta, men det jag inte har förståelse för är
            att man inte har lyckats att göra någonting under hela det år
            som har gått sedan beslutet fattades, och att man fortfarande
            1993 fortsätter med denna odling. Nu aviserar jordbruksministern
            att han skall göra vad han kan för att undersöka om mer kan göras
            för att rätta till det hela. Det är jag givetvis tacksam för.
          </note>
          <note>
            Stärkelseproducenterna satsar hårt på utveckling av nya produkter,
            sade jordbruksministern, vilket är riktigt. Man satsar också på
            en överlevnad i det framtida EG-perspektivet. Såvitt jag förstår
            har man goda möjligheter att klara detta. Men då krävs det också
            att dessa satsningar inte undermineras genom att man i andra sammanhang,
            på andra håll, använder statliga medel på ett oriktigt sätt för
            att konkurrera ut -- eller i alla fall konkurrera med --
          </note>
          <note>
            den etablerade livsmedelsproduktionen som skall ske på icke omställd
            åkermark. Det skulle vara väldigt allvarligt.
          </note>
          <note>
            Jordbruksministern sade att det här också är fråga om att inte
            skapa motsättningar mellan bönder och företag i olika delar av
            landet. Jag håller helt med om detta. Men om ingenting görs, herr
            jordbruksminister, kommer dessa motsättningar att skapas, och
            jag känner en stor oro över detta. Nu har jordbruksministern visserligen
            sagt att
          </note>
          <note>
            Jordbruksverket har aviserat att några sådana möjligheter inte
            längre finns. Men jag känner mig inte trygg med det beskedet,
            därför att
          </note>
          <note>
            Jordbruksverket har ju tvått sina händer genom att de förhandsbesked
            som har givits av viss länsstyrelse har tagit över Jordbruksverkets
            intentioner och även riksdagens intentioner. Det allvarligaste,
            herr jordbruksminister, är att de intentioner som fanns i riksdagsbeslutet
            inte har kunnat fullföljas, utan det har -- kan jag nästan säga
            -- funnits möjligheter att missbruka detta.
          </note>
          <note>
            Detta beror på -- inget ont skall falla över den bonde som har
            gjort det -- att de statliga myndigheterna i sammanhanget inte
            har fått riktigt klara direktiv om vem som bestämmer vad. Detta
            tycker jag är allvarligt, och med det är jag beredd att gå vidare
            för att undersöka, därför att så kan vi inte ha det. Jag hoppas
            verkligen att jordbruksministern delar min uppfattning i det sammanhanget
            och också på det området försöker att göra något så att inte något
            sådant kommer att återupprepas framöver.
          </note>
          <note>
            Anf. 44 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag tror att det är viktigt, som har sagts här,
            att vi så långt möjligt skapar en konkurrensneutralitet mellan
            olika typer av produktion. Självfallet skall det inte vara möjligt
            att utnyttja statliga medel för att en viss produktion någonstans
            skall slå ut motsvarande produktion någon annanstans.
          </note>
          <note>
            Syftet med omställningsbeslutet 1990 var i stället att man skulle
            finna nya produktionsmöjligheter som skulle ge en möjlighet att
            använda den svenska åkerjorden och att bevara det svenska odlingslandskapet
            när produktionen på livsmedelsområdet var fylld, dvs. när den
            var tillräcklig och det också fanns ett överskott.
          </note>
          <note>
            Jag tror att det som har inträffat på området vad gäller stärkelsen
            är ett bekymmer, men ändå ett mindre bekymmer som är mer hanterligt.
          </note>
          <note>
            Jag vill inte hålla med Ingvar Eriksson om att intentionerna
            i riksdagsbeslutet inte har uppfyllts. I
          </note>
          <note>
            all huvudsak har säkert den tankeverksamhet som vi försökte att
            få i gång också kommit i gång. Detta återspeglas inte minst när
            vi i dag för förhandlingar och resonemang med EG om vad man kan
            producera utöver livsmedel. Vid dessa kontakter får vi ofta kommentaren
            att vi har hunnit ganska långt. Vi har alltså stimulerat en tankeverksamhet
            och den har i de flesta fall gett ett bra resultat. I
          </note>
          <note>
            något fall har den här typen av manöver inträffat, men kanske
            behövdes den friheten just vid det tillfället. Jag hoppas och
            tror att Ingvar Eriksson skall kunna känna sig ganska trygg härvidlag.
          </note>
          <note>
            Motsvarande händelser kommer inte att upprepas.
          </note>
          <note>
            Min ambition är att ingen produktion av det här skälet skall
            slås ut, utan att vi som EG-medlemmar om några år skall ha möjlighet
            att utnyttja vår fulla kapacitet på dessa områden.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:149 om subventionerad arbetskraft
          </note>
          <note>
            Anf. 45 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Birgitta Wistrand har ställt två frågor till mig
            med anledning av arbetslösheten i
          </note>
          <note>
            Stockholm.
          </note>
          <note>
            Hon vill för det första veta om det är rätt att staten subventionerar
            arbetsplatser i Arvika även om det leder till arbetslöshet i Stockholm.
          </note>
          <note>
            För det andra vill hon veta vilka åtgärder jag är beredd att
            vidta för att hindra att arbetsmarknadsinsatserna inte tvingar
            ut stockholmarna i arbetslöshet.
          </note>
          <note>
            Bakgrunden till frågorna är enligt Birgitta Wistrand att det
            nu pågår en utflyttning av industriföretag från Stockholm och
            att det finns olika skäl till att man vill flytta. Ett skäl är
            att många lockas att omlokalisera sin verksamhet beroende på de
            bidrag som staten erbjuder. Ett av exemplen är Termofrost
          </note>
          <note>
            AB i Kista som skall flytta till Arvika.
          </note>
          <note>
            Inledningsvis vill jag framhålla vikten av att alla regioner
            i vårt land har ett välutvecklat näringsliv för att Sverige som
            helhet skall utvecklas positivt. I
          </note>
          <note>
            en skärpt internationell konkurrens är det viktigt att vi tar
            fasta på gemensamma svenska intressen och inte spelar ut olika
            delar av landet mot varandra.
          </note>
          <note>
            Regeringens arbete inriktas på att återvinna utvecklings- och
            tillväxtkraften i svensk ekonomi. I
          </note>
          <note>
            det ligger bl.a. att skapa gynnsamma förutsättningar för att
            starta och driva företag i alla delar av landet.
          </note>
          <note>
            Regeringen har därför vidtagit en rad åtgärder, t.ex. sänkt företagsbeskattning
            och sänkt arbetsgivaravgift. Vidare har regeringen vidtagit åtgärder
            för att stärka riskkapitalförsörjningen till företag genom att
            inrätta riskkapitalbolag och nyföretagarlån. Alla dessa generella
            åtgärder syftar till att stärka existerande företag och nyföretagare,
            så att de expanderar och ger arbetstillfällen.
          </note>
          <note>
            För att motverka den höga arbetslöshet som vi upplever i dag
            har regeringen vidtagit omfattande åtgärder på det arbetsmarknadspolitiska
            området.
          </note>
          <note>
            På regeringens uppdrag fördelar
          </note>
          <note>
            Arbetsmarknadsstyrelsen medel till länsarbetsnämnderna efter
            de arbetsmarknadspolitiska problemens svårighetsgrad. Fördelningen
            av medel för arbetsmarknadspolitiska åtgärder innebär att länsarbetsnämnden
            i Stockholm erhållit över 3
          </note>
          <note>
            miljarder kronor under innevarande budgetår. Det innebär att
            Stockholms län erhållit mest i hela landet. Dessa siffror visar
            att de arbetsmarknadsproblem Stockholm har också återspeglas i
            de stora insatser som görs inom arbetsmarknadspolitiken.
          </note>
          <note>
            De arbetsmarknadspolitiska åtgärder som nu vidtas, inte minst
            i form av bl.a. utbildningsinsatser över hela landet, kommer att
            stärka företagens konkurrenskraft när konjunkturen vänder.
          </note>
          <note>
            Åtgärderna är generella till sin karaktär och gäller för hela
            landet.
          </note>
          <note>
            På grund av att förutsättningarna att driva företag skiljer sig
            åt i olika delar av landet har dock regeringen och riksdagen sedan
            lång tid tillbaka beslutat att bl.a. förbättra möjligheterna för
            företagens verksamhet i vissa regioner.
          </note>
          <note>
            Det regionalpolitiska företagsstödet syftar till att stärka näringslivet
            i områden som har konkurrensnackdelar i form av t.ex. långa avstånd
            till marknaderna, sämre utbyggd infrastruktur och ensidig näringslivsstruktur.
            Dessa områden har ofta hög arbetslöshet, även i bättre konjunkturer.
            De strukturförändringar som normalt sker påverkar också förutsättningarna
            för både företag och människor. Ett exempel under senare tid på
            detta är nedläggningen av stålverket i Degerfors. I de samhällen
            där det dominerande företaget lägger ner sin verksamhet drabbas
            människorna mycket hårt.
          </note>
          <note>
            När det sedan gäller Termofrost AB har företaget tillverkning
            på tre orter, Arvika, Halmstad och
          </note>
          <note>
            Kista. Företaget har på eget initiativ kontaktat
          </note>
          <note>
            Länsstyrelsen i Värmland för att informera sig om gällande regler
            för regionalpolitiskt stöd. Orsaken till kontakten är enligt uppgift
            att företaget avser att rationalisera sin verksamhet genom att
            förlägga den till en plats. Någon formell ansökan har inte lämnats
            in till länsstyrelsen. Eftersom det gäller en flyttning över länsgräns
            skall en sådan ansökan överlämnas till Närings- och teknikutvecklingsverket
            som beslutar i ärendet.
          </note>
          <note>
            Arvika ligger i stödområde 2, vilket innebär att företag som
            ansöker om stöd efter sedvanlig prövning skulle kunna få bidrag
            med högst 20 % av investeringar i byggnader och maskiner. Något
            stöd till flyttning av industriföretag förekommer inte.
          </note>
          <note>
            Jag vill i detta sammanhang nämna att det inom ramen för det
            s.k. Regnbågsprojektet bedrivs ett positivt samarbete mellan Stockholms
            kommun via dess mark- och lokaliseringsbolag samt Bergslagen och
            Norrland. Projektet går ut på att stärka företagen i de olika
            regionerna genom samarbete och att placera produktidéer i bästa
            möjliga företagsmiljö. Projektet har hittills resulterat i närmare
            500 nya arbetstillfällen.
          </note>
          <note>
            Den nedgång i arbetstillfällen som skett är inte unik för Stockholm.
            Lågkonjunkturen drabbar alla delar av landet, inte minst de regionalpolitiska
            områdena. I dessa områden ligger arbetslösheten än högre. Trots
            att Stockholm i dag upplever en förhållandevis hög arbetslöshet
            har regionen stora förutsättningar att efter en konjunkturuppgång
            åter stå stark. Jag vill t.ex. peka på områdets differentierade
            näringslivsstruktur med bl.a. ett stort inslag av forskning och
            utveckling.
          </note>
          <note type="speaker">
            Anf. 46 BIRGITTA WISTRAND (m):
          </note>
          <note>
            Herr talman! Först vill jag tacka arbetsmarknadsministern för
            svaret. Det finns många intressanta punkter i det som jag vill
            ta upp.
          </note>
          <note>
            Slutet av svaret gör mig därmot ganska bekymrad.
          </note>
          <note>
            Ministern säger mer i förbifarten att regionen i framtiden, efter
            en konjunkturuppgång, har goda förutsättningar att stå stark.
            Han nämner bl.a.
          </note>
          <note>
            områdets differentierade näringslivsstruktur och det stora inslaget
            av forskning och utveckling.
          </note>
          <note>
            Jag menar emellertid att det är viktigt för hela
          </note>
          <note>
            Sverige att Stockholm och våra andra storstadsregioner lever.
            Utan dem kan landet faktiskt inte överleva. Därför är det särskilt
            oroande att arbetslösheten i Stockholm ökar och att den nu faktiskt
            är större än i hela Norrland. Under de två senaste åren har Stockholm
            förlorat 70 000
          </note>
          <note>
            arbetstillfällen, varav ungefär 17 000
          </note>
          <note>
            industriarbeten. I dag ligger arbetslösheten här i
          </note>
          <note>
            Stockholm på riksgenomsnittet. Det tycker jag är mycket dramatiska
            uppgifter som kanske borde få även arbetsmarknadsministern oroad.
          </note>
          <note>
            Självfallet tycker jag att de insatser i form av sänkt arbetsgivaravgift,
            sänkt företagsbeskattning, riskkapitalförsörjning som regeringen
            har genomfört när det gäller att öka intresset och möjligheterna
            för svenskar att driva företag i
          </note>
          <note>
            Sverige och naturligtvis även för utlänningar att driva företag
            i Sverige är mycket betydelsefulla.
          </note>
          <note>
            Men ministern säger att Stockholm har erhållit mest stöd i landet.
            Är det något fel? Skulle
          </note>
          <note>
            Stockholm ha fått mindre pengar? I dag står
          </note>
          <note>
            Stockholm faktiskt för 30 % av skatteintäkterna,
          </note>
          <note>
            25 % av BNP och har 19 % av landets befolkning.
          </note>
          <note>
            Därför tycker jag att det känns oroande att ministern har uppfattningen
            att det kanske redan är för mycket.
          </note>
          <note>
            Min första fråga till arbetsmarknadsministern är därför: Har
            regeringen, liksom många forskare, uppfattningen att regionerna
            har särskilda uppgifter i en framtida utveckling, inte minst när
            det gäller att lyfta andra delar av landet? I svaret nämns t.ex.
            Regnbågsprojektet. Hur skall ett sådant projekt fungera om det
            inte finns någon kärnverksamhet i Stockholm? Då kan man inte bygga
            ut någon samverkan t.ex. med Bergslagen.
          </note>
          <note>
            Beträffande mitt konkreta fall med Termofrost, vill jag naturligtvis
            inte kalla det som ges till företaget för ett flyttningsbidrag.
            Men Termofrost får faktiskt
          </note>
          <note>
            20 % till maskiner och andra investeringar. Vad jag bekymrar
            mig mest över är inte de materiella investeringarna utan de immateriella
            investeringarna som handlar om utbildning och som ges till i första
            hand tjänsteföretag, som är både lättrörliga och lägesoberoende.
            Många tjänsteföretag, som kanske är etablerade i
          </note>
          <note>
            Stockholm, kan nu bli utsatta för marknadsstörningar därför att
            det satsas på nya företag i andra delar av landet som då får stora
            möjligheter till andra typer av stöd, t.ex.
          </note>
          <note>
            utvecklingsbidrag och utbildning av olika slag. På det sättet
            kan dessa företag konkurrera ut företag som redan finns i Stockholm
            och som kanske måste flytta ut ur Stockholm för att få en lika
            bra konkurrenssituation.
          </note>
          <note>
            Därför skulle jag vilja ställa följande fråga till arbetsmarknadsministern:
            Hur är det egentligen med dessa statliga bidrag? Tar man hänsyn
            till alla bidrag som ges från de olika myndigheterna när man ger
            denna typ av bidrag?
          </note>
          <note>
            Anf. 47 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det svar som jag har gett är regeringens uppfattning
            och svar och inte enbart arbetsmarknadsministerns.
          </note>
          <note>
            Det förs en ständigt återkommande diskussion om vilka regioner
            som är närande och vilka som är tärande. Jag tror för min del
            att alla regioner med rätt inriktad politik blir närande. Om vi
            åter skall få en fullgod tillväxt, vilket är alldeles nödvändigt,
            då räcker det inte att en eller två regioner utvecklas väl. Om
            resten av regionerna går bakåt, summerar detta rike fortsättningsvis
            en låg tillväxt. Därför är min målsättning beträffande regionalpolitiken
            att det skall vara tillväxt i samtliga regioner.
          </note>
          <note>
            Det här kan naturligtvis diskuteras på många sätt.
          </note>
          <note>
            Men när man redogör för arbetslöshetstal tycker jag att man skall
            se på procenttalen i resp. region.
          </note>
          <note>
            Man skall också se till sysselsättningsgraden. Hög arbetslöshet
            plus mycket låga sysselsättningstal är ett bevis på att en regions
            resurser inte tas till vara på rätt sätt.
          </note>
          <note>
            En gång i tiden arbetade både jag och Birgitta
          </note>
          <note>
            Wistrand med hälso- och sjukvård. Således vet vi att om fel diagnos
            ställs, kan också behandlingen bli alldeles felaktig. Därför ägnar
            jag litet tid åt ett exempel.
          </note>
          <note>
            Åsele kommun har under de senaste 30 åren, och litet drygt det,
            förlorat 45 % av sin befolkning. I
          </note>
          <note>
            riket i övrigt har befolkningen under samma tid ökat med 16 %.
            Sammantaget och kontra en normalkommun har Åsele kommun, liksom
            många andra kommuner i motsvarande läge, haft en minst sagt besvärande
            utveckling.
          </note>
          <note>
            Till detta hör att det är unga människor som har fått flytta.
            Nu är det alltså gott om pensionärer.
          </note>
          <note>
            Eftersom livet inte är evigt blir det här litet allvarligt på
            sikt.
          </note>
          <note>
            Jag kan hamna i det läget att ett kvalificerat tjänsteföretag
            vill ha 20 anställda på en ort. Det kan i sin tur innebära viss
            konkurrens någonstans. Men min och regeringens uppfattning är
            att en sådan här lokalisering -- i detta fall alltså till Åsele
            -- är utomordentligt viktig för den lokala arbetsmarknadens utveckling.
            Avstånden är ju sådana att man icke kan pendla till arbetet. Därför
            står regeringen enigt kvar bakom uppfattningen att det är positivt
            att tjänsteföretag lokaliserar sin verksamhet till de mindre arbetsmarknaderna.
          </note>
          <note>
            Det har skett vissa utvärderingar -- Birgitta
          </note>
          <note>
            Wistrand snuddade vid detta -- när det gäller produktiviteten.
            Många av tjänsteföretagen har mycket stora ägare bakom sig. Världens
            största transportföretag -- t.ex. DHL i Ljusdal -- pekar på produktivitetsförbättringar
            om i storleksordningen
          </note>
          <note>
            30--40 %. Det är klart att det påverkar konkurrenskraften gentemot
            andra.
          </note>
          <note>
            Långsiktigt och sett från rikets synpunkt sker det faktiskt en
            väldigt fin tillväxt, produktivitetsförbättring, som vi måste
            jobba med för att framöver hänga med internationellt. Det är alltså
            positivt sett till hela landet att det går att bredda mindre arbetsmarknader
            på det här sättet.
          </note>
          <note>
            Personligen är jag helt övertygad om att det, nu när kostnadsläget
            är återställt och när lågkonjunkturen är över, kommer positiva
            signaler. Det sker först i våra stora regioner. Jag har träffat
            landshövdingen i Stockholm, och han sade att det nu börjar komma
            ett antal positiva signaler också här.
          </note>
          <note>
            Men det som nu händer är att tjänsteöverbyggnaden så att säga
            pressas ihop. Jag tror att det på fackspråk heter att man plattar
            organisationen. Detta drabbar de stora tjänstemannaområdena litet
            grand.
          </note>
          <note type="speaker">
            Anf. 48 BIRGITTA WISTRAND (m):
          </note>
          <note>
            Herr talman! Självfallet tycker jag, arbetsmarknadsministern,
            att det är bra att produktiviteten i företag i Sverige blir större
            även om företagen inte är svenska. Det är enbart glädjande att
            DHL har framgång och att det finns fler företag av det slaget.
          </note>
          <note>
            Jag har absolut inget emot att hela Sverige skall leva, tvärtom!
            Eftersom jag har jobbat många år med högskolan i Luleå är det
            en glädje för mig att se att den skolan nu utnyttjas fullt ut.
            Det finns gott om civilingenjörer även i Norrbotten. På det sättet
            får vi ju en bra utveckling i olika delar av landet.
          </note>
          <note>
            Självfallet är det att beklaga att det är som det är i
          </note>
          <note>
            Åsele kommun. Det är en situation som också jag verkligen eftersträvar
            att undvika.
          </note>
          <note>
            Men vad jag vill komma åt är faktiskt något helt annat. Vi har
            ju under lång tid -- skickligt eller oskickligt -- arbetat med
            frågor som rör glesbygden och svårigheterna för kommuner ute i
            landet när det gäller sysselsättningen. Nu vill jag säga att storstadsregionerna
            har hamnat i samma situation.
          </note>
          <note>
            Också andra städer ute i världen har råkat i den här situationen.
          </note>
          <note>
            Jag tror att det behövs andra insatser, en annan kreativitet
            från regeringens sida, när det gäller att finna vägar för att
            få fart på en storstadsregion. Det finns ju vissa fördelar i Stockholm,
            Göteborg och
          </note>
          <note>
            Malmö när det gäller utbildning och FoU, det har vi ju tidigare
            hört här, men också när det gäller själva näringslivsstrukturen.
            Men hur skall man ta vara på fördelarna när de här städerna byggs
            upp?
          </note>
          <note>
            NUTEK har en stilig broschyr, av vilken framgår att nästan hela
            Sverige är ett stödområde. Kanske skulle det gå att göra en lika
            begåvad skrift om hur de stora städerna i Sverige kan bli betydelsefulla
            för sig själva och för resten av landet.
          </note>
          <note>
            Finns det alltså, arbetsmarknadsministern, några möjligheter
            att titta på stora städers möjligheter på samma sätt som ni nu
            har lagt ner ganska mycket tid och pengar på glesbygden för att
            på det viset åstadkomma en kombination och en förändring för hela
            landet?
          </note>
          <note>
            Anf. 49 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tittar på samtliga förslag till riksdagen. Ser
            man t.ex. till trafiksatsningarna --
          </note>
          <note>
            bl.a. de stora trafiklederna -- finner man att det i väldigt
            stor utsträckning är storstäderna och förbindelserna mellan dessa
            som erhåller de stora pengarna.
          </note>
          <note>
            Jag har också tittat på detta med utbildning och forskning, som
            är ett mycket väsentligt område.
          </note>
          <note>
            Det råder inget tvivel om att de verkligt stora insatserna gäller
            den här regionen och de regioner som storleksmässigt kommer efter
            denna.
          </note>
          <note>
            Om man, som ERU gör, analyserar den regionalpolitiska forskningen
            och ser till hur statens budget fördelas, finner man tyvärr att
            det som gör att de glesare regionerna kommer upp i relativt höga
            tal är framför allt arbetslöshetsersättningar o.d. Den typen av
            ersättningar leder inte till någon utveckling alls. Kraftiga infrastruktursatsningar
            och kvalificerade forsknings- och utbildninssatsningar är däremot
            utvecklande.
          </note>
          <note>
            En anledning till att Stockholmsregionen den här gången upplever
            något av en baksmälla, förra lågkonjunkturen märktes ju nästan
            inte i den här regionen, är det omfattande byggandet 1989, 1990
          </note>
          <note>
            och 1991 som nu pressar ekonomin med tomma kontor, tomma hotell
            osv. -- en förödande historia som det tar sin tid att hämta sig
            från. Dessutom ledde överhettningen i den här regionen till att
            att landets ekonomi i sin helhet kom fel. De misstagen hoppas
            jag att vi aldrig mer gör. Det kostar vårt land som helhet oerhörda
            summor. Därför vill jag se att alla regioner utvecklas positivt.
          </note>
          <note>
            Den regionalpolitiska grupp som jag nu har kallat till mig, med
            storföretagsledare, landshövdingar från hela landet, regionalpolitiska
            forskare och generaldirektörerna på området, har just som målsättning
            att arbeta fram tillväxt i alla regioner.
          </note>
          <note>
            Det arbetet pågår fram till någon gång i februari.
          </note>
          <note type="speaker">
            Anf. 50 BIRGITTA WISTRAND (m):
          </note>
          <note>
            Herr talman! Det tycker jag låter mycket bra. Jag hoppas att
            de kommer att lägga fram det dubbla program som jag vill se.
          </note>
          <note>
            Jag ställde en fråga till arbetsmarknadsministern i mitt förra
            inlägg som gällde hur ministern ser på hur de statliga bidragen
            är samordnade. När man ger bidrag på ett sätt, tar man då hänsyn
            till att man inte kan ge bidrag på ett annat sätt? Fungerar detta
            bra nu? Ibland får man synpunkter på att det inte fungerar helt
            enligt handboken. Jag skulle bara vilja ha svar på dessa frågor
            också.
          </note>
          <note>
            Anf. 51 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Detta är i mycket hög utsträckning delegerat till
            lokala beslut. AMS delegerar alla sina stora pengar till länsarbetsnämnderna,
            de i sin tur till arbetsförmedlingarna. De regionalpolitiska besluten
            fattas också i mycket hög utsträckning på länsplanet. Ibland är
            flera myndigheter inkopplade samtidigt.
          </note>
          <note>
            Priset för en långtgående decentralisering kan någon gång vara
            att ett beslut kan diskuteras. Men min uppfattning är ändå den,
            att skulle vi fatta alla de här besluten centralt, där man inte
            har lokalkännedomen, skulle vi göra långt fler misstag.
          </note>
          <note>
            Man kan få ta ett och annat i decentraliseringens tecken. Det
            är ändå så mycket bättre än helt centraliserade beslut.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:166 om regionalpolitiken
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Per Stenmarck har i en interpellation frågat om
            regeringen är beredd att föreslå att de statliga investeringarna
            i större utsträckning går till södra Sverige samt vilka initiativ
            regeringen är beredd att ta för att det i Skåne skall kunna bildas
            ett gemensamt regionalt organ.
          </note>
          <note>
            Per Stenmarck befarar ett regionalpolitiskt nollsummespel, där
            medel urskiljningslöst går från söder till norr.
          </note>
          <note>
            Per Stenmarck tar upp Gunnar Wetterbergs artikel i Dagens Nyheter
            den 28 april, där denne framhåller vikten av att Sverige för sin
            ekonomiska tillväxt lockar till sig europeiska investeringar framför
            allt i Sydsverige.
          </note>
          <note>
            Jag anser att det är viktigt att skapa förutsättningar för tillväxt.
            Regeringen har givit mig i uppdrag att göra en översyn av regionalpolitikens
            inriktning utifrån Sverige som en tillväxt- och företagarnation.
            Arbetet med denna översyn pågår för närvarande.
          </note>
          <note>
            Översynen syftar till att regionalpolitiken på ett än bättre
            sätt än hittills skall stimulera tillväxt. En hög nationell tillväxt
            förutsätter att alla regioner i landet bidrar till den. I arbetet
            att upprätta Sverige som en tillväxtnation krävs att fler regioner
            än
          </note>
          <note>
            Skåne bidrar. Det är regeringens uttalade mål att alla regioner
            skall bidra till detta.
          </note>
          <note>
            I fråga om behovet att anpassa regionalpolitiken till en situation
            där tillväxten inte tas för given delar jag således Per Stenmarcks
            uppfattning.
          </note>
          <note>
            Däremot går det inte att koncentrera insatser till de områden
            som har kortaste avståndet till kontinenten.
          </note>
          <note>
            Frågan om regeringen är beredd att låta de statliga investeringarna
            i ökad utsträckning gå till södra
          </note>
          <note>
            Sverige överraskar mig.
          </note>
          <note>
            Under det gångna året har riksdagen mottagit flera propositioner
            med förslag till stora investeringar i södra Sverige. I den nyligen
            framlagda infrastrukturpropositionen har med olika hänsyn, bl.a.
            tillväxt, för en tioårsperiod fördelats 88
          </note>
          <note>
            miljarder kronor på olika investeringsprogram.
          </note>
          <note>
            Fördelningen av medel till stora objekt faller i stor utsträckning
            på södra Sverige. Jag kan som exempel nämna att för E4 genom Skåne
            uppgår kostnaden till ca 5 miljarder kronor och för
          </note>
          <note>
            Västkustbanan genom Skåne till 2,2 miljarder kronor.
          </note>
          <note>
            Ett syfte med framtida statliga investeringar måste vara att
            de skall leda till god tillväxt i hela landet.
          </note>
          <note>
            Det regeringen sysslar minst med i regionalpolitiken är att fördela
            investeringsstöd.
          </note>
          <note>
            Hela det regionalpolitiska anslaget uppgår till 2,5
          </note>
          <note>
            miljarder kronor. Sett i relation till hela statsbudgeten är
            investeringsstödet mindre än
          </note>
          <note>
            0,5 %.
          </note>
          <note>
            Av dessa 2,5 miljarder faller inte hela beloppet på norra Sverige.
            Det s.k. länsanslaget, dvs. anslaget för regionala utvecklingsinsatser,
            på ca 1 miljard fördelas till samtliga län efter graden av regionalpolitiska
            problem.
          </note>
          <note>
            Dock har det regionalpolitiska stödet i det enskilda fallet stor
            betydelse. Det kan bidra till att en bygd kan överleva med vad
            det innebär av fortsatt bruk av investerad infrastruktur, personliga
            nätverk osv.
          </note>
          <note>
            Per Stenmarcks andra fråga om vilka initiativ regeringen är beredd
            att vidta för att möjliggöra att det i Skåne bildas ett gemensamt
            regionalt organ är det egentligen civilministern som skall besvara.
          </note>
          <note>
            Efter samråd med henne har jag inhämtat följande.
          </note>
          <note>
            I en skrivelse till Civildepartementet har
          </note>
          <note>
            Kristianstads och Malmöhus läns landsting, Malmö kommun samt
            kommunförbunden i Kristianstads och Malmöhus län begärt att få
            bedriva försöksverksamhet med förändrad regional uppgiftshantering
            inom ett område som omfattar landskapet Skåne.
          </note>
          <note>
            Regeringen har överlämnat denna begäran till den parlamentariska
            regionberedningen. Om beredningen kommer fram till att det finns
            förutsättningar för en försöksverksamhet, skall ett förslag till
            uppläggning och geografisk avgränsning läggas fram. Ett eventuellt
            förslag skall redovisas senast den 1 oktober 1993.
          </note>
          <note type="speaker">
            Anf. 53 PER STENMARCK (m):
          </note>
          <note>
            Herr talman! Jag ber att få tacka arbetsmarknadsministern för
            svaren på de frågor som jag har ställt i min interpellation.
          </note>
          <note>
            I går firade vi Sveriges nationaldag runt om i vårt land. Det
            kan synas motsägelsefullt att mot bakgrund av hela Sveriges bästa
            diskutera utvecklingen i olika regioner av vårt land. Det blir
            så lätt att var och en skall ta till sig av en krympande kaka.
            Själv tror jag att det gäller att dra nytta av och utveckla de
            fördelar som finns inom varje region.
          </note>
          <note>
            Först då kan vi utveckla det som är det gemensamma bästa.
          </note>
          <note>
            Jag inser att jag vänder upp och ned på den traditionella bilden
            av regionalpolitiken i den interpellation som jag har väckt. Men
            jag anser att detta är nödvändigt. Inte minst ändrade statsbidragsbestämmelser
            till kommunerna har under senare år kostat kommuner i södra Sverige
            mycket pengar. Ändå måste det förmodligen i stor utsträckning
            vara på det viset. Stora delar av
          </note>
          <note>
            Norrland utgör Europas mest utpräglade glesbygdsområde. Så kommer
            det att vara även i fortsättningen. För de människor som bor och
            verkar där är det nödvändigt med en fortsättning av de satsningar
            som har gjorts. Det är också ett av skälen till att detta är en
            av de mest prioriterade frågorna i de pågående EG-förhandlingarna.
          </note>
          <note>
            Min poäng är att det gäller att skapa förutsättningar för de
            delar av vårt land som har goda tillväxtmöjligheter, så att de
            får en rimlig chans att utvecklas. Det blir förmodligen i längden
            den enda möjligheten om vi vill att den kaka som vi skall fördela
            inte skall krympa, utan i stället växa.
          </note>
          <note>
            En fördel som Skåne och ingen annan region i vårt land har är
            närheten till kontinenten. Det borde vi utnyttja. Det gör vi dåligt
            i dag. Det är ett problem inte enbart för Skåne utan för hela
            vårt land.
          </note>
          <note>
            Efter den artikel som departementsrådet Gunnar
          </note>
          <note>
            Wetterberg skrev för en dryg månad sedan sade många att Skåne
            och för den delen även
          </note>
          <note>
            Göteborgsregionen är starka nog att klara sig själva. Så är det
            säkert. Men det förutsätter ett antal saker.
          </note>
          <note>
            Den nuvarande regeringen har en historisk chans, men det gäller
            att ta den chansen och att göra det nu. Arbetsmarknadsministern
            hänvisar i sitt svar till infrastrukturpropositionen och till
            de satsningar som kommer att göras även i Skåne under de närmaste
            tio åren. Detta är positivt.
          </note>
          <note>
            Det vittnar om ett betydligt större intresse från den nuvarande
            regeringen än från den tidigare regerinen för att göra den typen
            av satsningar. Men om vi vill att Skåneregionen skall klara sig
            själv --
          </note>
          <note>
            om man nu vill uttrycka det så -- krävs det ytterligare åtgärder.
            Det kräver att Malmö--Lund får en möjlighet att integreras med
          </note>
          <note>
            Storköpenhamn. Då kan vi gemensamt utveckla en av de starkaste
            regionerna i Europa kommunikationsmässigt, ekonomiskt, högteknologiskt,
            kulturellt och på annat sätt.
          </note>
          <note>
            Det förutsätter i sin tur en bro mellan Malmö och
          </note>
          <note>
            Köpenhamn. Om bron skall börja byggas i år enligt planerna, förutsätter
            det att regeringen driver denna fråga. Jag vill understryka att
            detta är en satsning som kan ske utan att satsningar i andra delar
            av landet påverkas.
          </note>
          <note>
            Då kan vi bygga ihop ett område med universitetsstäderna Lund,
            Malmö, Köpenhamn och Roskilde, fyra stora sjukhus med avancerad
            medicinsk forskning och två moderna flygplatser som kan utgöra
            varandras komplement. Just denna närhet och detta samarbete kan
            vi tillsammans få glädje av. Då krävs det mindre av arbetsmarknadspolitiska
            åtgärder i södra Sverige.
          </note>
          <note>
            Pengar till arbetsmarknadspolitiska åtgärder, om det skulle behövas
            sådana, kan gå någon annanstans.
          </note>
          <note>
            Detta förutsätter att vi får en möjlighet att se Skåne som en
            region och ha ett gemensamt regionalt organ. Här hoppas jag att
            den regionberedning som arbetsmarknadsministern hänvisade till
            skall leda fram till ett snabbt resultat och att vi snarast skall
            få möjlighet till den försöksverksamhet som arbetsmarknadsministern
            talar om i sitt svar.
          </note>
          <note type="speaker">
            Anf. 54 MARIANNE ANDERSSON (c):
          </note>
          <note>
            Herr talman! Eftersom jag kommer från
          </note>
          <note>
            Västsverige och rimligen bör vara tilltalad av
          </note>
          <note>
            Gunnar Wetterbergs idéer om att satsa på Skåne och
          </note>
          <note>
            Västsverige, vill jag gärna delta i debatten. Jag uppfattar Gunnar
            Wetterbergs artikel som ett provokativt debattinlägg. Som sådant
            har det blivit en succé -- reaktionerna har varit många.
          </note>
          <note>
            Det råder samstämmighet om att regionalpolitiken bör inriktas
            på tillväxt. Jag delar också den uppfattningen. Det gäller att
            ta vara på varje regions möjligheter och tillväxtpotential. Däremot
            delar jag inte alls den uppfattningen att regionalpolitiken hittills
            inneburit en fördelning av ett givet välstånd, vilket Per Stenmarck
            påstår i sin interpellation. Det vittnar om okunnighet om hur
            regionalpolitiken fungerar. Eftersom vi under de senaste åren
            inte haft någon tillväxt i Sverige, är det svårt att hänvisa till
            just den, men jag kan säga som så att tillbakagången utan regionalpolitik
            med all säkerhet hade varit mycket starkare.
          </note>
          <note>
            Jag kan ge några exempel. Länsanslagen kan, rätt utnyttjade,
            användas som en typ av smörjmedel i näringspolitiken inom ett
            område. Med små insatser kan näringslivet stödjas och nya företag
            starta.
          </note>
          <note>
            Arbetsmarknadsutskottet besökte nyligen
          </note>
          <note>
            Kristianstads län. Vi fick veta att detta fungerade bra där.
            Med små medel åstadkommer man oerhört mycket. Andra kan med säkerhet
            också lära sig mycket av det som sker där. Sådana medel finns
            ju i hela landet. Jag tycker att det är oerhört angelägna regionalpolitiska
            medel.
          </note>
          <note>
            När man funderar i dessa banor om tillväxt infinner sig frågan:
            Vad är det som kommer att skapa tillväxt i framtiden? Vet vi egentligen
            det? Är det industrisatsningar i södra Sverige, eller är det att
            satsa på västra Sverige? Jag tror naturligtvis att detta är en
            del, men jag tror inte att det bara är det.
          </note>
          <note>
            Det är förmodligen inte så att Per Stenmarck är ute efter något
            Skånepaket, det förstod jag. Ett
          </note>
          <note>
            Skånepaket skulle inte heller vara direkt moderat politik.
          </note>
          <note>
            Jag är alldeles övertygad om att det är människornas kreativitet
            och kunskaper i kombination med de resurser och möjligheter som
            finns i varje region -- det må vara i Skåne, i
          </note>
          <note>
            Västsverige, i Norrland eller någon annanstans --
          </note>
          <note>
            som kommer att skapa tillväxt i framtiden. Vi vet inte i dag
            vilka företag som kommer att lyckas och var de ligger.
          </note>
          <note>
            Därför tycker jag att det är oerhört viktigt att regionalpolitiken
            och politiken i stort inriktas på att se till att skapa dessa
            förutsättningar i hela landet för att vi skall kunna klara oss
            bra i framtiden. Det viktigaste är naturligtvis tillgång till
            goda kommunikationer och utbildning. Dessutom måste regionala
            hänsyn tas inom alla politikområden.
          </note>
          <note>
            Jag hoppas verkligen att den här debatten inte skapar en nord--syd-konflikt
            i Sverige. Det vore synnerligen olyckligt och skulle inte hjälpa
            Sverige något, inte någon del av Sverige. Det vore förödande.
            Med tanke på arbetsmarknadsministerns svar och det som vi vet
            av det regionalpolitiska rådets uppgifter har vi goda förhoppningar
            om att detta också är regeringens uppfattning. Jag har egentligen
            inte någon fråga till arbetsmarknadsministern, utan jag ville
            gärna göra detta inlägg för att påpeka att det är viktigt att
            hela
          </note>
          <note>
            Sverige kan leva.
          </note>
          <note type="speaker">
            Anf. 55 OLLE SCHMIDT (fp):
          </note>
          <note>
            Herr talman! Den här interpellationsdebatten har initierats genom
            en debattartikel av departementsrådet Gunnar Wetterberg i Dagens
          </note>
          <note>
            Nyheter i slutet av april, som talarna redan varit inne på. Gunnar
            Wetterberg är en modig man och vågade ifrågasätta gamla sanningar
            om regionalpolitiken. Han fick självfallet löpa gatlopp i medierna
            -- ingen hade väl förväntat sig något annat.
          </note>
          <note>
            I den regionalpolitiska debatten här i riksdagen den
          </note>
          <note>
            5 maj dristade jag mig att säga att jag välkomnade
          </note>
          <note>
            Gunnar Wetterbergs inlägg. Det gjorde jag efter en lång dags
            debatt, där många talare fördömde
          </note>
          <note>
            Gunnar Wetterbergs synpunkter. Mitt inlägg, förstår jag, skulle
            jag nog ha behållit för mig själv, för jag blev vederbörligen
            utskälld av tre socialdemokratiska debattörer, stammande norr
            om Stockholm. Deras utbrott följdes häromdagen av ett liknande
            utbrott av en räcka s-politiker från landsorten mot Ingela Thalén
            och Anita Johansson, båda socialdemokrater. De båda s-politikerna
            från
          </note>
          <note>
            Stockholm vågade, precis som Gunnar Wetterberg, hävda huvudstadens
            intressen i Dagens Nyheter
          </note>
          <note>
            ''DN Debatt'', där för övrigt, herr talman, det mesta av debatten
            i Sverige i dag tycks förekomma.
          </note>
          <note>
            Herr talman! Det är med andra ord ett eldfängt område som Per
            Stenmarck har tagit upp.
          </note>
          <note>
            Arbetsmarknadsministern har sedan flera år en markerad Norrlandsprofil
            själv. Låt mig kommentera svaret genom att ge några skånska siffror.
          </note>
          <note>
            För mig är regionalpolitik mer än det rena regionalpolitiska
            stöd som vi ger här i riksdagen, de
          </note>
          <note>
            2,5 miljarder som Börje Hörnlund talar om. Det handlar om den
            allmänna synen på decentraliserat beslutsfattande, arbetsmarknadsinsatser,
            satsning på utbildning och forskning, kultur, infrastruktur så
            som vägar och järnvägar.
          </note>
          <note>
            De siffror som jag via Riksdagens utredningstjänst fått fram
            visar att Skåne inom viktiga områden ekonomiskt missgynnas. Vi
            har fått mindre medel än vad som är proportionellt rimligt till
            väganslag när det gäller både driftskostnaderna och de kommande
            investeringsplanerna. På järnvägssidan är det något bättre. Dock
            skall sägas att de siffror som arbetsmarknadsministern nämner
            gäller tio år och dessutom är fortsatt osäkra. Det handlar om
            planeringsramar.
          </note>
          <note>
            Vad gäller stödet till högre utbildning och forskning har Lunds
            universitet, Nordens största universitet, också haft problem med
            att hävda sin ställning i första hand gentemot Stockholm och Uppsala.
            På kulturområdet är det en liknande tendens. En mycket stor del
            av det statliga kulturella anslaget går till nationella institutioner
            i Stockholm. Vi har därför från Folkpartiets sida i flera år föreslagit
            att nationalscener faktiskt också skall kunna ligga utanför Stockholm,
            t.ex. i Malmö. Operan och
          </note>
          <note>
            Dramaten får ett proportionellt mycket större anslag till sina
            insatser än vad man får till regionala kulturella institutioner.
            Per Stenmarck var inne på att statsbidraget till kommunerna också
            är en faktor som missgynnat södra Sverige.
          </note>
          <note>
            Herr talman! Jag vill inte med dessa siffror gnälla --
          </note>
          <note>
            jag förstår att det kan uppfattas så. Jag försöker bara ge en
            någorlunda mer rättvisande bild än vad som ibland framställs.
            Det är inte heller så att arbetslösheten slår hårdare i norra
            Sverige. I
          </note>
          <note>
            Helsingborg och Malmö är procentandelen arbetslösa faktiskt högre
            än i flera av de s.k.
          </note>
          <note>
            skogslänen. Att antalet arbetslösa numerärt dessutom är högre
            gör enligt min mening problemen ännu svårare och skulle möjligen
            göra att vi borde ge mer extra arbetsmarknadsmedel till storstäderna.
          </note>
          <note>
            Om jag har förstått siffrorna rätt har endast
          </note>
          <note>
            Norrbotten högre arbetslöshet än Malmö för närvarande. 9,8 %
            är den i Malmö. Närmare 11 000
          </note>
          <note>
            peroner är öppet arbetslösa. Hela 30 000 personer är öppet arbetslösa
            i Malmöhus län.
          </note>
          <note>
            I en omdiskuterad rapport i anslutning till
          </note>
          <note>
            Produktivitetsdelegationen framgår att satsningar på infrastrukturen
            inte ger lika mycket i produktivitetsökningar, var helst man satsar
            medlen. Det är en ganska självklar slutsats, tycker jag.
          </note>
          <note>
            Rapporten kan bäst sammanfattas genom: Bygg där det lönar sig
            bäst. Initialt ger varje satsad krona mer i utdelning, om pengarna
            satsas där människor bor samt där företag och utbildningstillfällen
            finns.
          </note>
          <note>
            Herr talman! Jag vet att detta är en känslig fråga.
          </note>
          <note>
            Även om man nu kritiserar dessa slutsatser, behöver man väl inte
            hamna på den motsatta linjen som innebär mindre medel till de
            tätbefolkade regionerna, t.ex till Skåne.
          </note>
          <note>
            I Skåne behövs satsningar på infrastrukturen. Det är bra för
            Skåne och det är bra för Sverige, vilket ju också Gunnar Wetterberg
            var inne på. Vi kan ändå inte komma ifrån att Skåne tveklöst ligger
            där det ligger, dvs. närmast Europa.
          </note>
          <note>
            Vi vill dock inte gynnas framför andra, arbetsmarknadsministern,
            men vi vill inte heller missgynnas. Och vi vill också i högre
            grad än i dag själva få bestämma hur pengarna används i vår egen
            region, vilket bl.a. betyder att Öresundsbron inte får fördröjas
            på grund av oenighet inom regeringen.
          </note>
          <note>
            Jag rekommenderar arbetsmarknadsministern, och kanske också Marianne
            Andersson, att läsa
          </note>
          <note>
            Christian Wichmann Matthiessens och Åke E
          </note>
          <note>
            Andersons bok om Öresundsregionen, som visar vilken tillväxtkraft
            som finns i en sammanhållen region, Skåne och Sjaelland. Här finns
            kunskap, kommunikation, kultur och kreativitet. De båda professorerna
            bedömer att bara integrationen av
          </note>
          <note>
            Sjaellands och Skånes marknad för produktionsservice och sjukvård
            ger en beräknad integrationsvinst om 65 miljarder kronor i 1990
            års penningvärde. Och då är Öresundsbron en förutsättning, arbetsmarknadsministern.
          </note>
          <note>
            Avslutningsvis vill jag fråga arbetsmarknadsministern om han
            delar synsättet att en ökad integration mellan Skåne och Sjaelland
            är positivt för tillväxten, inte bara för Skåne utan också för
            övriga Sverige. Jag vill också fråga om arbetsmarknadsministern
            är beredd att i regeringen stödja den skånska framställan om att
            Skåne skall få bli ett frilandskap med ökande regionalt självstyre
            samlat i ett gemensamt organ för hela
          </note>
          <note>
            Skåne -- jag vill kalla det för ett Skåneparlament.
          </note>
          <note>
            Börje Hörnlund är ju själv en gammal regional- och landstingspolitiker.
            Han behöver väl inte i alla sammanhang hänvisa till civilministern,
            utan han kan kanske uttrycka en egen uppfattning här i kammaren.
          </note>
          <note type="speaker">
            Anf. 56 MARGARETA WINBERG (s):
          </note>
          <note>
            Herr talman! När båset är tomt, bits hästarna.
          </note>
          <note>
            Eller: När regeringen kör landet i botten, ställs regioner mot
            varandra.
          </note>
          <note>
            Det finns anledning att ställa de grundläggande frågorna om varför
            vi har en regionalpolitik i
          </note>
          <note>
            Sverige. Vad var det som hände under 60-talet, då den moderna
            regionalpolitiken föddes? Industrins uppgång medförde då en strukturomvandling
            från jord- och skogsbruk till industri, från lands- och glesbygder
            till tätorter, större städer, och till Sydoch Mellansverige. Vi
            socialdemokrater ställde oss frågan: Ville vi ha den här utvecklingen
            med alltmer av koncentration? Svaret blev nej. Vad kunde vi göra
            åt saken? Svaret blev att vi genom en regionalpolitik kunde försöka
            att göra någonting åt det hela.
          </note>
          <note>
            Regionalpolitiken skall ge människor en chans att arbeta och
            bo i hela landet. Då måste man kompensera för de nackdelar som
            marknadsekonomin medför, dvs. regionalpolitiken skall korrigera
            marknadskrafterna vilkas drivkraft är vinst. Därför lokaliserar
            sig företag och annat där vinsten blir störst. Vilka är då nackdelarna?
            Vad är det som gör att förutsättningarna för att arbeta och bo
            inte är desamma i Stockholm som i t.ex. Alsen?
          </note>
          <note>
            Jo, det är bl.a. avstånd, gles befolkning och klimat.
          </note>
          <note>
            Det är faktorer som gör att det blir dyrare att erbjuda service
            och att det blir mindre lönsamt att investera och producera. Regionalpolitiken
            skall alltså motverka dessa faktorer, dvs. den skall motverka
            långsiktiga nackdelar, inte tillfälliga om än besvärliga konjunktursvängningar.
          </note>
          <note>
            I dag håller båset på att bli tomt. Det är helt uppenbart, när
            man lyssnar till den här debatten och också till den debatt som
            förs i medier.
          </note>
          <note>
            Arbetslösheten är hög i Stockholm och i södra
          </note>
          <note>
            Sverige, men inte på grund av långsiktiga konkurrensnackdelar,
            utan på grund av att det förs en felaktig ekonomisk politik. Därför
            vill jag uppmana dem från den borgerliga sidan som har framställt
            interpellationer i den här frågan och också deltar i debatten
            att de skall angripa grundorsaken, nämligen den borgerliga regeringen
            och dess felaktiga ekonomiska politik, inte regionalpolitiken.
          </note>
          <note>
            Av ministerns svar och av det som mina meddebattörer sade blev
            jag litet orolig. Det står i svaret på s. 1 fjärde stycket: ''Regeringen
            har givit mig i uppdrag att göra en översyn av regionalpolitikens
            inriktning utifrån Sverige som en tillväxt- och företagarnation.''
            Vidare sade arbetsmarknadsministern att hela Sverige skall bidra
            till tillväxten. Men när jag hörde de båda föregående talarna,
            stämmer inte detta riktigt.
          </note>
          <note>
            Båda två har den uppfattningen att det bara är vissa regioner
            som kan skapa tillväxt.
          </note>
          <note>
            Per Stenmarck sade t.ex. att man måste ge södra
          </note>
          <note>
            Sverige en rimlig chans om inte hela kakan skall krympa. Det
            tycker jag är en ganska klar signal om att han och -- som jag
            antar -- andra företrädare för
          </note>
          <note>
            Moderata samlingspartiet inte anser att hela
          </note>
          <note>
            Sverige kan hjälpa till med tillväxten. Det betyder att det blir
            tillväxt där det finns möjligheter -- dvs.
          </note>
          <note>
            i södra Sverige.
          </note>
          <note>
            Olle Schmidt sade: Bygg där det lönar sig. Då blir jag litet
            orolig, speciellt med tanke på sammansättningen av det regionalpolitiska
            rådet, som arbetsmarknadsministern nu diskuterar med.
          </note>
          <note>
            Regionalpolitiska rådet består inte av några politiker utan --
            som arbetsmarknadsministern sade -- av generaldirektörer, landshövdingar
            och industriledare. Jag blir orolig, därför att jag har suttit
            i en statlig styrelse tillsammans med sådana här herrar. I denna
            styrelse var det uppenbart att synsättet var detsamma: Ge norrlänningarna
            några hundra tusen så att de kan flytta ned till södra
          </note>
          <note>
            Sverige. Då blir det tillväxt.
          </note>
          <note>
            Jag undrar om arbetsmarknadsministern vill utveckla detta ytterligare.
            Jag vill också ha svar på frågan om huruvida hela regeringen står
            bakom synsättet att hela Sverige skall bidra till tillväxten.
          </note>
          <note>
            Av företrädarna från Skåne kan man kanske äntligen får svar på
            frågan: Blir det någon bro? Kan ni ena er kring ett beslut i regeringen?
          </note>
          <note type="speaker">
            Anf. 57 TREDJE VICE TALMANNEN:
          </note>
          <note>
            Innan jag överlämnar ordet till arbetsmarknadsministern, vill
            jag för undvikande av missförstånd meddela att denna interpellationsdebatt
            självfallet fullföljs. Vi avslutar alltså interpellationsdebatten
            innan vi går in på debatten om utbildningsutskottets betänkande.
          </note>
          <note>
            Anf. 58 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det regionalpolitiska forskningsorganet gjorde 1985
            en analys över hur statsbudgetens totala medel fördelades inom
            olika områden. Man summerade också hur mycket som gick till varje
            region.
          </note>
          <note>
            När det gäller Malmöhus län gick det mycket pengar till kvalificerad
            utbildning och forskning.
          </note>
          <note>
            Ändå var regionen sammantaget budgetmässigt en gynnad region.
            Det här var 1985, men det som en gång har anslagits brukar inte
            försvinna, även om det brukar gå litet fram och tillbaka med anslagen.
          </note>
          <note>
            I mitt förra interpellationssvar nämnde jag att den främsta orsaken
            till att Västernorrlands län låg ett par tusenlappar över var
            att det gick mycket stora pengar till arbetslöshet. Samtliga debattörer
            är nog eniga om att man vill gärna slippa den typen av inkomst,
            när det gäller både länet och vi som betalar ut den.
          </note>
          <note>
            Regionalpolitik har i denna debatt utvidgats till att bli mycket
            mer än regionalpolitik. Rent anslagsmässigt rör det sig om 0,5
            % av statsbudgeten. Men det är riktigt att också resten av statsbudgeten
            har stor regionalpolitisk betydelse.
          </note>
          <note>
            Jag ser gärna att man har ett totalperspektiv i dessa sammanhang.
            Inte minst vägar, bra och snabba järnvägar, perfekta moderna teleförbindelser
            tillsammans med forskning och utbildning betyder väldigt mycket
            för all utveckling.
          </note>
          <note>
            Där har man de verkligt tunga bitarna, tillsammans med det enskilda
            initiativet, när det gäller utveckling.
          </note>
          <note>
            Margareta Winberg använde ett allmänt politiskt språkbruk. Hon
            talade om vem som kör landet i botten och vem som inte gör det.
            Denna regering rår inte för den internationella lågkonjunkturen.
          </note>
          <note>
            Alla ekonomer är eniga om att den våldsamma spekulation och den
            kapitalförstöring som skedde i slutet av 80-talet, när vi dessutom
            prisgett oss till världsmarknaden. Jag vill inte säga att det
            var den regering som då regerade som rådde för detta, men det
            var i varje fall inte den nuvarande regeringen som regerade och
            som helt och hållet rår för detta.
          </note>
          <note>
            Gunnar Wetterberg kom med en andra artikel, Olle
          </note>
          <note>
            Schmidt. Den var väsentligt mjukare. Han var där i princip inne
            på att alla regioner behöver utvecklas positivt. Det är jag för
            min del helt och hållet övertygad om. Jag går faktiskt ett steg
            längre. Jag tror att det är viktigt att också komplettera de mindre,
            lokala arbetsmarknaderna, som inte kan lösa sina problem genom
            pendling, så att de blir robustare och bättre. Det ger tillväxt.
          </note>
          <note>
            Det sades att jag skulle vara en Norrlandsprofil. Jag påstår
            med bestämdhet att jag agerar för hela riket.
          </note>
          <note>
            Jag har i denna riksdag i femton år representerat mitt hemlän
            Västerbotten. Det går lika bra i regeringen, men då representerar
            jag alla länen.
          </note>
          <note>
            Åke Anderssons plan nämndes här. Jag vill inte tala så mycket
            om den. Han tillhörde det regionplanegäng i Stockholm som såg
            en sådan tillväxt att Sverige kom upp i 30 miljoner invånare.
          </note>
          <note>
            Allt är inte riktigt i all planering, utan totalen måste summeras
            någon gång. Jag har tittat i boken, och det finns mycket att ta
            till sig även där.
          </note>
          <note>
            Det har bildats ett antal tjänsteföretag. Jag vill avslutningsvis
            nämna detta. Det talar för helalandettänkandet. De har bildats
            i Blekinge,
          </note>
          <note>
            Jämtland, Dalsland och litet här och där, och ibland i mycket
            små orter. Det som märks när dessa nu summerar sin verksamhet
            efter 1--4 år, de har inte hållit längre tid, är att produktiviteten
            har förbättrats markant. Man nämner ofta siffror på
          </note>
          <note>
            30--40 %.
          </note>
          <note>
            Det är den nya teknikens förtjänst att det går att arbeta på
            detta sätt. Det är ett stort gemensamt intresse. Jag vill avslutningsvis
            säga att vi har allt att vinna på att alla regioner utvecklas.
          </note>
          <note type="speaker">
            Anf. 59 PER STENMARCK (m):
          </note>
          <note>
            Herr talman! Jag vill först göra ett par kommentarer till det
            Marianne Andersson sade.
          </note>
          <note>
            Nej, jag tror inte att enbart satsningar i Skåne är det enda
            som hjälper. Jag vill inte att det skall framgå av denna debatt.
            Men jag tror att satsningar där är nödvändiga om vi skall få en
            positiv utveckling för hela Sverige.
          </note>
          <note>
            Margareta Winberg säger att företagen lokaliserars där vinsten
            bli störst. Jag tror att det var ungefär så hon uttryckte det.
            Problemet är att lokaliseringen därmed normalt sett inte har skett
            i Sverige under en lång följd av år. Så har det varit i decennier.
            Det är egentligen inte något som man över huvud taget kan skylla
            den nuvarande regeringen. Det beror till allra största delen på
            decennier av misskötsel av svensk ekonomi. Detta måste den tidigare
            regeringen bära det huvudsakliga ansvaret för. Det finns tendenser
            till att utvecklingen nu börjar att svänga så smått.
          </note>
          <note>
            Skåne kommer -- för att nu återgå till den ursprungliga debatten
            -- att få ett strategiskt läge i en framtida storregion, där även
            Köpenhamn,
          </note>
          <note>
            Storsjällandsområdet, Mecklenburg-Vorpommern samt Schleswig-Holstein
            i Tyskland och kanske några områden till ingår. Men då måste vi
            precis som de andra göra de nödvändiga satsningarna.
          </note>
          <note>
            Annars riskerar vi att hamna utanför. De hamnar inte utanför,
            men vi riskerar att göra det.
          </note>
          <note>
            Det behövs en politisk vilja för att kunna förverkliga detta.
            Den viljan behövs nu om Sverige skall kunna försvara sin plats
            som ledande industrination i norra Europa. Hela Sverige skulle
            tjäna på att Skåne fick en viktig roll i den framtida storregionen
            runt södra Östersjön.
          </note>
          <note>
            Man inbillar sig fortfarande i den politiska debatten att Skåne
            är någon sorts överhettat område. Så är det inte. I dag är arbetslösheten
            hög i Malmö.
          </note>
          <note>
            Medelinkomsten är liksom utbildningsnivån låg.
          </note>
          <note>
            Den offentliga sektorn dominerar sysselsättningen.
          </note>
          <note>
            De traditionella industrierna är borta. Olle Schmidt belyste
            detta tidigare på ett utmärkt sätt.
          </note>
          <note>
            Allt detta vet givetvis arbetsmarknadsministern.
          </note>
          <note>
            Men det kommer ofta bort i den allmänna debatten. Det finns en
            framtid i ett radikalt utnyttjande av det geografiska läget och
            en möjlighet att i ett gemensamt regionalt organ få se hela Skåne
            som en helhet. Förståelsen för det sista ser jag som det bestående
            positiva i arbetsmarknadsministerns svar.
          </note>
          <note type="speaker">
            Anf. 60 OLLE SCHMIDT (fp):
          </note>
          <note>
            Herr talman! Jag anser att arbetsmarknadsministern har gjort
            ett bra arbete, och det vill jag gärna säga till arbetsmarknadsministern.
            Jag var kanske litet oroad inledningsvis, men jag anser att arbetsmarknadsministern
            företräder hela Sverige.
          </note>
          <note>
            Däremot är jag understundom litet oroad över att arbetsmarknadsministern
            med sin skicklighet att argumentera lyckas övertyga regeringen
            att en större del av de satsningar som rimligen skall spridas
            rättvist över landet går till Norrland. Den debatten får vi i
            så fall ta här, och den kan möjligen också föras med de övriga
            regeringspartierna.
          </note>
          <note>
            Om man skall få ut mesta möjliga av pengarna på snabbaste möjliga
            tid är det av vikt att man satsar dem strategiskt. Det har funnits
            en tendens till att man har spritt ut pengarna utan att ha haft
            den strategiska överblicken. Nu har man i ökande grad en sådan,
            och det tycker jag är bra.
          </note>
          <note>
            Jag vill för att några missförstånd inte skall råda säga att
            jag själv är uppfödd i glesbygd. Jag talar inte målet, så skåning
            jag är. Jag har full förståelse för att hela Sverige skall leva,
            och jag stödjer också den delen i regeringsförklaringen. Men problemen
            i storstadsområdena -- och det vet arbetsmarknadsministern --
            blir väldigt mycket större när arbetslösheten blir så hög som
            den är i exempelvis min hemstad Malmö.
          </note>
          <note>
            Jag har själv suttit i socialnämnden i Malmö under flera år.
            De sociala problemen blir mycket tunga att klara av. Därför delar
            jag den uppfattning som länsarbetsdirektören i Malmö har. Vi kanske
            behöver ytterligare insatser för att klara problemen. Vi blir
            oroade när man från
          </note>
          <note>
            Stockholms horisont och från regeringen tövar med så strategiskt
            viktiga frågor som just frågan om
          </note>
          <note>
            Öresundsbron är.
          </note>
          <note>
            Jag vill till Margareta Winberg säga, att man inte skall ropa
            alltför högt om vem som bär ansvaret för hur läget ser ut i Skåne,
            i Malmöhus län och i min hemstad Malmö. Socialdemokraterna bär
            ett oerhört stort ansvar för detta, och det tror jag att
          </note>
          <note>
            Margareta Winberg vet. Under fem år sedan 1921
          </note>
          <note>
            har staden styrts av andra än socialdemokrater.
          </note>
          <note>
            När det gäller frågan om telekommunikationer och annat kan göras
            en jämförelse. I ett samlat Skåne--
          </note>
          <note>
            Själland tas 16 kontakter per telefon, till största delen med
            Stockholm. Av dessa 16 tas 1 kontakt över Öresund. Det gör att
            vi måste förbättra kontakterna. Man löser inte problemet med kontakterna
            enbart genom att tala i telefon eller att skicka telefax. Det
            gäller också att mötas människor emellan. Även i detta sammanhang
            är bron väsentlig.
          </note>
          <note>
            Jag hoppas att arbetsmarknadsministern kommer att stödja oss
            och civilministern i de propåer som nu kommer, så att vi får ett
            gemensamt organ i Skåne.
          </note>
          <note type="speaker">
            Anf. 61 MARGARETA WINBERG (s):
          </note>
          <note>
            Herr talman! Det är viktigt att skilja på två saker i debatten
            för att man inte skall få denna motsättning mellan norr och söder
            samt mellan storstad och landsbygd. Man måste inse att det finns
            långsiktiga problem som beror på faktorer vilka inte naturligen
            går att ändra på. Jag inledde med att säga att det handlar om
            gles befolkning, kallt klimat och långa avstånd.
          </note>
          <note>
            Den andra delen är kortsiktiga konjunkturberoende nedgångar.
            Det är vad ni enligt min mening nu talar om när det gäller
          </note>
          <note>
            Malmö, och vi har tidigare hört detta när det gäller
          </note>
          <note>
            Stockholm. Jag är övertygad om att det också skulle kunna gälla
            för Göteborg.
          </note>
          <note>
            Det betyder inte att vi som bor på annat håll i landet är emot
            att dessa tre större städer skall utvecklas.
          </note>
          <note>
            Självfallet behöver Sverige både stora städer och landsbygd eller
            glesbygd. Men när man börjar blanda in regionalpolitiken när det
            gäller storstäderna börjar jag som landsbygdsbo och glesbygdsbo
            att reagera. Då kommer man ifrån den tanke som fanns från början
            om vad vi skulle ha regionalpolitiken till. Dessa städer får stöttas
            på något annat vis.
          </note>
          <note>
            I flera inlägg, och inte minst i arbetsmarknadsministerns eget
            inlägg, skriver man sig fri från ansvar för utvecklingen. Jag
            hävdar bestämt att den nedgång som vi nu kan se i storstäderna
            och i landet i övrigt hänger ihop med en felaktig ekonomisk politik.
            Jag vill för den delen inte förneka att det också är fråga om
            en internationell konjunkturnedgång. Men regeringen kan inte friskriva
            sig från att vi i dag har en arbetslöshet på 7,7 % och att 320
            000 jobb har försvunnit sedan den nuvarande regeringen tillträdde
            och att det för tredje året i rad saknas tillväxt. Det beror inte
            enbart på faktorer utom nationen. Regeringen får nog ta på sig
            en del av den skulden.
          </note>
          <note>
            Jag tycker inte att jag fick svar på mina båda frågor.
          </note>
          <note>
            De inlägg som båda mina meddebattörer nyss gjorde visar att jag
            måste upprepa frågorna. Finns det någon skillnad i synsätt när
            det gäller tillväxten?
          </note>
          <note>
            Den frågan återkommer ständigt. Jag är inte någon motståndare
            till att vi skall ha tillväxt. Visst skall vi ha det. Men finns
            det hos regeringspartierna en skillnad i synen på hur tillväxten
            uppstår och var den uppstår?
          </note>
          <note>
            Olle Schmidt sade här att han ansåg att man hade spritt ut pengarna
            och inte varit särskilt strategisk, men att det nu börjar ordna
            till sig, dvs. att det är bra när man nu får väldigt mycket pengar
            till järnvägar och vägar i södra Sverige. Är det där tillväxten
            kommer att finnas, eller är det i hela landet?
          </note>
          <note>
            Slutligen anser jag att det är mycket oroande att denna debatt
            försiggår nu, med tanke på de EG-
          </note>
          <note>
            förhandlingar som just skall inledas om regionalpolitiken. Vi
            har allt behov av enhet om vi vill uppnå ett acceptabelt förhandlingsresultat.
          </note>
          <note>
            Anf. 62 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag skall vara mycket försiktig i detta inlägg.
            Vi får se om det ger utbildningspolitikerna en möjlighet att starta
            sin debatt.
          </note>
          <note>
            Jag börjar bakifrån. Jag har i dag sänt för översättning det
            dokument om regionalpoltik som
          </note>
          <note>
            Ulf Dinkelspiel skall ha med sig till EG. Det har varit föremål
            för ett omfattande samråd. Det är inte för mycket sagt att vi
            menar att vi skall kunna bedriva egen regionalpolitik av minst
            samma omfattning som i dag. Självfallet ställer vi höga krav också
            beträffande EG:s strukturfonder. Detta blir inom kort offentligt.
          </note>
          <note>
            Jag vill besvara Margareta Winbergs fråga med att säga att de
            båda regeringsförklaringar som är upplästa för riksdagen innehåller
            långtgående formuleringar om att hela landet skall växa och utvecklas.
            Det arbetar hela regeringen med. I ett och annat interpellationssvar
            kan kanske någon gång slinka igenom något parti som ger ett annat
            intryck, men det gäller inte regeringsförklaringen.
          </note>
          <note>
            Sedan ställde också Margareta Winberg en fråga om regionalpolitiken.
            Marianne Stålberg lämnade i och för sig riksdagen och sitt representationsskap
            för Jämtland för något år sedan. Men jag är rätt övertygad om
            att hon har kvar sina grundläggande åsikter om regional utveckling.
            Där sitter också
          </note>
          <note>
            Lars Eric Ericsson, numera landshövding i
          </note>
          <note>
            Gävleborg.
          </note>
          <note>
            Till Olle Schmidt och Per Stenmarck vill jag säga att dagens
            debatt egentligen understryker vikten av att den ekonomiska politiken
            fullföljs på ett sådant sätt att marschen till en fullgod ordinarie
            arbetsmarknad går så fort som möjligt. Det är ingen lätt uppgift.
            Det är många som skall in på arbetsmarknaden. Men det är en övergripande
            politisk uppgift att så sker.
          </note>
          <note>
            Jag är mycket medveten om att Malmöregionen och Skåne i stort
            inte är ett överhettat område i dag, det är inget område. Men
            jag är lika övertygad om att närheten till EG och närheten till
            väldigt mycket folk i denna region gör att det finns andra regioner
            i Sverige som på sikt har skäl att vara något mer oroliga än Malmöregionen.
            I det korta perspektivet är det bekymmersamt just på grund av
            att vi har en arbetsmarknad som inte är som den skall vara av
            flera orsaker.
          </note>
          <note>
            Vi har att tillsammans arbeta för att det blir en tillväxt i
            alla regioner. Därmed får Sverige en god tillväxt och en bättre
            arbetsmarknad för alla.
          </note>
          <note>
            Överläggningen var härmed avslutad.
          </note>
          <note>
            7 § Justering av protokoll
          </note>
          <note>
            Justerades protokollet för den 1 juni.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1992/93:Jo110--Jo112 till jordbruksutskottet
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden
          </note>
          <note>
            1992/93:KU31, KU35 och KU37
          </note>
          <note>
            Finansutskottets betänkande 1992/93:FiU29
          </note>
          <note>
            Justitietutskottets betänkanden 1992/93:JuU31 och
          </note>
          <note>
            JuU38
          </note>
          <note>
            Utrikesutskottets betänkande 1992/93:UU35
          </note>
          <note>
            Trafikutskottets betänkanden 1992/93:TU30,
          </note>
          <note>
            TU32, TU35, TU39 och TU40
          </note>
          <note>
            Jordbruksutskottets betänkande 1992/93:JoU28
          </note>
          <note>
            Näringsutskottets betänkanden 1992/93:NU34--
          </note>
          <note>
            NU37
          </note>
          <note>
            Arbetsmarknadsutskottets betänkande
          </note>
          <note>
            1992/93:AU20
          </note>
          <note>
            Meddelande om samlad votering
          </note>
          <note>
            Tredje vice talmannen meddelade att utbildningsutskottets betänkanden
            UbU18 och
          </note>
          <note>
            UbU17 skulle avgöras i ett sammanhang.
          </note>
          <note>
            10 § Högskolor i stiftelseform
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1992/93:UbU18 Högskolor i stiftelseform (prop.
          </note>
          <note>
            1992/93:231).
          </note>
          <note type="speaker">
            Anf. 63 BENGT SILFVERSTRAND (s):
          </note>
          <note>
            Herr talman! Låt mig inledningsvis konstatera att regeringspartierna
            i den här principiellt mycket viktiga debatten företräds av tre
            moderater och två nydemokrater. Centern, Folkpartiet och kds lyser
            av någon anledning med sin frånvaro.
          </note>
          <note>
            I sin nya bok The Post-Capitalist Society skriver
          </note>
          <note>
            Peter Drucker att kunskap blivit den centrala nyckelkällan som
            inte känner några gränser. Nya nätverk av kunskap återskapar betydelsen
            och källorna för välfärd och maktens realiteter. Om kunskap tillämpas
            på redan existerande processer, tjänster och produkter handlar
            det om produktivitet. Den kan i och för sig förbättras. Om kunskap
            däremot tillämpas på det nya är det frågan om innovation.
          </note>
          <note>
            Det finns anledning att erinra om att Sverige i ett internationellt
            perspektiv genom åren satsat stora resurser på forskning och utveckling.
            Från mitten av 80-talet sjönk emellertid det svenska näringslivets
            forskningsinsatser. Trots att de statliga insatserna ökade under
            samma period sjönk den samlade forskningsandelen av BNP från ca
            3 % till
          </note>
          <note>
            2,7 %.
          </note>
          <note>
            Vårt land har haft sin styrka i grundforskning, men inte satsat
            tillräckligt med resurser på forskning och utveckling som leder
            till industriell tillämpning. Vi har inte lyckats åstadkomma den
            produktförnyelse som är en förutsättning för en positiv ekonomisk
            utveckling. För att kunna genomföra en sådan förnyelse krävs en
            förstärkning av insatserna för forskning och teknikutveckling
            med ökad inriktning på just industriell tillämpning.
          </note>
          <note>
            Samverkan mellan forskarsamhället och företagen måste utvecklas.
          </note>
          <note>
            Mot den bakgrunden kan vi dela mycket av den kunskapssyn som
            även präglar den senaste forskningspolitiska propositionen. Stora
            delar av den reformstrategi som den borgerliga regeringen nu gärna
            vill göra till sin, bygger i allt väsentligt på fundament som
            byggts upp av den tidigare socialdemokratiska regeringen, bl.a.
            vad gäller treåriga forskningsprogram och samverkansformer som
            bl.a. kan symboliseras av
          </note>
          <note>
            Forskningsberedningens arbete.
          </note>
          <note>
            Det bör också understrykas att
          </note>
          <note>
            Socialdemokraternas budgetalternativ innehåller en betydligt
            större satsning på forskning och utveckling än vad den borgerliga
            regeringen förmått åstadkomma.
          </note>
          <note>
            Vi har anledning att reagera mot de ideologiska övertoner som
            numera präglar borgerlig utbildnings- och forskningspolitik. Det
            hittills allvarligaste uttrycket för denna politik är att regeringen
            valt att ta pensionsmedel i anspråk för att finansiera forskningen.
            Slakten av de s.k.
          </note>
          <note>
            löntagarfonderna, dvs. i realiteten fem pensionsfonder, har blivit
            överordnad forskningen.
          </note>
          <note>
            Den relevanta fråga man då måste ställa sig är hur det skulle
            ha gått med viktiga framtidssatsningar på forskning och utveckling
            om inte dessa pensionsfonder funnits att tillgå.
          </note>
          <note>
            Vår grundläggande syn är att forskning och utveckling är en angelägenhet
            för hela samhället.
          </note>
          <note>
            Den är så viktig att budgetmedel bör tas i anspråk för att utveckla
            detta område. Vi anser också att det är angeläget att bygga vidare
            på den framgångsrika demokratiska struktur som grundlagts för
            svensk forskning. Vår uppfattning är väl förankrad i det svenska
            forskarsamhället. Rektorn vid Linköpings universitet, Sven Erlander,
            uttryckte saken klart och koncist vid den hearing om s.k.
          </note>
          <note>
            stiftelsehögskolor som utbildningsutskottet anordnade den 13
            maj. Han sade: ''Högre utbildning och forskning är ett ansvar
            för regering och riksdag.''
          </note>
          <note>
            Bakgrunden till dagens beslut är att landets 34
          </note>
          <note>
            högskolor erbjöds att bli privatiserade i stiftelseform med allmänna
            pensionsmedel. Bara tre ville, och endast två får bli det. Detta
            kallar utbildningsministern för en tredjedel -- det står faktiskt
            så i protokollet från nämnda hearing -- av en reformstrategi för
            fria universitet och högskolor.
          </note>
          <note>
            Han beklagar samtidigt om någon tredjedel skulle försvinna. ''Då
            skulle hela pallen bli halt'', säger han.
          </note>
          <note>
            Är inte detta ganska fantastiskt? Hela det internationellt uppmärksammade
            och prisade svenska forskningssystemet skulle drabbas av hälta
            om inte Moderaterna i dag får igenom sitt ideologiska projekt
            att med pensionsmedel och statliga garantier helprivatisera två
            av trettiofyra svenska högskolor.
          </note>
          <note>
            För att hämta näring och bäring för sitt nyliberala experiment
            söker sig statsrådet tillbaka i tiden, närmare bestämt till Bolognauniversitetets
            tillkomst år 1088. Närmare nutid än
          </note>
          <note>
            Berlinuniversitetets tillblivelse år 1810 kommer han aldrig.
          </note>
          <note>
            Propositionen är på många sätt unik i sitt slag.
          </note>
          <note>
            Närmare beredning och analys av förslaget saknas.
          </note>
          <note>
            Förslaget har aldrig varit ute på remiss.
          </note>
          <note>
            Socialdemokraterna har förvägrats den remiss som riksdagsordningen
            förutsätter. Det skulle leda till avsevärt men, bl.a. genom osäkerhet
            i förhandlingsarbetet mellan departementet och berörda högskolor.
          </note>
          <note>
            Detta är rent nonsens. I nr 5 av KTH-Nytt säger rektorn vid Tekniska
            högskolan följande: ''Det skall ske en remissbehandling på KTH
            av ett färdigförhandlat stiftelseförslag.'' Vi vet att det inte
            är färdigbehandlat. Han fortsätter: ''Det var förhoppningen att
            denna skulle kunna uppskjutas till tidiga hösten 93 för att inte
            belasta högskolan ytterligare under det intensiva arbetet med
            organisationen under våren.'' Det är uppenbart så att bland berörda
            högskolor uppfattas denna överdrivna nit att påskynda arbetets
            handläggning som en belastning. Rektorn anser vidare i samma artikel
            att innebörden av propositionen är oklar.
          </note>
          <note>
            Det gäller bl.a. pensionsåtagandena, men även fastighetsövertagandet.
          </note>
          <note>
            Dagens beslut innebär inget ja till stiftelser, utan bara ja
            till fortsatta förhandlingar med tre högskolor som är villkorat
            positiva och som ser problemen.
          </note>
          <note>
            Mina frågor till den borgerliga utskottsmajoritetens företrädare
            är följande. När fattade riksdagen senast ett beslut på så lösa
            grunder? Varför kan vi inte vänta med ett ställningstagande tills
            det föreligger ett färdigförhandlat förslag? Vad är det för särskild
            händelse som skall ske under 1994 och som regeringen är så till
            den milda grad rädd för, att man till varje pris vill driva igenom
            ett ofullständigt projekt på behörigt avstånd från detta datum?
          </note>
          <note>
            Regeringen talar om förnyelse, men bygger nu detta resonemang
            krig en organisationsform, stiftelsen, som är förlegad i ett modernt
            samhälle.
          </note>
          <note>
            Den här organisationsformen borde inte få förekomma i fråga om
            näringsverksamhet, och den är mycket olämplig i fråga om utbildning.
          </note>
          <note>
            Det tilltänkta femtonåriga, oåterkalleliga stiftelseavtalet är
            också unikt i sitt slag. Detta avtal gör det omöjligt för landets
            folkvalda parlament att genomföra de förändringar i verksamheten
            som nya förutsättningar bl.a. vad gäller ekonomin kan komma att
            kräva. Avtalet är, som framgick i tidigare nämnda hearing, klart
            diskriminerande mot landets övriga högskolor.
          </note>
          <note>
            I en artikel i Nerikes Allehanda tillbakavisar utbildningsutskottets
            ordförande Ann-Chatrine
          </note>
          <note>
            Haglund kritiken mot oåterkalleligheten genom att göra en jämförelse
            med de s.k. löntagarfonderna.
          </note>
          <note>
            Men snälla fru Haglund, löntagarfonderna avvecklas ju i dag med
            ett enkelt riksdagsbeslut.
          </note>
          <note>
            Unckelfonderna, Unckelstiftelserna, eller vad vi nu skall kalla
            dem, kan inte avvecklas i demokratisk ordning förrän om 15 år.
            Tala om socialistisk konfiskation och att styra människorna i
            socialistisk riktning! Det är ni som är på väg att genomföra den
            verkliga konfiskationen av pensionsmedel och att klavbinda medborgarnas
            demokratiskt valda organ i 15 år. Är detta, Ann-Chatrine Haglund,
            demokrati?
          </note>
          <note>
            Vid den tidigare nämnda offentliga utfrågningen i maj bekräftade
            juridisk expertis på punkt efter punkt den försvagade ställning
            som studenter och lärare får i de slutna ordenssällskap som stiftelsehögskolor
            kommer att bli. Bl.a. blir det väsentliga inskränkningar i den
            offentliga insynen.
          </note>
          <note>
            Den valförsamling som skall utses skall i en andra omgång fönya
            sig själv. Det står inget i propositionen på vilket sätt. Studenterna
            och de anställda har ingen nomineringsrätt. De kallas för särintressen.
            Studenter, lärar och anställda är särintressen i den borgerliga
            terminologin. Men vad kallas, fru utskottsordförande, de intressen,
            i form av det svenska näringslivet, som kan förväntas bli starkt
            representerade i stiftelserna och dess underliggande aktiebolag.
            Är det möjligen ''inga särintressen'', eller kan vi få någon borgerlig
            beteckning på dem?
          </note>
          <note>
            Det förtjänar att understrykas att stiftelserna skall vara ägare
            till bl.a. högskoleaktiebolag som skall driva själva verksamheten.
            Alla vet ju att aktiebolag inte ger tillnärmelsevis den insyn
            och rätt att ta del av handlingar som i dag gäller inom hela högskolevärlden.
          </note>
          <note>
            I samband med en utfrågning om forskningspolitiken i utbildningsutskottet
            sades klart från departementets sida -- det var i diskussionen
            om öronmärkta resurser till mindre och medelstora högskolor --
            att de inte ville ta ställning. Det kommer definitivt inte att
            byggas upp nya fakulteter och fasta forskningsresurser vid de
            mindre och medelstora högskolorna.
          </note>
          <note>
            Jag antecknade noggrant vad två företrädare för utskottet sade
            vid det tillfället. Ordföranden Ann-
          </note>
          <note>
            Chatrine Haglund sade att det i dag inte finns några resurser
            för att bygga upp nya fakulteter.
          </note>
          <note>
            Ledamoten Margitta Edgren, folkpartiets representant, sade att
            det finns inte något behov av att bygga upp nya fakulteter. Det
            var då det. Det dröjde några veckor, sedan kom den beryktade propositionen
            om stiftelsehögskolor.
          </note>
          <note>
            Varför, Ann-Chatrine Haglund och Margitta
          </note>
          <note>
            Edgren, skall nu en ny fakultet i form av en internationell handelshögskola
            byggas upp i
          </note>
          <note>
            Jönköping, när denna typ av utbildning med stark internationell
            inriktning redan finns i Växjö?
          </note>
          <note>
            Stiftelserna skall tillföras kapital i form av börsnoterade aktier.
            Först utlovades en avkastning på detta kapital på upp till 75
            miljoner kronor. Det löftet har frångåtts i propositionen. Enligt
            senare besked från utbildningsministern, som det uttrycks i KTH-Nytt
            4/93, är avkastningens storlek helt och hållet beroende på hur
            stiftelsens börshandel lyckas.
          </note>
          <note>
            Vi har fått besked om att det nu inte bara är fråga om utbildning
            och forskning för mångfald och kvalitet som de svenska högskolorna
            skall syssla med. Deras framgångar blir nu beroende av hur skickliga
            de är på börsen och i att spekulera i aktier.
          </note>
          <note>
            Direktavkastningen på aktier är för närvarande ca
          </note>
          <note>
            2 %. Om kurserna stiger, vilket de har en tendens att göra, sjunker
            direktavkastningen ytterligare.
          </note>
          <note>
            De 75 miljonerna har nu krympt till 20 miljoner.
          </note>
          <note>
            Börskapitalet rör sig om 1 miljard kronor. Är det verkligen i
            egenskap av börshandlare som berörda högskolor skall bygga upp
            en långsiktig och stabil utveckling av forskning och utveckling
            på internationell toppnivå? Det vore värdefullt att få besked
            på den punkten i dag.
          </note>
          <note>
            Erbjudandena är inte realistiska. De saknar ekonomiska förutsättningar.
            Detta sade, efter ett av utbildningsministerns många utspel i
            stiftelsefrågan, Centerns dåvarande utbildningspolitiker Larz
            Johansson i riksdagsdebatten 14 december i fjol. Nu är
          </note>
          <note>
            Johansson utnämnd till generaldirektör av regeringen. Det är
            en händelse som ser ut som en tanke -- speciellt med tanke på
            den förmåga till självständighet och till ett visst behövligt
            motstånd mot alltför djärva förändringar på utbildningspolitikens
            område som uttalas från
          </note>
          <note>
            Moderaternas sida.
          </note>
          <note>
            Är det med denna utnämning dags att skriva en nekrolog över Centerns
            utbildningspolitik? Eller vad har Marianne Jönsson, Johanssons
            efterträdare som c-representant i utbildningsutskottet, att säga
            i frågan om stiftelsehögskolor? Vad är det som har hänt sedan
            den 14 december som har gjort att erbjudandet plötsligt har blivit
            realistiskt?
          </note>
          <note>
            Herr talman! Jag ber att få yrka bifall den socialdemokratiska
            reservationen.
          </note>
          <note type="speaker">
            Anf. 64 BJÖRN SAMUELSON (v):
          </note>
          <note>
            Herr talman! Jag kan i mångt och mycket instämma i den kritik
            som Bengt Silfverstrand har riktat mot det betänkande vi nu skall
            behandla. Jag vill lägga till några principiella aspekter.
          </note>
          <note>
            Vad som händer i och med att vi fattar detta beslut är att riksdag
            och regering avhänder sig det politiska, demokratiska inflytandet
            över en del av högskolepolitiken. Det är allvarligt sett ur flera
            aspekter. Det är allvarligt ur den aspekten att det måste finnas
            ett nationellt ansvar för den samlade högskolepolitiken. Högskoleutbildningen
            är avgörande för vår utveckling som kulturnation framöver.
          </note>
          <note>
            Det är också allvarligt ur demokratiaspekt. Inte bara de som
            är inne i verksamheten har rätt att ställa krav på politiskt och
            demokratiskt ansvar för verksamhet som bestrids helt eller delvis
            med skattemedel.
          </note>
          <note>
            Förslaget har inte ens några bra ekonomiska förtecken. Bengt
            Silfverstrand utvecklade hur dessa högskolor nu kommer att bli
            beroende av börsens utveckling.
          </note>
          <note>
            Vi i Vänsterpartiet menar att den interaktion, den positiva konkurrens
            och det samarbete som högskolorna i Sverige måste utveckla är
            fullt möjligt utan att man inför denna typ av hybrider. Vi förordar
            ett ökat samarbete mellan högskolorna.
          </note>
          <note>
            På det viset skulle man utnyttja de tillgängliga ekonomiska resurserna
            på ett mycket bättre sätt.
          </note>
          <note>
            Jag skulle vilja höra vad utbildningsministern har att säga till
            de högskolor som nu ställs utanför, som under många år har utvecklat
            en högtstående kvalitet både inom utbildning och forskning. Vad
            har Per Unckel att säga till högskolorna i Örebro,
          </note>
          <note>
            Växjö, Karlstad och Sundsvall/Härnösand?
          </note>
          <note>
            Vi hade en utskottsutfrågning om detta med stiftelsehögskolor.
            Det framgick tydligt att denna konstruktion kommer att leda till
            en ytterligare byråkratisering inom högskolan. Man skulle genom
            avtal och andra statuter försöka garantera den offentlighetsprincip
            som i dag gäller de statliga högskolorna. Varför gå denna bakväg?
          </note>
          <note>
            Herr talman! Med dessa ord yrkar jag bifall till den socialdemokratiska
            reservationen.
          </note>
          <note>
            Anf. 65 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Vi behandlar i detta betänkande den tredje delen
            av regeringens reformstrategi när det gäller den högre utbildningen,
            en reformstrategi som syftar till att stärka både Sveriges konkurrenskraft
            och den enskilda medborgarens möjligheter. I betänkandet finns
            också lagförslaget om att högst 11,7 miljarder från avvecklingsstyrelsen
            -- dvs. de forna löntagarfondspengarna -- skall överföras till
            högst fem stiftelser. Det är alltså en mycket kraftfull satsning.
            Tre av dessa, forskningsstiftelserna, debatterades i förra veckan.
            Jag går inte in på det nu.
          </note>
          <note>
            Det första ledet i strategin för den högre utbildningen är att
            ge ökad frihet och skapa incitament för utveckling och kvalitet
            inom statliga universitet och högskolor. Det andra ledet är att
            besluta om fasta och entydiga regler för relationerna mellan staten
            och fristående universitet och högskolor. Examensrätten för vissa
            fria högskolor prövas just nu, och besked kommer inom kort. Det
            tredje är således ett förändrat, ickestatligt, huvudmannaskap
            för vissa universitet och högskolor där statsmaktens rätt att
            ensidigt styra ersätts med en relation grundad på avtal.
          </note>
          <note>
            Det är en vitaliserande strategi. Den medför en frigörelse som
            stimulerar initiativ, förändringsarbete och profilering. Den gör
            att alla i högskolevärlden -- studerande, lärare, forskare, administratörer
            -- får dels ökade möjligheter att välja, profilera och förändra,
            dels ökade krav på sig. I detta ligger en oerhörd dynamik och
            utveckling.
          </note>
          <note>
            I propositionen pekar utbildningsministern på fyra faktorer av
            särskild betydelse i vår omvärld, nämligen snabbheten i kunskapsutvecklingen,
            det ökade kunskapsinnehållet i såväl varu- som tjänsteproduktionen,
            den ökade komplexiteten i samhälls- och kunskapsutvecklingen samt
            den tilltagande internationaliseringen.
          </note>
          <note>
            Dessa fyra faktorer understryker vikten av att utbildningsväsendet
            går mot flexibilitet och mångfald eftersom detta är drivkrafter
            för hög kvalitet. Det leder till att den strategi som regeringen
            föreslagit och som utskottsmajoriteten ställt sig bakom är nödvändig.
            Strategin är en del av det nationella ansvaret.
          </note>
          <note>
            Med de beslut riksdagen tidigare fattat har en betydande frigörelse
            skett från den hårda centralstyrning som så länge präglat den
            högre utbildningen i Sverige. Vårt land är faktiskt ganska unikt
            när det gäller statens dominans över universitet och högskolor.
          </note>
          <note>
            Att nu överföra två statliga universitet och högskolor i stiftelseform
            och att högst 1,7 miljarder kronor överförs av de forna löntagarfondspengarna
            för att möjliggöra detta, är ytterligare ett steg mot frigörelse
            i institutionella former och innebär således ytterligare steg
            mot den dynamik och flexibilitet som är så nödvändig för att främja
            stärkt kvalitet och stärkt konkurrenskraft för vårt land.
          </note>
          <note>
            Mångfald i institutionella former kan ge stimulans till samtliga
            högre läroanstalter och därmed öka slagkraften hos alla. Detta
            är inte minst viktigt för de studerande.
          </note>
          <note>
            Socialdemokraternas övertoner i denna fråga beror naturligtvis
            på ilskan över att löntagarfondspengar används till detta. Man
            är upprörd, dels över att löntagarfonderna avskaffats, dels över
            att pengarna från detta socialistiska påfund används till motsatsen
            -- att ge förutsättningar för mångfald och valfrihet. Strävan
            att ge förutsättningar för mångfald och valfrihet är inte precis
            kännetecknande för Socialdemokraterna. Det socialdemokratiska
            motståndet var, vill jag påstå, därför ganska förutsägbart. Om
            det är någon som tar till ideologiska övertoner i denna fråga,
            är det
          </note>
          <note>
            Bengt Silfverstrand.
          </note>
          <note>
            Frågan om att överföra ett antal statliga högskolor till stiftelser
            är dock inte ny. Den behandlades redan under förra mandatperioden.
            Frågan togs upp i regeringsförklaringen. Våren 1992 gjordes en
            utredning i departementet. Ett underlag gick ut till universitet
            och högskolor. En dialog har förts med intresserade högskolor.
          </note>
          <note>
            Socialdemokraterna kritiserar nu beredningsarbetet. Utskottsmajoriteten
            har inte funnit någon anledning att ha synpunkter på detta.
          </note>
          <note>
            Tvärtom. Det sätt att bereda och diskutera som
          </note>
          <note>
            Utbildningsdepartementet har valt, har kännetecknats av mycket
            stor öppenhet. Det har varit en process där alla berörda har kunnat
            yttra sig, också högskolevärlden i sin helhet. Ja, hela reformarbetet
            på högskolesidan har bedrivits med mycket stor öppenhet och i
            ett växelspel mellan regeringen och de berörda.
          </note>
          <note>
            Att Socialdemokraterna vill förhala förändringarna genom sina
            krav på ett traditionellt utredningsförfarande och att man i utskottet
            krävt remiss för att inhämta synpunkter när man i alla fall tänker
            avstyrka det hela, är minst sagt något märkligt. När nu Socialdemokraterna
            har formulerat sin ståndpunkt så klart i ett avslag, kan jag inte
            se vad ett remissförfarande skulle ha kunna tillföra. Hade ni
            tänkt ändra er, Bengt
          </note>
          <note>
            Silfverstrand?
          </note>
          <note>
            Att utskottsmajoriteten avslog remisskravet beror självfallet
            på att en fördröjning skulle ha lett till avsevärt men. På de
            högskolor som är aktuella för en omvandling -- KTH eller Chalmers
            samt
          </note>
          <note>
            Högskolan i Jönköping -- skulle en fördröjning skapa en avsevärd
            osäkerhet, inte minst för personalen som med entusiasm och målmedvetenhet
            gått in för reformen.
          </note>
          <note>
            Utskottet hade en öppen utfrågning, och den var mycket bra. På
            punkt efter punkt gavs klargörande besked på Socialdemokraternas
            kritiska frågor och misstänkliggöranden. Utfrågningen, och därmed
            svaren på den socialdemokratiska kritiken, finns utskriven och
            ger svar på de alla frågor som Bengt
          </note>
          <note>
            Silfverstrand och Björn Samuelson har ställt. På punkt efter
            punkt har svar givits.
          </note>
          <note>
            Flera av de deltagande i utfrågningen betonade vikten av mångfald
            och av konkurrens i högskolesystemet -- ja, välkomnade konkurrens.
          </note>
          <note>
            Och det gällde företrädare för såväl de högskolor som är aktuella
            för stiftelsebildning som de övriga.
          </note>
          <note>
            På frågan om varför man vill övergå till stiftelse angav Janne
            Carlsson från KTH att det leder till ökad dynamik, ökat engagemang
            och större ansvar, stabilitet i verksamheten, långsiktighet vad
            gäller regelverk och ekonomisk planering samt bättre möjligheter
            att ta hand om fastigheterna.
          </note>
          <note>
            Staffan Burenstam Linder från Handelshögskolan beskrev fördelarna
            med stiftelser -- inte minst när det gäller att snabbt kunna fatta
            beslut och att det är attraktivt att försöka hitta på nya idéer.
          </note>
          <note>
            Samtliga som kan bli berörda betonade att de krav som ställs
            på en statlig högskola att iaktta vissa regler om t.ex. offentlighet
            kommer att skrivas in i avtalen för stiftelsehögskolorna.
          </note>
          <note>
            För en stiftelseägd högskola kommer inte den nya högskolelagen
            och den nya högskoleförordningen att gälla. En stiftelsehögskola
            får mer frihet att organisera och planera sin verksamhet. Relationen
            mellan staten och högskolan regleras i avtal.
          </note>
          <note>
            Självfallet anser utskottet att offentlig insyn i största möjliga
            utsträckning skall garanteras. Men detta anser ju också berörda
            högskolor. Jag förstår faktiskt inte vad det är för problem. När
            det gäller
          </note>
          <note>
            Handelshögskolan, som ju kan tjäna som förebild i detta sammanhang,
            är det inget problem alls. Om det vittnar också rektor Burenstam
            Linder.
          </note>
          <note>
            Staten skall enligt ramavtalen åta sig att ge lika gynnsamma
            villkor för stiftelsehögskolorna som för statliga högskolor. Kraven
            på att bevisa sin kvalitet är lika. En stiftelse är självständig,
            men stiftelsehögskolorna har precis samma kvalitetskrav på sig
            som andra högskolor. De kan, precis som alla andra, förlora sina
            examensrättigheter om de inte motsvarar kvalitetskraven.
          </note>
          <note>
            Jag vill citera rektor Janne Carlsson på KTH, som vid utfrågningen
            sade: ''Som tidigare här har sagts kommer en stiftelsehögskola
            att vara mer beroende än en myndighetshögskola av förhållandena
            till sina studerande och sina anställda. Jag tror att en stiftelsehögskola
            kommer att vara mer angelägen än en myndighetshögskola att ha
            regler och förordningar som uppfattas som positiva av just studenter
            och anställda.''
          </note>
          <note>
            Alla som var närvarande kan vitsorda detta och instämma i att
            övriga berörda rektorer sa ungefär likadant.
          </note>
          <note>
            Anders Sjöberg från Chalmers formulerade sig så här: ''Befrielsen
            från ett centralt regelverk innebär inte i sig, axiomatiskt, att
            vi skulle bli bättre. Men möjligheten att vi skulle bli sämre
            ser jag som rent teoretisk. Vi måste hela tiden fundera på vilken
            beställning som vi har från samhället. Det är i den riktningen
            vi skall arbeta. Det ligger både en morot och en restriktion i
            detta: om vi skall stå på egna ben, är det vårt fel om vi misslyckas
            eller inte. Detta skulle kännas väldigt inspirerande.''
          </note>
          <note>
            Anders Sjöberg betonade också att det är ett överlevnadskrav
            för en stiftelsehögskola att den lever upp till de krav som samhället
            ställer på en akademisk miljö. Lars Amtén från Högskolan i
          </note>
          <note>
            Jönköping betonade ungefär detsamma som Janne
          </note>
          <note>
            Carlsson och Anders Sjöberg.
          </note>
          <note>
            Ulf Melin kommer att närmare ta upp varför just
          </note>
          <note>
            Högskolan i Jönköping kom i fråga. Jag vill dock erinra om vad
            som sades under hearingen dels av statssekreterare Bjarne Kirsebom,
            dels av Per
          </note>
          <note>
            Risberg, vd för Saab Combitech i Jönköping.
          </note>
          <note>
            Högskolan i Jönköping har presenterat en mycket övertygande plan
            för uppbyggnad av en internationell handelshögskola med en särskild
            profil. Det finns också en mycket stor uppbackning inte minst
            hos näringslivet i regionen.
          </note>
          <note>
            Herr talman! Jag vill till sist säga att jag till fullo delar
            den glädje och stolthet som utbildningsministern gav uttryck för
            i forskningsdebatten i förra veckan över att något så skändligen
            illa genomtänkt och skadligt för det svenska samhället som löntagarfonderna,
            nu har funnit ett användningsområde som är bra för
          </note>
          <note>
            Sverige. Jag yrkar därmed bifall till utskottets hemställan i
            UbU18.
          </note>
          <note type="speaker">
            Anf. 66 BJÖRN SAMUELSON (v) replik:
          </note>
          <note>
            Herr talman! I sin genomgång av regeringens högskolepolitik glömde
            Ann-Cathrine Haglund en sak. En tydlig effekt av regeringens högskolepolitik
            är att studenternas inflytande har minskat. Vad har
          </note>
          <note>
            Ann-Cathrine Haglund för kommentar till detta?
          </note>
          <note>
            Ann-Cathrine Haglund säger att det skulle skänka stiftelsehögskolorna
            en så enorm frihet att slippa undan högskolelagen. Vad är det
            för fel på högskolelagen? Vad är det i den som begränsar de övriga
            högskolornas möjlighet att utveckla de kvaliteter vi ställer krav
            på här i Sveriges riksdag?
          </note>
          <note>
            Anf. 67 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Björn Samuelson och jag har i grunden olika syn
            på valfrihet och på vikten av att skapa mångfald för att få ökad
            dynamik. Om inflytandet ökar för några med den nya strategin är
            det för studenterna.
          </note>
          <note>
            Stiftelsehögskolorna måste, som jag sade i mitt anförande när
            jag citerade Janne Carlsson, vara så bra att studenterna vill
            gå där. I ett system med ökad mångfald måste en högskola för att
            få studenter, bra lärare osv. bevisa att den har en bra kvalitet.
            Om något ökar med den nya strategin är det studenternas inflytande.
          </note>
          <note>
            Björn Samuelson frågade vidare vad som är fel med den nya högskolelagen.
            Den nya högskolelagen är utomordentligt bra. Den innebär en frigörelse
            för universitet och högskolor i Sverige. Men i och med att några
            högskolor blir stiftelsehögskolor blir det ännu bättre. Det vitsordades
            mycket väl i den utfrågning som vi genomförde att man i och för
            sig tyckte att högskolelagen var bra, men att det blir ännu bättre
            i och med att man får den ökade självständigheten.
          </note>
          <note>
            Jag tror att universitets- och högskolesystemet i
          </note>
          <note>
            Sverige mår bra av att få universitet och högskolor som ser litet
            olika ut. Efter de två nu aktuella blir det kanske fler -- vad
            vet jag. Det är viktigt att vi får olika styrformer för den högre
            utbildningen.
          </note>
          <note>
            Låt mig ta Handelshögskolan som exempel. Den har ett mycket gott
            rykte både i Sverige och internationellt. Det visar att man med
            en större självständighet kan forma en profil som gör att man
            kan stärka sin kvalitet. Jag tror att det blir en interaktion
            mellan olika styrformer som är mycket bra för det svenska högskoleväsendet.
          </note>
          <note type="speaker">
            Anf. 68 BJÖRN SAMUELSON (v) replik:
          </note>
          <note>
            Herr talman! Jag delar inte den uppfattning som
          </note>
          <note>
            Ann-Cathrine Haglund ger uttryck för. Vi har i dag inte problem
            med studentrekryteringen till högskoleväsendet. Vi har tvärtom
            för få platser.
          </note>
          <note>
            När det gäller studentinflytandet hade alltså
          </note>
          <note>
            Sveriges Förenade Studentkårer fel när de i förra veckan gick
            ut med ett pressmeddelande där de klart belägger att deras inflytande
            och möjligheter att aktivt delta i beslutsfattandet har minskat
            efter genomförandet av regeringens olika förslag på högskolans
            område.
          </note>
          <note>
            Vad är det vidare i högskolelagen som förhindrar högskolorna
            från att bli bättre?
          </note>
          <note>
            Anf. 69 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Jag tycker att Björn Samuelson skall läsa igenom
            utskriften av vår utfrågning. Av svaren från de rektorer som deltog
            framgår helt klart att den nya högskolelagen är bra och att det
            är bra att man har fått en ökad frigörelse och självständighet.
          </note>
          <note>
            Men de berörda rektorerna anser att det är ännu bättre om deras
            skolor övergår till stiftelser.
          </note>
          <note>
            När det sedan gäller studenternas inflytande är det självklart
            att för att en högskola eller ett universitet skall få studenter
            måste man där måna om dessa.
          </note>
          <note>
            Jag är ganska övertygad om att med det nya systemet med ökad
            konkurrens mellan högskolorna kommer högskolor, universitet och
            stiftelsehögskolor att mycket tydligare vända sig till studenterna
            och visa att man har en omsorg om dem och att man har en bra kvalitet,
            så att studenterna vill gå på dessa skolor.
          </note>
          <note type="speaker">
            Anf. 70 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Det är glädjande att åter ha Ann-
          </note>
          <note>
            Cathrine Haglund som debattör här i kammaren.
          </note>
          <note>
            Hon har varit sparsam med sina framträdanden under den tid som
            den borgerliga regeringen har haft ansvaret. Nu har hon kommit
            igen med stormsteg, och vi känner också igen retoriken om socialistiska
            hydror i varje liten vrå av kammaren.
          </note>
          <note>
            Låt mig först ta upp frågan om Handelshögskolan för att visa
            på vilka felaktiga grunder som man diskuterar denna fråga. Det
            görs en jämförelse med
          </note>
          <note>
            Handelshögskolan och sägs sedan att
          </note>
          <note>
            Socialdemokraterna generellt är mot stiftelser.
          </note>
          <note>
            Svaret på det är nej. Handelshögskolan omfattas i motsats till
            de nu tilltänkta stiftelseskolorna av offentlighetsprincipen.
            Den bedriver myndighetsutövning, och den är till 85 %
          </note>
          <note>
            finansierad med privata medel. Handelshögskolan, som man från
            borgerligt håll anför som exempel, är alltså till 85 % privat
            finansierad.
          </note>
          <note>
            De stiftelsehögskolor som man nu älskar att kalla privata --
            vilken det nu blir av KTH eller Chalmers, samt högskolan i Jönköping
            -- är till åtminstone
          </note>
          <note>
            90 % statligt finansierade, i inledningsskedet i allt väsentligt
            med pensionsmedel. Den stolthet som ni känner grundas alltså på
            pensionsfonderna och inget annat.
          </note>
          <note>
            Jag vill så ha svar på frågan vad som inträffat under de få dagarna
            eller veckorna sedan utskottets diskussion om forskningsresurser
            till de mindre och medelstora högskolorna, där vi inte kunde få
            gehör för våra krav på att öronmärka vissa resurser till dessa
            högskolor, med den motiveringen från Ann-
          </note>
          <note>
            Cathrine Haglund och Margitta Edgren att det inte finns något
            behov av och inget ekonomiskt utrymme för att bygga upp några
            nya fakulteter.
          </note>
          <note>
            Vad till sist gäller entusiasmen hos personalen hos dessa skolor
            vill jag uppmana Ann-Cathrine
          </note>
          <note>
            Haglund att ta reda på fakta innan hon tar i alltför mycket.
            Personalen är både på KTH och på
          </note>
          <note>
            Chalmers stark motståndare till reformen. Den har också avgett
            reservationer till besluten om fortsatta förhandlingar. Hade det
            fattats ett beslut om stiftelser redan i samband därmed, kan jag
            försäkra
          </note>
          <note>
            Ann-Cathrine Haglund att ytterligare någon högskola hade hoppat
            av.
          </note>
          <note>
            Anf. 71 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Bengt Silfverstrand sade inledningsvis att han saknade
            vissa partier i debatten och att jag hade varit sparsam med framträdandena.
            Detta hör faktiskt ihop, Bengt Silfverstrand. Vi har förtroende
            för varandra i regeringskoalitionen, och vi fördelar ansvaret
            för att driva debatterna. Vi går inte allihop upp i alla debatter,
            utan lämnar åt en av oss att sköta huvudargumentationen. I något
            fall går några andra upp, om det finns någon punkt som man vill
            betona extra. Det är ett tecken på förtroende mellan regeringspartierna
            att vi fördelar arbetet mellan oss.
          </note>
          <note>
            När det gäller Handelshögskolan och jämförelserna med stiftelsehögskolorna
            vill jag peka på att
          </note>
          <note>
            Handelshögskolan i Stockholm har en självständig ställning och
            därmed är att jämföra med de stiftelser som kommer att bildas
            med dagens beslut.
          </note>
          <note>
            Det blir en likhet mellan Handelshögskolan och stiftelsehögskolorna
            -- Chalmers eller KTH, och
          </note>
          <note>
            Högskolan i Jönköping -- och det är omvittnat från högskolevärlden
            både i Sverige och i andra länder, från studerande och från många
            andra att
          </note>
          <note>
            Handelshögskolan är en bra skola.
          </note>
          <note>
            Handelshögskolans rektor beskrev själv fördelarna med att vara
            självständig, att kunna fatta snabba beslut. Han sade också att
            detta gör att man uppmuntrar till nya idéer. Det är attraktivt
            att hitta på nya idéer, att försöka finna en speciell profilering
            osv., eftersom man snabbt kan fatta beslut om dem.
          </note>
          <note>
            Detta kommer att överföras till de nya stiftelsehögskolorna.
            Vi får då flera skolor med sådana möjligheter.
          </note>
          <note>
            När det gäller offentlighetsprincipen finns det,
          </note>
          <note>
            Bengt Silfverstrand, mycket klart dokumenterat i protokollet
            från regeringen att alla som är berörda avser att föra in den
            principen, eftersom man tycker att den är viktig. Detta har också
            sagts av utskottet.
          </note>
          <note>
            Jag förstår därför inte riktigt var problemet ligger.
          </note>
          <note>
            Alla de punkter som Bengt Silfverstrand har tagit upp i sin kritik
            av reformen har blivt bemötta.
          </note>
          <note type="speaker">
            Anf. 72 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Det är väl riktigt att man tar ett gemensamt ansvar
            i en koalition, men det är något förvånande att ett av partierna
            i varje fall vid ett tillfälle tycker att ett förslag är fullständigt
            omöjligt och att det sedan blir högsta sanning. Men det får väl
            stå för det partiet.
          </note>
          <note>
            Den självständiga ställningen, Ann-Cathrine
          </note>
          <note>
            Haglund, kan uppnås oberoende av ägandeform.
          </note>
          <note>
            Det bekräftades klart och tydligt och sades t.o.m.
          </note>
          <note>
            från företagarrepresentanter i Jönköping att denna form inte
            hade varit diskuterad från början. Man var oberoende vad gällde
            ägandeformen. Sedan har regeringen gått in och sagt att man kommer
            att få den här friheten och de här möjligheterna bara på det villkoret
            att man övergår i stiftelseform.
          </note>
          <note>
            Ann-Cathrine Haglund lyckades inte reda ut frågan om Handelshögskolan.
            Jag slår därför fast att
          </note>
          <note>
            Handelshögskolan är en annan typ av stiftelse. Den är i allt
            väsentligt privat finansierad, medan de nya stiftelserna är finansierade
            med allmänna medel.
          </note>
          <note>
            Dessa kräver därför en upplösning av pensionsfonderna. Ann-Cathrine
            Haglund har heller inte svarat på vilka pengar ni skulle använda
            om de här fonderna inte funnits. Det är faktiskt ganska avgörande.
          </note>
          <note>
            Att bygga upp nya regelverk är vad det blir fråga om. Ann-Cathrine
            Haglund säger att både de berörda högskolorna och regeringen har
            försäkrat att insyn och offentlighet skall garanteras.
          </note>
          <note>
            Rättschefen säger däremot att det aldrig kan bli på samma sätt
            som i en offentlig högskola, med full demokratisk insyn. Alltså
            kvarstår faktum, att studenter och anställda vid dessa på inkomstsidan
          </note>
          <note>
            ''helsocialiserade'' privata stiftelser kommer att få mindre
            insyn och mindre inflytande än studenter och anställda vid andra
            högskolor.
          </note>
          <note>
            Det innebär också att studenterna och de anställda inte får samma
            möjligheter att vara företrädda i de beslutande organen. Jag skulle
            därför vilja fråga
          </note>
          <note>
            Ann-Cathrine Haglund: Hur kommer ni att ställa er till valförsamlingarna?
            Vilken konstruktion och vilket slags valförfarande skall finnas?
            Skall de förnya sig själva och därmed pemanenta en ensidig struktur,
            eller är ni beredda att gå studenterna till mötes och låta också
            dem få nomineringsrätt till valförsamlingarna?
          </note>
          <note>
            Anf. 73 ANN-CATHRINE HAGLUND (m)
          </note>
          <note>
            replik:
          </note>
          <note>
            Fru talman! Visst blir en hög grad av självständighet och frigörelse
            möjlig i och med den nya högskolelagen. Jag tror att jag redan
            har sagt det tre fyra gånger i den här debatten. Men när det exempelvis
            gäller högskolan i Jönköping måste man ha klart för sig att den
            utredning som den internationella handelshögskolan vilar på sattes
            i gång långt innan diskussionerna om stiftelser påbörjades.
          </note>
          <note>
            Jag vill i det här sammanhanget referera till Per
          </note>
          <note>
            Risberg, som sade: Vi har i detta projekt från början arbetat
            helt oberoende av formen. Jag utesluter inte att vi skulle kunna
            göra det mesta av detta även med dagens former. På den punkten
            håller jag delvis med Bengt Silfverstrand, men det skulle bli
            mycket sämre, och det var därför vi alla var så eniga om detta.
            När regeringen öppnade denna möjlighet att bedriva verksamheten
            i stiftelseform sade vi: Låt oss göra detta i stiftelseform. Då
            kan det bli ännu bättre.
          </note>
          <note>
            Jag vill också erinra om vad rektor Janne Carlsson sade, nämligen
            att man med den nya formen får en möjlighet till långsiktig planering,
            som saknas när det gäller de statliga högskolorna och universiteten.
          </note>
          <note>
            Man får med den här formen en långsiktighet, som är viktig.
          </note>
          <note>
            Bengt Silfverstrand påstår återigen att studerande och anställda
            kommer att få mindre insyn. Men alla rektorer från de berörda
            högskolorna betonade ju att man skulle se till att hålla på offentligheten
            och att både studerande och anställda skulle få inflytande. Jag
            skulle vilja fråga: Vem tror Bengt
          </note>
          <note>
            Silfverstrand skulle vilja anställas på en högskola som är så
            dålig när det gäller medinflytande och insyn som Bengt Silfverstrand
            påstår kommer att bli fallet med de nya stiftelsehögskolorna?
          </note>
          <note>
            Precis som det förs en dialog mellan departementet och berörda
            högskolor, kandidater till att bli stiftelser, förs det självfallet
            en dialog inom de berörda högskolorna. Varje högskola är naturligtvis
            angelägen om att förhållandena där skall bli så bra som möjligt.
            Blir förhållandena inte bra, kommer högskolan inte att kunna göra
            ett bra jobb. Då vill inte studenterna gå där, och då vill inte
            de bra lärarna arbeta där. Så det vore ju dödfött från början.
          </note>
          <note>
            Talmannen anmälde att Bengt Silfverstrand anhållit att till protokollet
            få antecknat att han inte ägde rätt till ytterligare replik.
          </note>
          <note>
            Anf. 74 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! I förra veckans debatt om forskningspolitiken anklagade
            jag litet hastigt
          </note>
          <note>
            Bengt Silfverstrand för att tala i nattmössan. Jag noterar efter
            att ha lyssnat till debatten under den senaste halvtimmen att
            han ännu inte har tagit den av sig. Jag skall be att få återkomma
            till spörsmålet om Handelshögskolan om en liten stund, och Bengt
          </note>
          <note>
            Silfverstrand gör i det sammanhanget nog klokt i att läsa på
            sin läxa bättre.
          </note>
          <note>
            Fru talman! Det beslut som riksdagen om ett litet tag står i
            begrepp att fatta är, som Ann-Cathrine
          </note>
          <note>
            Haglund tidigare har påpekat, det sista ledet i den förändring
            av den högre utbildningens villkor som riksdagen har diskuterat
            vid flera tillfällen tidigare.
          </note>
          <note>
            Låt mig därför ett kort ögonblick stanna upp vid den problembild
            som den nuvarande regeringen vid sitt tillträde skisserade angående
            den högre utbildningens situation.
          </note>
          <note>
            Vi noterade att klyftan mellan grundutbildning och forskning
            under de senast tio åren hade vidgats, till förfång såväl för
            grundutbildningen som för forskningen.
          </note>
          <note>
            Vi noterade vidare en sannolikt också vidgande klyfta mellan
            den högre utbildningen och forskningen å ena sidan och samhället
            utanför utbildningen och forskningen å den andra.
          </note>
          <note>
            Vi noterade, som många många före oss och många av oss i andra
            positioner tidigare hade gjort, att den stelbenta linjeorganisationen
            vid universiteten illa stod i överensstämmelse med studenternas
            intressen.
          </note>
          <note>
            Vi noterade en skriande brist på vetenskapligt meriterade medarbetare
            i samhället i stort men också inom universiteten och högskolorna
            själva.
          </note>
          <note>
            Vi noterade att utnyttjandet av de resurser som ställdes till
            den högre utbildningens förfogande på åtskilliga håll lämnade
            åtskilligt övrigt att önska.
          </note>
          <note>
            Vi noterade att den högre utbildningen lönade sig otillständigt
            dåligt för dem som gick igenom den.
          </note>
          <note>
            Framför allt längre akademiska utbildningar betalar sig i vårt
            land avsevärt mycket sämre än i nästan varje annat jämförbart
            land.
          </note>
          <note>
            Vi noterade till sist att alltför få unga människor kunde beredas
            möjlighet att genomgå längre akademiska utbildningar och att andelen
            i arbetskraften med sådana utbildningar i bagaget skulle komma
            att sjunka efter sekelskiftet.
          </note>
          <note>
            Detta var, fru talman, den problembild som vi mötte för två år
            sedan, och den är ett slags bakgrund till det arbete regeringen
            på detta område har nedlagt. Riksdagen har tidigare i enlighet
            med denna problembild fattat ett beslut om en omfattande frigörelse
            av de statliga högskolorna från regerings och riksdags detaljinflytande.
          </note>
          <note>
            Linjesystemet är avvecklat, till förmån för en examensordning
            som ställer krav på examens innehåll kvalitativt men lämnar åt
            studenter och lärare, universitet och högskolor att komma överens
            om innehållet.
          </note>
          <note>
            Riksdagen har också fattat beslut om att ge andra högskolor än
            de statliga rätt att, om de uppfyller kvalitetskraven, få utfärda
            de examina som vi använder inom det statliga högskolesystemet.
          </note>
          <note>
            Riksdagen har fattat beslut om ett nytt resurstilldelningssystem
            för den högre utbildningen, som bygger på långsiktiga och liberala
            utbildningsuppdrag till varje universitet och högskola och där
            resurserna till högskolan i fråga avgörs delvis av hur väl man
            lyckats hushålla med studenternas tid och därmed genomföra en
            högkvalitativ akademisk grundutbildning.
          </note>
          <note>
            Riksdagen har också vid flera tillfällen fattat beslut om att
            nu inleda den nödvändiga utbyggnaden av volymen i den högre utbildningen
            för att Sverige skall kunna stå sig i den internationella konkurrensen.
            Men riksdagen har också på regeringens förslag accepterat att
            en sådan utbyggnad av volymen kräver en samtidig förstärkning
            av kvaliteten, och man har därför anslagit särskilda resurser
            och pekat på speciella kvalitetsförstärkande insatser i syfte
            att klara detta.
          </note>
          <note>
            Fru talman! Dessa förändringar skall dessutom ses tillsammans
            med de förändringar som riksdagen antingen redan har fattat beslut
            om eller kommer att fatta beslut om den kommande hösten inom den
            vanliga skolpolitiken. Elever har numera rätt att välja skola
            i grundskolan, och om riksdagen följer regeringens förslag senare
            i kväll kommer samma rätt att utvidgas också till gymnasieskolan.
            I de läroplansförslag som presenterades för riksdagen för några
            dagar sedan ökar valfriheten i såväl grundskolan som gymnasieskolan.
          </note>
          <note>
            Det finns, fru talman, en gemensam utgångspunkt för alla dessa
            förslag, och det är att vi vänder bort ifrån ett byråkratiserat
            och ofta centraliserat utbildningssystem, till förmån för ett
            personligt förhållande mellan eleven eller studenten å ena sidan
            och dennes skola eller lärosäte å andra sidan.
          </note>
          <note>
            Vi gör det för att ta till vara varje -- jag menar bokstavligen
            varje -- elevs särpräglade förmåga. I
          </note>
          <note>
            det nya skol- och utbildningssystemet sluter varje ung människa
            en överenskommelse med den skola, det universitet eller den högskola
            han eller hon själv väljer för sin utbildning; en överenskommelse
            som därefter är ömsisidigt förpliktande. Den är förpliktande för
            eleven eller studenten att göra sitt bästa för att ta till vara
            sin förmåga, och den är förpliktande för skolan och universitetet
            att svara upp mot det ansvar som eleven eller studenten har lagt
            på dessa.
          </note>
          <note>
            Socialdemokraterna säger sig ibland vara anhängare av regeringens
            politik för att förbättra den högre utbildningen. Jag önskar,
            fru talman, att det verkligen vore så. I realiteten blir emellertid
            detta socialdemokratiska stöd mycket styckevis fördelat, vilket
            inte minst Bengt Silfverstrands anförande här i kammaren tidigare
            i dag har givit prov på. Dagens stiftelsedebatt visar att vi dess
            värre inte är överens. Jag skall om ett ögonblick återkomma till
            var jag tror att orsaken därtill ligger.
          </note>
          <note>
            Känslan av oenighet förstärks dess värre av det socialdemokratiska
            motståndet mot den personliga skola som jag tidigare talade om,
            och av Ingvar
          </note>
          <note>
            Carlssons raska utdömande av läroplansförslaget, som han själv
            medgav att han inte hade läst. Det är ingen god grund, dess värre,
            för att finna den gemensamma hållning som också jag tror vore
            en styrka för utbildningsväsendet.
          </note>
          <note>
            Fru talman! Att ge två statliga högskolor möjlighet att utvecklas
            helt efter egna bedömningar skall ses i det perspektiv som jag
            nu har skisserat. Som Ann-
          </note>
          <note>
            Cathrine Haglund påpekade i sitt inlägg här i kammaren för en
            stund sedan, angav regeringen tidigt att dess frigörelsepolitik
            för den högre utbildningen hade tre komponenter: att frigöra de
            statliga högskolorna från regeringens och riksdagens detaljinflytande,
            att ge examensmöjligheter till helt fria högskolor och att omvandla
            två statliga högskolor i stiftelseform. De första två stegen är
            redan tagna. Nu återstår det tredje.
          </note>
          <note>
            Av Bengt Silfverstrands inlägg inser jag att han dess värre ännu
            inte, trots den tid som har gått sedan reformstrategin presenterades,
            har förstått vad regeringen egentligen talar om. Det har aldrig
            varit regeringens avsikt att med varje tredjedel av benen i reformstrategin
            mäta i antal högskolor. De tre delarna i reformstrategin hänger
            samman så till vida att de förstärker varandra oavsett hur många
            högskolor som finns i den ena eller den andra kategorin.
          </note>
          <note>
            Dess värre förefaller det Bengt Silfverstrand sade här i kammaren
            för en stund sedan -- livligt understödd av Björn Samuelson --
            visa att vi ännu inte har nått varandra ens i fråga om att förklara
            vari det innersta syftet med den reform som regeringen nu genomför
            faktiskt ligger.
          </note>
          <note>
            Bengt Silfverstrand försöker att leda i bevis något slags uppläggning
            av stiftelsehögskolorna som vore de statliga, när själva syftet
            med reformen är att skapa många olika associationsformer och låta
            mångfalden förstärka systemet i dess helhet. Jag börjar misstänka
            att själva kärnan till motsättningen i denna debatt egentligen
            ligger i
          </note>
          <note>
            Bengt Silfverstrands och Björn Samuelsons oförmåga att förstå
            värdet av mångfaldiga lösningar på den högre utbildningens utmaningar.
          </note>
          <note>
            Emellertid är Bengt Silfverstrand nog internationellt sett ett
            unikum i detta hänseende.
          </note>
          <note>
            När jag talar med Bengt Silfverstrands partivänner ute i världen
            förstår de. De driver ofta en linje som i detta hänseende är mer
            radikal än min. Jag hoppas att inte Bengt Silfverstrands partikamrat
            och min kollega, den holländske utbildningsministern Jo
          </note>
          <note>
            Ritzen, misstycker om jag säger att han har varit en av mina
            främsta inspirationskällor. Men Bengt
          </note>
          <note>
            Silfverstrand förstår inte det som för Jo Ritzen är alldeles
            självklart, nämligen att monpoliserade utbildningssystem bryter
            sönder det personliga förhållandet mellan student och lärosäte.
          </note>
          <note>
            Stiftelsehögskolorna säkrar den frigörelse av hela utbildningssystemet
            som regeringen avser att uppnå. Stiftelsehögskolornas frigörelse
            är bra för dem. Det har de högskolor som nu deltar i de slutgiltiga
            diskussionerna vittnat om. Den är också bra för hela högskolesystemet.
            Dessa skolor tillför en vitalitet just för att de är olika. Därmed
            kan de främja inte bara sin egen utan i minst lika stor utsträckning
            övriga universitets och högskolors utveckling.
          </note>
          <note>
            Men, fru talman, förändringarna och motiven för dem går längre
            än så. Vi vet att utbildningssystem med mångfald bättre tillgodoser
            krav på hög kvalitet än vad monopoliserade system gör. Likväl
            är det inte bara detta som motiverar de förändringar som regeringen
            just nu vill genomföra. Nej, det finns ett kompletterande motiv,
            som har att göra med universitetens och högskolornas roll i vårt
            samhälle, t.ex.
          </note>
          <note>
            universitetens roll som självständiga kulturhärdar och kritiska
            motkrafter, också gentemot staten.
          </note>
          <note>
            Dessa motkrafter har sitt ursprung i den akademiska traditionen,
            i de ideal och i den bildning som denna tradition genom århundraden
            har vårdat.
          </note>
          <note>
            När Bengt Silfverstrand bara har en fnysning till övers för traditionerna
            från Bologna och Berlin, förstår jag att vi har svårt att nå varandra
            i en syn på universitetens roll i samhället; en roll som går utöver
            uppgiften att utbilda ungdomar för kommande yrkesverksamhet.
          </note>
          <note>
            Till slut, fru talman, vill jag ge några kommentarer till ytterligare
            ett par frågor som herrar
          </note>
          <note>
            Silfverstrand och Samuelson har tagit upp i debatten. Jag ber
            fru talman och kammaren om ursäkt om jag -- om inte annat för
            protokollets skull -- tvingas upprepa några av de ting som jag
            trodde var avklarade redan i förra veckans forskningsdebatt.
          </note>
          <note>
            Socialdemokraterna satsar mer pengar på forskning, sade Bengt
            Silfverstrand, dessutom riktiga budgetmedel. Mitt svar är: Nej,
            socialdemokraterna satsar inga budgetmedel.
          </note>
          <note>
            Socialdemokraterna satsar budgetunderskottsmedel. Det är inga
            riktiga pengar, Bengt Silverstrand. Det är vad som på engelska
            brukar kallas ''phoney money'', till skillnad från de riktiga
            pengar som riksdagen förra veckan anslog till forskningen.
          </note>
          <note>
            Bengt Silfverstrand sade dessutom att pengarna är pensionärenas,
            både de pengar som man förra veckan bestämde skulle gå till forskningen
            och de som riksdagen i dag debatterar som kapital till stiftelsehögskolorna.
            Nej, Bengt Silverstrand, det här var inte pensionärernas pengar
            förra veckan, och det är inte pensionärernas den här veckan heller.
            Det är pengar som den socialdemokratiska riksdagsmajoriteten för
            tio år sedan, i hård konfrontation med svenska folket, bestämde
            sig för att stjäla från Sveriges företagare och skattebetalare.
            Det är dessa pengar som nu satsas på högre utbildning och forskning.
          </note>
          <note>
            Bengt Silfverstrand var i en replik till Ann-Cathrine
          </note>
          <note>
            Haglund bekymrad över att hon såg socialistiska hydror vandra
            runt i debatten. Jag såg Bengt
          </note>
          <note>
            Silfverstrand förra veckan, och det räckte för mig.
          </note>
          <note>
            Hans kommentar då var nämligen att det största problemet med
            löntagarfonderna var att de inte var socialistiska nog!
          </note>
          <note>
            Ett tredje påpekande som Bengt Silfverstrand gjorde var att det
            inte var realistiska bedömningar som låg bakom de högskolor som
            enligt förslaget nu skall bildas. Mitt svar till Bengt Silfverstrand
            i denna del är detsamma som mitt svar till honom i utbildningsutskottets
            utfrågning: Bestäm er nu för en gångs skull om det är för mycket
            eller för litet pengar som ni anser att riksdagsmajoriteten är
            beredd att satsa på stiftelsehögskolorna!
          </note>
          <note>
            Och så var det det här med nattmössan och
          </note>
          <note>
            Handelshögskolan, fru talman. Bengt Silfverstrand hävdade i ett
            storstilat försök att föra kammaren bakom ljuset att Handelshögskolan
            var en skola som hade myndighetsuppgifter. På det sättet försökte
            han få kammaren att tro att
          </note>
          <note>
            Handelshögskolan minsann lever under de villkor som gäller för
            den statliga högskoleverksamheten i övrigt. Så är det -- vilket
            Bengt Silfverstrand säkerligen vet -- inte alls. Den myndighetsutövning
            som Bengt Silfverstrand hänvisade till är en liten post som handlar
            om utdelande av doktorandbidrag. I denna begränsade del är
          </note>
          <note>
            Handelshögskolan enligt särskild lagstiftning utrustad med myndighetsbefogenheter.
            I alla övriga delar följer man ett civilrättsligt avtal, som enligt
            riksdagens beslut i denna del undertecknades av regeringen och
            Handelshögskolan förra veckan.
          </note>
          <note>
            Så, fru talman, till sist några ord till Björn
          </note>
          <note>
            Samuelson. Vad säger jag till de övriga högskolorna? Mitt svar
            är: Stimuleras av mångfalden! Känn spänningen och tjusningen i
            att få bryta era synpunkter och få spänna er båge i fruktbärande,
            stimulerande och utvecklande utbyte med högskolor som har annan
            huvudman än ni!
          </note>
          <note type="speaker">
            Anf. 75 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Enligt protokollet från förra veckans debatt beskyllde
            Per Unckel inte mig för att tala i nattmössan i torsdags. Däremot
            sade han att jag var en hederlig karl som vågade erkänna att löntagarfonderna
            var bra. Det tackade jag för, och det gör jag än en gång.
          </note>
          <note>
            Per Unckel hänvisade till sin holländske kollega.
          </note>
          <note>
            Vad den holländske kollegan -- möjligen var han också partivän
            till mig; det uppfattade jag inte riktigt -- än har åstadkommit
            så har han definitivt inte skapat en enda stiftelse med hjälp
            av de holländska pensionärernas pengar. Beskyll honom inte för
            det!
          </note>
          <note>
            Jag står för vad jag sade om Handelshögskolan.
          </note>
          <note>
            Som LO:s rättsskyddsjurist framhöll har
          </note>
          <note>
            Handelshögskolan myndighetsuppgifter. Per
          </note>
          <note>
            Unckel nämnde själv exempel på detta. Jag sade också att offentlighetsprincipen
            delvis gäller för
          </note>
          <note>
            Handelshögskolan. Jag står för det också. Det finns ingen anledning
            att ta tillbaka någonting.
          </note>
          <note>
            Handelshögskolan i Stockholm skiljer sig väsentligt -- medge
            det, Per Unckel -- från de nu tilltänkta, med statliga pensionsmedel
            helprivatiserade stiftelsehögskolorna. Den väsentligaste skillnaden
            är att staten här går in och svarar för praktiskt taget hela kapitalet.
            I
          </note>
          <note>
            Handelshögskolan har man från näringslivets sida visat den vidsynen
            och det intresset att man också har varit beredd att satsa där.
            Varför, Per Unckel, är det svenska näringslivet inte berett att
            från början gå in i ett samarbete om stiftelsehögskolorna? Varför
            skall det nödvändigtvis till allmänna medel, pensionsmedel och
            statliga garantier för fastigheterna?
          </note>
          <note>
            Det sista jag vill ta upp i den här repliken är vår satsning
            över budgeten. Det går bra för Per Unckel att plocka fram de papperen.
            Möjligen har han assistenter som kan hinna få fram dem; vi kanske
            t.o.m. kan göra en overheadbild och visa att vi i vår budget faktiskt
            öronmärker 3 miljarder kronor för forskningsändamål. De är finansierade
            till sista kronan.
          </note>
          <note>
            (Applåder)
          </note>
          <note>
            Anf. 76 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Låt mig gå baklänges: Det är ingen som har ifrågasatt
            om Socialdemokraterna öronmärker
          </note>
          <note>
            3 miljarder kronor till forskning -- det står i er motion. Det
            behöver vi inte göra några overheadbilder av. Vad som däremot
            inte står i er motion är varifrån vi skall ta de 3 miljarderna.
            Det slutar med att det blir ett hål på 30 miljarder kronor i ert
            budgetalternativ. Det är klart att det inte är så mycket värt
            att det har stått 3 miljarder kronor i en forskningsproposition
            när det inte är fråga om verkliga pengar utan om en check utskriven
            på framtida generationer. Skillnaden mellan er och oss, Bengt
            Silfverstrand, är att den här regeringen försöker att betala så
            många räkningar som möjligt nu, medan ni skjuter det på framtiden.
          </note>
          <note>
            I fråga om Handelshögskolan är Bengt
          </note>
          <note>
            Silfverstrand och jag uppenbarligen överens om vilket läget är,
            nämligen att det är en liten tårtbit av Handelshögskolans verksamhet
            som genom ett särskilt riksdagsbeslut från 1976 är uttryck för
            myndighetsutövning. Men Handelshögskolans ordinarie verksamhet,
            precis som stiftelsehögskolornas, kommer att bedrivas i en privaträttslig
            form. Därmed kan vi lägga frågeställningen om Handelshögskolan
            i denna del till handlingarna.
          </note>
          <note>
            Ersättningen till Handelshögskolans studenter och ersättningen
            till studenterna vid KTH, Chalmers och högskolan i Jönköping i
            stiftelseform, kommer att utdelas på exakt samma principiella
            grunder och efter samma tal. Skillnaden ligger i att vi därutöver
            har velat säkerställa tillskapandet av den nya mångfalden genom
            att använda de pengar som den socialdemokratiska regeringen på
            80-talet bestal
          </note>
          <note>
            Sveriges företagare och skattebetalare på till ett förnuftigt
            ändamål. Jag tror att det är många i den borgerliga majoriteten
            som känner stolthet över att få använda löntagarfondspengarna
            till någonting så konstruktivt.
          </note>
          <note>
            Så till frågeställningen om den holländske ministern. Han har
            säkerligen inte inrättat några stiftelsehögskolor med hjälp av
            pensionspengar.
          </note>
          <note>
            Det är det ingen som gör i Sverige heller, så i detta hänseende
            är vi alldeles lika. Men vad Jo Ritzen, till skillnad från Bengt
            Silfverstrand, har är en glödande förståelse för behovet av en
            mångfald av högskolor med olika huvudmän. Jo Ritzen går t.o.m.
            så långt att han med statliga medel subventionerar bokförlag för
            att upplysa studenterna om skillnaden mellan de olika högskolorna,
            för att öka studenternas valmöjligheter och högskolornas förmåga
            till fruktbar konkurrens med varandra. Den filosofin ligger ljusår
            bortom den som Bengt Silfverstrand hittills har förmått sig att
            anlända till.
          </note>
          <note>
            Till slut, fru talman: Jag beklagar om Bengt
          </note>
          <note>
            Silfverstrand inte hade nattmössan på sig enligt protokollet
            från förra veckan. Nu är den neddragen över ögonen.
          </note>
          <note type="speaker">
            Anf. 77 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Då är den nog ganska genomskinlig --
          </note>
          <note>
            det är nämligen mycket lätt att genomskåda Per
          </note>
          <note>
            Unckels retorik.
          </note>
          <note>
            Det står klart och tydligt när det gäller pensionsfonderna att
            de fem som nu förskingras omfattas av precis samma regler som
            fjärde och femte AP-fonden. Per Unckel sade fantastiskt nog att
            man genom löntagarfonderna har bestulit löntagare, företagare
            och medborgare på pengar och att fonderna därför skall avskaffas.
            Samma sätt att ta ut resurser förekommer i fjärde och femte
          </note>
          <note>
            AP-fonden. Frågan är då berättigad: Hur länge får de socialistiska
            fjärde och femte AP-fonderna vara i fred för Per Unckels och andra
            borgerliga regeringsledamöters klåfingrighet?
          </note>
          <note>
            Byråkrati och centralism, talade Per Unckel om.
          </note>
          <note>
            Per Unckel ger sken av att vi skulle stå ensamma på den här barrikaden.
            Det gör vi sannerligen inte.
          </note>
          <note>
            Man är lika förvånad i högskolevärlden i stort som vi är inom
            det socialdemokratiska partiet -- ja, ännu mer förvånad, skulle
            jag vilja säga. Så här uttrycks det av Lennart Andersson, rektor
            i Karlstad: Med det nya systemet, alltså den nya högskolelagen
            och den nya högskoleförordningen, skapas omfattande möjligheter
            till lokal profilering och till konkurrens mellan högskolorna.
            Jag kan inte se att en ökad mångfald grundad på olika ägandeformer
            på något sätt är nödvändig för att skapa förutsättningar för kreativitet
            och utveckling. -- Det kan inte vi heller.
          </note>
          <note>
            Vi socialdemokrater har varit beredda att gå vidare med att ytterligare
            förändra högskolelagen och högskoleförordningen, men på ett likvärdigt
            och demokratiskt sätt, så att alla får möjlighet att omfattas
            av den nya friheten.
          </note>
          <note>
            Det har funnits en stor förståelse och en stark respons för vårt
            synsätt också på Chalmers och
          </note>
          <note>
            KTH. Det är först sedan Per Unckel för att inte förlora hela
            spelet sade ''Ni behöver inte säga ja till stiftelser, det räcker
            att ni säger ja till fortsatta förhandlingar'' som vi kan fortsätta
            att driva frågan i långbänk.
          </note>
          <note>
            Sven Erlander, rektor för Linköpings universitet, frågade varför
            regeringen först genomför ett resurstilldelningssystem som för
            Linköpings del innebär en förlust på 25 miljoner kronor och samtidigt
            ökar resurstilldelningen med ett antal miljoner kronor till vissa
            utvalda högskolor. Om man tror på stiftelsehögskolornas inneboende
            dynamik, vilken Unckel hela tiden har talat sig varm för, kan
            jag lika litet som Sven Erlander förstå varför man också måste
            ha långsiktiga garantier för extra medel om man inte kan stå på
            egna ben.
          </note>
          <note>
            Fru talman! Jag vill slutligen säga att det i
          </note>
          <note>
            Morgonekot talades om att Finansdepartementet nu har bekräftat
            att klyftorna i det svenska samhället har ökat. Nu har vi också
            fått en bekräftelse på att den borgerliga majoriteten med
          </note>
          <note>
            Ny demokratis hjälp vill genomföra ett system som innebär att
            klyftorna kommer att öka också i
          </note>
          <note>
            Utbildningssverige.
          </note>
          <note>
            Anf. 78 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Min vana trogen fortsätter jag nedifrån och upp.
            Sven Erlander må ha sagt att han förlorade pengar, men det gör
            ingen. Riksdagen fattade ett beslut för ett par veckor sedan som
            grundades på att ingen av dagens högskolor förlorar en enda krona
            på det nya resurstilldelningssystemet.
          </note>
          <note>
            På Chalmers skulle man enligt Bengt Silfverstrand vara tveksam
            till stiftelsebildning. Det är nog dags att dra upp nattmössan
            åtminstone något, Bengt
          </note>
          <note>
            Silfverstrand. Det senaste halvåret har stödet för stiftelsebildning
            bara blivit större på Chalmers. Ett entydigt besked från Chalmers
            styrelse --
          </note>
          <note>
            visserligen med två reservanter, det medges gärna --
          </note>
          <note>
            innebar att man var villig att övergå i stiftelseform om vissa
            bestämda villkor kunde uppfyllas. Jag har offentligen nu och tidigare
            sagt att jag inte ser några svårigheter att uppfylla de kraven.
          </note>
          <note>
            Bengt Silfverstrand hänvisar till högskolor i det offentliga
            systemet där man inte förstår varför inte mångfalden skulle kunna
            förstärkas inom systemet.
          </note>
          <note>
            Jag beklagar att det fortfarande finns en del upplysningsarbete
            att göra i frågan om hur ett universitetssystem som säkrar dynamiken
            verkligen ser ut. Det är bara 20 år sedan en riksdagsmajoritet
            här i kammaren bestämde sig för att centraldirigera hela det svenska
            högre utbildningssystemet. Det var teoretiskt möjligt att upprätthålla
            friheten om riksdagsmajoriteten hade medgivit det. Problemet är
            att högskolorna, om de alla är statliga och lyder under samma
            regler, också är i händerna på vad riksdagsmajoriteten skulle
            tänkas vilja göra.
          </note>
          <note>
            I arvet från Berlin och Bologna, Bengt
          </note>
          <note>
            Silfverstrand, ligger förpliktelsen att en riksdagsmajoritet
            inte skall kunna centralstyra universiteten. Om den gör det kan
            universiteten inte fylla sin roll som kritiska motvikter till
            en aldrig så demokratisk statsmakt.
          </note>
          <note>
            Bengt Silfverstrand säger att han inte är ensam om sin kritik
            av regeringen. Nej, han har kommunisterna med på vagnen också,
            och det gör inte att jag tycker att argumenten blir starkare.
          </note>
          <note>
            Sist och slutligen, fru talman, vill jag ta upp den evinnerliga
            diskussionen om pensionärernas pengar. Ni socialdemokrater tågade
            under fanorna här utanför för tio år sedan, och LO-tidningen publicerade
            en numera berömd ledare med rubriken ''Successivt tar vi över''.
            Var inte avsikten då, vilket Bengt Silfverstrand medgav för bara
            några dagar sedan här i kammaren, att använda löntagarfonderna
            för att socialisera det svenska näringslivet? Det som sedan hände
            var att också ni upptäckte att valförlusterna blev för smärtsamma
            och att folket inte ville ha fondsocialismen. Då döpte ni om maktövertagandet
            till att gälla pensionspengar, för vem var egentligen emot pensionärer
            och pensioner?
          </note>
          <note>
            Faktum i målet kvarstår. De löntagarfonder som av tekniska skäl
            lagts in i AP-fondsystemet avvecklar vi nu, därför att de aldrig
            någonsin har varit avsedda att ha någonting med pensionerna att
            göra.
          </note>
          <note>
            Talmannen anmälde att Bengt Silfverstrand anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 79 BJÖRN SAMUELSON (v) replik:
          </note>
          <note>
            Fru talman! Utbildningsministern säger att regeringen går från
            ett byråkratiserat och centraliserat system när det gäller högskolan
            och utbildningspolitiken. Jag delar nog inte den uppfattningen.
            Det första Per Unckel gjorde var att lägga ned en myndighet och
            inrätta två nya på högskolans område.
          </note>
          <note>
            Läs de betänkanden som kommer från utskottet, och läs propositionerna!
            Ni detaljreglerar i procent gentemot t.ex. kommuner. Per Unckel
            säger att regeringen går ifrån ett socialistiskt system. Ni har
            ju snart förstatligat varenda bank i detta land!
          </note>
          <note>
            I er iver att styra detaljreglerar ni. Läs nästa betänkande som
            vi skall fatta beslut om. Där talar ni om för kommunerna exakt
            på vilken nivå skolbidragen skall ligga, i stället för att överlåta
            till dem själva att fatta besluten. Vad är det i högskolelagen,
            Per Unckel, som förhindrar de andra högskolorna att leva upp till
            de kvalitetskrav som vi ställer här i riksdagen?
          </note>
          <note>
            Anf. 80 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Anklagelsen att jag är en mästare i att centralisera
            den högre utbildningen har jag faktiskt inte hört tidigare. Jag
            tror att den kan passera som en litet väl snabb replik i en riksdagsdebatt.
          </note>
          <note>
            Vi är ju faktiskt, vilket Bengt Silfverstrand påpekade tidigare,
            på väg att frigöra högskolorna så att det blir svårare för den
            politiska makten att centralisera den högre utbildningen på nytt.
          </note>
          <note>
            Därigenom säkerställs förutsättningarna för den typ av överenskommelser
            mellan studenter och högskola som jag tidigare talade om. Makten
            flyttas härifrån -- från Utbildningsdepartementet -- ut till studenter
            och till de akademiska lärarna som sluter överenskommelser om
            hur studentens utbildning skall läggas upp.
          </note>
          <note>
            Stiftelsehögskolorna säkerställer dessutom att denna förändring
            av den högre utbildningens villkor blir bestående, i enlighet
            med de traditioner som jag tidgare har talat om och som går tillbaka
            till universiteten i Berlin och Bologna. Jag förstår inte,
          </note>
          <note>
            Björn Samuelson, hur detta skulle kunna ses som ett exempel på
            att vi centraliserar det svenska utbildningsväsendet.
          </note>
          <note type="speaker">
            Anf. 81 BJÖRN SAMUELSON (v) replik:
          </note>
          <note>
            Fru talman! Det är ju inte så, Per Unkel, att det blir mindre
            byråkrati bara för att ni överför två högskolor till stiftelseform.
            Det står i propositionen att det skall vara ramavtal, lagar, kontrakt
            och förordningar. Jag förstår inte hur Per Unckel kan få det till
            att det rör sig om en avbyråkratisering.
          </note>
          <note>
            Anf. 82 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Jag förstår att Björn Samuelson inte förstår. Det
            beklagar jag.
          </note>
          <note>
            Hela den reform som regeringen har föreslagit och som vi nu diskuterar
            den sista delen av syftar till att öka mångfalden av utbildningsanordnare
            med uppgifter inom den högre utbildningen. I
          </note>
          <note>
            mångfalden ligger inflytandet och makten för den enskilde studenten.
            I mångfalden ligger försäkringen mot att vara utelämnad till en
            enda huvudman som, om denna huvudman så får för sig, kan diktera
            innehållet i detalj. Det gjorde en föregående riksdag under 1970-talet.
          </note>
          <note>
            Genom olika huvudmän säkerställs valmöjligheterna, kvaliteten
            och uppgiften att fungera som kritisk motvikt. Detta är denna
            reforms innebörd. Jag lovar, Björn Samuelson, att de ramavtal
            och de villkor i övrigt varmed denna frihet skall förknippas kommer
            att vara till ytterlighet klara, enkla och därmed mycket obyråkratiska.
            Jag tvivlar på att en högskola annars skulle vara beredd att gå
            in i den nya friheten, som någon talare påpekade tidigare här
            i kammaren.
          </note>
          <note>
            Vem vill byta riksdagens och regeringens byråkrati mot en egen?
            Däremot vill många byta riksdagens och regeringens detaljinflytande
            mot en möjlighet att förverkliga sina egna ambitioner.
          </note>
          <note>
            Fru talman! Får jag till slut säga i detta replikskifte att om
            riksdagen fattar beslut i enlighet med regeringens förslag går
            vi nu in i de kommande processerna för att förverkliga idéerna.
            Vi skall omdelbart gå i författning om villkoren för högskolan
            i Jönköping och preliminärt den 16
          </note>
          <note>
            september fatta beslut om vilken av de båda högskolorna KTC eller
            CTH som är mest aktuell för stiftelsebildning. Dessförinnan kommer
            representanter för dessa båda högskolor att inbjudas att presentera
            sina ambitioner om hur de vill förverkliga sina ideal i händelse
            av att just deras högskola utväljs för stiftelseform.
          </note>
          <note type="speaker">
            Anf. 83 LENA HJELM-WALLÉN (s):
          </note>
          <note>
            Fru talman! I dag kommer en riksdagsmajoritet med all sannolikhet
            att ta 11 700 miljoner kronor från pensionssystemet för att finansiera
            helt andra ändamål. Detta möjliggörs genom ändring i lagen med
            reglemente för AP-fonden och syftet är att finansiera de stiftelser
            för forskning som riksdagen beslutade om i fredags samt stiftelsebildning
            av två högskolor. De medel som regeringen använder är enligt gällande
            lag avsatta för att trygga pensionsutbetalningar för landets löntagare
            och pensionärer, vad Per Unckel än säger när han underkänner av
            riksdagen stiftad lag.
          </note>
          <note>
            Detta utbildningsutskottsbetänkande handlar alltså bara till
            en mindre del om egentlig utbildningspolitik. Större delar handlar
            i stället om andra frågor:
          </note>
          <note>
            Det gäller den allmänna synen på privatisering och innebörden
            av konkurrensneutralitet, det konstitutionellt tveksamma i att
            avtalsbinda kommande riksdagar i 15 år framöver, finansiering
            av denna privatiseringsaktion genom medel som skall garantera
            pensionsutbetalningar samt svek mot den uppgörelse som regeringen
            träffade i höstas med socialdemokraterna.
          </note>
          <note>
            Jag kommer huvudsakligen att uppehålla mig vid de senare frågorna.
          </note>
          <note>
            Fru talman! När den historiska krisöverenskommelsen träffades
            i höstas mellan regeringen och Socialdemokraterna var det för
            oss en mycket viktig fråga att vi fick regeringen att acceptera
            att upphöra med sina planer på bl.a. att skingra löntagarfondsmedlen
            ur AP-fonden. Dessa medel skulle kvarstanna inom AP-fonden och
            fortsätta utgöra garanti för framtida pensionsutbetalningar.
          </note>
          <note>
            Regeringen valde dock att i direkt strid med det man var överens
            om i september att lägga fram de förslag som riksdagen i dag skall
            ta ställning till. Att på ett så flagrant sätt bryta mot en ingången
            överenskommelse är ett nederlag för hederligheten i politiken.
          </note>
          <note>
            Vid torsdagens forskningsdebatt påstod utbildningsminister Per
            Unckel att det var den lyckligaste dagen i hela hans politiska
            liv. Lyckan berodde på att löntagarfonderna skulle utplånas.
          </note>
          <note>
            Per Unckels uttalande är avslöjande som den slutliga bekräftelsen
            på vad vi hela tiden anat och sagt. Den unckelska lyckan och stoltheten
            rör inte insatser för forskning och högre utbildning. Nej, känsloutbrottet
            gällde rätt och slätt att få göra slut på löntagarfondsmedlen.
            Att skaffa finansiering till viktiga områden som högskola och
            forskning med så grumliga motiv är att göra dessa verksamheter
            en stor otjänst.
          </note>
          <note>
            Fru talman! Eftersom vi Socialdemokrater ser med stort allvar
            på detta brott mot höstens uppgörelse vill jag redogöra för det
            skedda.
          </note>
          <note>
            Den 20 september 1992 ingicks alltså en överenkommelse mellan
            företrädare för regeringspartierna och Socialdemokraterna.
          </note>
          <note>
            Därvid överenskoms beträffande löntagarfondsmedlen att den beslutade
            utdelningen av sparpremier ur Fond 92/94 inom AP-fonden skulle
            avbrytas och att de medel som avsatts för detta skulle återföras
            till AP-fonden.
          </note>
          <note>
            Efter en direkt vädjan från statsminister Carl Bildt till Ingvar
            Carlsson om att man skulle avsätta ett belopp från löntagarfondsmedel
            för forskning, eftersom det enligt Carl Bildt inte fanns några
            budgetmedel för detta för det kommande treåriga forskningsprogrammet,
            accepterade Ingvar
          </note>
          <note>
            Carlsson att överväga ett mindre belopp som tillskott till detta
            program. Detta skulle kunna ske under förutsättning att parterna
            blev överens om forskningspolitiken. I överenskommelsen återspeglas
            detta i lydelsen: ''Frågan om att stödja forskning med löntagarfondsmedel
            skulle vara föremål för samråd mellan parterna''.
          </note>
          <note>
            På dessa villkor slöts alltså överenskommelsen.
          </note>
          <note>
            Statsminister Carl Bildt accepterade alltså att, sedan utdelningen
            av sparpremier avbrutits, återstående löntagarfondspengar skulle
            kvarstanna i AP-systemet. Denna statsminister Carl Bildts uppfattning
            bekräftades också av honom i en intervju under en presskonferens
            på kvällen den 20
          </note>
          <note>
            september. Intervjun sändes i radions morgoneko dagen därpå.
          </note>
          <note>
            Trots detta fortgick arbetet på en särskild proposition för att
            med löntagarfondsmedel ge stöd till forskning och stiftelsebildning
            på högskolans område som om ingenting hade hänt.
          </note>
          <note>
            Torsdagen den 11 februari 1993 fattade regeringen beslut om att
            10 miljarder kronor skulle tas ur AP-
          </note>
          <note>
            fondens löntagarfondsmedel för forskning.
          </note>
          <note>
            Nästan en vecka senare, den 15 februari, överlämnades den beslutade
            propositionen till den socialdemokratiska riksdagsgruppen. Dagen
            därpå ägde ett informationsmöte rum mellan företrädarna för Socialdemokraterna
            och regeringssidan.
          </note>
          <note>
            Någon diskussion i sak ägde inte rum. Från regeringens sida hade
            man tydligen inte avsikten att samråda, regeringen hade ju redan
            fattat sitt beslut att -- i strid med överenskommelsen med
          </note>
          <note>
            Socialdemokraterna -- fortsätta plundra pensionsfonden.
          </note>
          <note>
            Fredagen den 19 februari överlämnade vi den socialdemokratiska
            reaktionen på den information vi erhållit. Vi förklarade där att
            vi, i linje med överenskommelsen mellan Carl Bildt och Ingvar
          </note>
          <note>
            Carlsson, var beredda att låta en begränsad del av de tidigare
            löntagarfondernas medel bidra till finansiering av det forskningspolitiska
            treårsprogrammet under förutsättning att vi blev överens om inriktningen
            av programmet.
          </note>
          <note>
            Det belopp vi kunde tänka oss var avkastningen på de medel som
            räddades kvar i fondsystemet genom att utdelningen till allemansfondsspararna
            upphörde, enligt överenskommelsen. Vi såg detta som ett extra
            tillägg utöver en normal finansiering av forskningsprogrammet
            över statsbudgeten. Vi konstaterade även att regeringens ambitionsnivå
            för forskningen för den kommande treårsperioden var för låg. Forskningen
            borde tillföras minst 3
          </note>
          <note>
            miljarder kronor mer under kommande treårsperiod än innevarande
            period.
          </note>
          <note>
            På dessa våra synpunkter om forskningsfinansiering fick vi inget
            gehör från regeringen. Inte ens ett kommatecken ändrades i den
            redan förtryckta propositionen som offentliggjordes tre dagar
            senare. Att kalla detta samråd är att helt sakna insikt om innebörden
            av detta ord.
          </note>
          <note>
            Om forskningsfrågor i övrigt ägde över huvud taget ingen diskussion
            rum. Vi fick för övrigt tillgång till den forskningspolitiska
            propositionen först efter det att den offentliggjorts. Allt tal
            om samråd kring forskning är falskt.
          </note>
          <note>
            När vi går vidare på denna regeringspolitikens skändliga väg
            kommer vi till torsdagen den 1 april
          </note>
          <note>
            1993. Denna dag fattade regeringen beslut om propositionen Högskolor
            i stiftelseform.
          </note>
          <note>
            Det nödvändiga kapitalet, 1,7 miljarder kronor, för att man skulle
            kunna överföra två statliga högskolor i stiftelseform skulle återigen
            tas från
          </note>
          <note>
            AP-fonden och en lagändring skulle göras i reglementet för Allmänna
            pensionsfonden. Genom denna lagändring legaliserar regeringen
            formellt tilltaget att överföra medel från Allmänna pensionsfonden
            till forskningsstiftelser och stiftelsehögskolor.
          </note>
          <note>
            De tidigare avtalsbrotten mot höstens uppgörelse kröntes nu med
            fullträffen att använda pensionsmedlen för privatisering av statliga
            högskolor, något som över huvud inte fanns med i diskussionen
            vid överenskommelsen i september.
          </note>
          <note>
            Denna privatisering blir dyr för skattebetalare och framtida
            pensionärer. Det är inte nog att regeringen ger ifrån sig statlig
            förmögenhet i form av byggnader och mark till privata stiftelser
            och dessutom förskingrar fondmedel från pensionssystemet. Därtill
            utlovas statligt driftbidrag för utbildning och forskning under
            15 år, ett beslut som är så konstruerat att det är en omöjlighet
            för kommande riksdagar att ändra på.
          </note>
          <note>
            Det denna operation leder till är att det som privatiseras är
            inflytandet och beslutsrätten, medan det statliga ansvaret som
            finansiär kvarstår.
          </note>
          <note>
            Fru talman! Om regeringen föreslagit att antalet privata högskolor
            skulle utökas hade vi kunnat föra en normal politisk diskussion
            om vad vi anser vore bäst ur ideologiska och praktiska utgångspunkter.
          </note>
          <note>
            Men regeringen valde medvetet att gå till konfrontation.
          </note>
          <note>
            Det gällde då för regeringen att hålla korten så tätt intill
            bröstet att normal analys av beslutsunderlag och remiss undveks.
            Inga utanför kretsen av intressenter har fått delta i beredningsprocessen.
          </note>
          <note>
            Helt följdriktigt nekades också den remissomgång som vi krävde
            i utbildningsutskottet och som en utskottsminoritet enligt riksdagsordningen
            har rätt till.
          </note>
          <note>
            Konfrontation och arrogans är det som helt väglett regeringspartierna
            fram till dagens beslut. Därför handlar dagens debatt inte bara
            om forskningsstiftelser, stiftelsehögskolor och löntagarfondsmedel.
            Det handlar än mer om ledande borgerliga politikers trovärdighet
            och heder. Förhistorien till dagens beslut är kantad av svek och
            övertramp mot det demokratiskt anständiga. Det är trist och djupt
            allvarligt att den borgerliga regeringen på det här sättet hanterar
            hederlighet, etik och moral i politiken.
          </note>
          <note>
            (Applåder)
          </note>
          <note>
            I detta anförande instämde Carin Lundberg, Sten-
          </note>
          <note>
            Ove Sundström, Monica Öhman, Ewa Hedkvist
          </note>
          <note>
            Petersen, Rinaldo Karlsson, Georg Andersson,
          </note>
          <note>
            Nils-Olof Gustafsson, Elvy Söderström, Hans
          </note>
          <note>
            Stenberg, Bo Holmberg, Inger Hestvik, Bengt-Ola
          </note>
          <note>
            Ryttar, Per Erik Granström, Britta Sundin, Bo
          </note>
          <note>
            Forslund, Karl Hagström, Margareta Israelsson,
          </note>
          <note>
            Inger Lundberg, Rune Evensson, Ingvar Johnsson,
          </note>
          <note>
            Lena Klevenås, Arne Kjörnsberg, Lahja Exner,
          </note>
          <note>
            Sven-Gösta Signell, Birgitta Johansson, Lisbet
          </note>
          <note>
            Staaf-Igelström, Karl-Erik Svartberg, Lisbet
          </note>
          <note>
            Calner, Sverre Palm, Jan Bergqvist, Sten Östlund,
          </note>
          <note>
            Inga-Britt Johansson, Anita Jönsson, Karin
          </note>
          <note>
            Wegestål, Gunnar Nilsson, Bengt Silfverstrand,
          </note>
          <note>
            Kaj Larsson, Nils T Svensson, Lars-Erik Lövdén,
          </note>
          <note>
            Jan Andersson, Bo Bernhardsson, Ulla Pettersson,
          </note>
          <note>
            Christer Skoog, Yvonne Sandberg-Fries, Jan
          </note>
          <note>
            Björkman, Börje Nilsson, Bengt Kronblad, Lena
          </note>
          <note>
            Öhrsvik, Lars Hedfors, Monica Widnemark,
          </note>
          <note>
            Krister Örnfjäder, Sonia Karlsson, Ingvar Björk,
          </note>
          <note>
            Berit Löfstedt, Inge Carlsson, Ingrid Andersson,
          </note>
          <note>
            Maj-Lis Lööw, Reynoldh Furustrand, Alf
          </note>
          <note>
            Egnerfors, Anita Johansson, Thage G Peterson,
          </note>
          <note>
            Eva Johansson, Maj Britt Theorin, Sylvia
          </note>
          <note>
            Lindgren, Lars Ulander, Owe Andréasson, Alf
          </note>
          <note>
            Eriksson, Ingegerd Sahlström och Marianne
          </note>
          <note>
            Carlström (alla s).
          </note>
          <note>
            Anf. 84 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Det var väl en final på löntagarfonderna som heter
            duga! På något sätt skulle det dock kännas rimligare att ha fått
            föra slutdebatten om löntagarfonderna med ett parti som är berett
            att slåss med blanka vapen.
          </note>
          <note>
            Varför kan ni inte -- alla ni som tågade under baneren för bara
            tio år sedan för socialistiska löntagarfonder -- säga som det
            är: att det smärtar er att dessa fonder, som ert parti tvangs
            att genomgå så mycket av väljarförluster för att genomföra, nu
            avvecklas?
          </note>
          <note>
            I stället blir löntagarfondsdebatten, fru talman, plötsligt en
            debatt om pensionärernas trygghet, trots att varenda socialdemokrat
            i denna kammare som kan någonting om pensionstrygghet vet att
            dessa frågor inte har någonting med varandra att göra.
          </note>
          <note>
            I nästa omgång blir avvecklingen av löntagarfonderna till en
            fråga om politisk procedur.
          </note>
          <note>
            Det hade hedrat er om ni hade tagit debatten för fondsocialismen
            öppet i stället för att skyla den i denna typ av argument.
          </note>
          <note>
            Får jag, fru talman, till Lena Hjelm-Wallén, bara påpeka att
            jag fortfarande känner lycka över att få medverka till avvecklingen
            av löntagarfonderna.
          </note>
          <note>
            Det är alltid svårt att värdera vad det är i ens politiska liv
            som känns allra mest stimulerande. Jag måste dock medge att det
            för en borgerlig politiker är svårt att finna någonting som tävlar
            hårdare om detta än att få sätta p för socialism. Får jag dessutom
            göra det genom att stötta forskningen så känner jag mig riktigt,
            riktigt belåten.
          </note>
          <note>
            Det är alldeles riktigt, som Lena Hjelm-Wallén säger, att vi
            mellan partierna överenskom om att denna fråga skulle vara föremål
            för samråd. Precis som Lena Hjelm-Wallén meddelar, och Bengt
          </note>
          <note>
            Silfverstrand för en vecka sedan förnekade, har alltså samråd
            ägt rum. Som jag påpekade redan förra veckan innebär samråd inte
            en utfästelse om att man blir ense.
          </note>
          <note>
            Statsministern meddelade också i samband med att samrådsförpliktelsen
            skrevs in, att pengarna skulle stanna kvar i AP-fonderna, men
            naturligtvis intill dess att riksdagen fattade sitt beslut om
            vad man skulle göra med dem.
          </note>
          <note>
            Lena Hjelm-Wallén påpekade också alldeles riktigt att propositionen
            antogs, sannolikt den dag som
          </note>
          <note>
            Lena Hjelm-Wallén har läst fram ur protokollet.
          </note>
          <note>
            Vad hon också vet är att denna dag togs propositionen utom listan
            för att möjliggöra det samråd med Socialdemokraterna som sedermera
            ägde rum. Vid detta samrådsmöte, där bl.a. jag var närvarande,
            ville socialdemokraterna inte föra diskussion i sak. Man sade
            sig endast vilja ställa frågor. Därefter ställde man frågor till
            vilka svaren stod att finna i det redan utsända materialet.
          </note>
          <note>
            Vi blev en smula förbluffade över att socialdemokratin då inte
            hade någon uppfattning.
          </note>
          <note>
            Det är alldeles korrekt, som Lena Hjelm-Wallén säger, att man
            hade det några dagar senare, och då konstaterade vi att uppfattningarna
            inte gick att förena. Det fanns två skäl. Det ena var att socialdemokraternas
            ambitioner på forskningsområdet var för små. Regeringen ökar den
            totala forskningsvolymen över tre år med 4,5
          </note>
          <note>
            miljarder kronor. Socialdemokraterna ökade den med 3, till på
            köpet budgetunderskottspengar.
          </note>
          <note>
            Därutöver, fru talman, visade det sig, att socialdemokraterna
            inte hade förstått poängen i just den typ av forskningsinsatser
            som löntagarfondsmedlen skulle användas till, nämligen att promovera
            det allra bästa landet hade att erbjuda på forskningsområdet för
            att ge detta möjlighet att nå genombrott i världsklass.
          </note>
          <note>
            När vi, fru talman, fann att denna motsättning existerade, tvangs
            vi dess värre notera att den enighet som jag gärna hade sett,
            såväl om avvecklingen av löntagarfonderna som om forskningspolitiken,
            inte gick att uppnå. Då är det, precis som jag sade i kammaren
            till Bengt
          </note>
          <note>
            Silfverstrand förra veckan, varje regerings skyldighet att fortsätta
            att regera.
          </note>
          <note type="speaker">
            Anf. 85 LENA HJELM WALLÉN (s)
          </note>
          <note>
            replik:
          </note>
          <note>
            Fru talman! Per Unckel ägnar sig åt ett orwellskt ordvrängeri,
            där samråd blir diktat och där någon sorts fondsocialism är samma
            sak som garanti för pensionsutfästelser.
          </note>
          <note>
            Det går inte att komma ifrån att AP-fonden utgör garantin för
            framtida pensionsutbetalningar. När fondkapitalet dräneras så
            avtar fondstyrkan.
          </note>
          <note>
            När Per Unckel försöker hävda att AP-fonden inte har någon relevans
            för framtida pensioner är detta rent nonsens. I så fall är min
            fråga: Vad tror Per
          </note>
          <note>
            Unckel att AP-fonden är till för? Varför stanna vid att dränera
            den på 20 miljarder? Det finns 400
          </note>
          <note>
            miljarder i fonden. Vad är nästa steg, när man väl har öppnat
            dammluckan?
          </note>
          <note>
            Det är det här som gör att vi socialdemokrater har blivit så,
            milt sagt, irriterade och mycket allvarligt oroade. En så slapp
            inställning till att garantera de framtida pensionerna får allvarliga
            konsekvenser för debatten om vilken pensionsålder vi skall ha
            --
          </note>
          <note>
            det blir mycket svårt att förklara för människor varför man skall
            höja pensionsåldern när det tydligen finns ett överskott av medel
            i pensionsfonden. Den får också konsekvenser för pensionsarbetsgruppens
            arbete. Detta försvårar avsevärt deras arbete med att komma fram
            till något vettigt och gemensamt. Enligt min mening måste vi socialdemokrater
            fundera över om det finns någon anledning för oss att vara kvar
            i den arbetsgruppen.
          </note>
          <note>
            Därför menar jag att Per Unckel, när han är så ordrik och ordvrängaraktig
            på det här området, ändå är skyldig raka svar på just frågan om
            pensionsfondens användning och hans syn på på denna framöver.
          </note>
          <note>
            När det gäller samråd verkar det som om Per
          </note>
          <note>
            Unckel levde i ett annat århundrade, där samråd är samma sak
            som att överlämna besked och inte acceptera erinringar. Så här
            kunde tidigare överklassen hantera sina underlydande. Det är väldigt
            mycket av denna fläkt i hela den här debatten, men det är fullständigt
            oacceptabelt i ett modernt samhälle.
          </note>
          <note>
            (Applåder)
          </note>
          <note>
            Anf. 86 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Nu börjar man från den socialistiska sidan plötsligt
            i alla fall i denna debatt använda ett ordbruk som känns igen
            från den gamla klassiska idédebatten. Det blir inte mera sant
            för det.
          </note>
          <note>
            I den Orwellska formuleringskonsten, fru Hjelm-
          </note>
          <note>
            Wallén, konkurrerar emellertid regeringen med en alltför stark
            konkurrent. Att få löntagarfonderna till att bli pensionärernas
            pengar är ett språkbruk som George Orwell hade böjt sig i vördnad
            inför.
          </note>
          <note>
            Själv är jag mera bekymrad över ett parti som inte är karl eller
            kvinna för sin hatt.
          </note>
          <note>
            Fru talman! Nu ber jag om ursäkt igen för att jag upptar kammarens
            tid med en debatt som vi första gången förde i förra veckan. AP-fondens
            syfte är, som Lena Hjelm-Wallén så väl vet, att trygga skillnaderna
            mellan in- och utbetalningar i pensionssystemet. Pensionssystemet
            är uppbyggt så, att det är den i dag arbetande generationen som
            betalar den tidigare generationens pensioner. När vi i vår generation,
            som inte i dag är pensionärer, blir äldre kommer vi att bli beroende
            av att nästa generation arbetar för oss. Det leder till att den
            avgörande frågan för pensionärernas trygghet ligger i vår egen
            ekonomis utvecklingskraft. Inga fonder, hur stora de än är, klarar
            av att trygga ett pensionssystem om ekonomin inte tillväxer. Då
            inträder frågan om det är sannolikt att ekonomin växer mera så
            länge det socialistiska hotet i löntagarfonderna hänger över Sveriges
            företagare, eller om det är sannolikt att dessa är beredda att
            göra en större insats för landet om det vet att de får förmånen
            att utveckla sina företag i en fri marknadsekonomi.
          </note>
          <note>
            Jag tror att Socialdemokraterna här i rikdagen, möjligen tillsammans
            med LO, är de enda i detta samhälle som tror att företagare gnetar
            mer ju större förlustrisken och socialiseringsrisken för deras
            företag är. Alltså: Vill man på allvar trygga pensionärernas pengar,
            säkerställa att ekonomin växer, då är man med och sanerar budgetunderskottet
            och ger inte ut växlar på framtida generationer, då avecklar man
            socialiseringshot mot företagen och säger i stället:
          </note>
          <note>
            Vi uppskattar era insatser. Det, fru Hjelm-Wallén, är regeringens
            politik. Den står i bjärt kontrast mot den som socialdemokraterna
            här i kammaren förespråkar. Därför är det bara regeringens politik
            som har förusättningar att säkra dagens och morgondagens pensionärers
            trygghet.
          </note>
          <note>
            Anf. 87 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Jag noterade att Per Unckel inte kunde ge något svar
            på frågan om AP-fonden och om hur mycket ytterligare regeringen
            avser att dränera den. Varför var plötsligt de 20 miljarderna
            slut? Det kunde tydligen lika gärna ha blivit många, många miljader
            ytterligare upp till de 400 miljarder som finns i fonden. Detta
            gör att det meningsutbyte vi nu har är mycket allvarligt, om Per
            Unckel är representativ för den regering han representerar.
          </note>
          <note>
            Hur mycket Per Unckel än försöker att hävda mosatsen är självfallet
            AP-fonderna en del i pensionssystemet som är till för att garantera
            de framtida pensionsutbetalningarna. Det var därför det för vår
            del var så viktigt att vid överenskommelsen i höstas få slut på
            skingrandet av AP-fondsmedlen till det ena och det andra, och
            att de skulle förbli i pensionssystemet.
          </note>
          <note>
            Överenskommelsen är otvetydig i detta avseende.
          </note>
          <note>
            Regeringen ägnar sig nu åt ett missbruk av det förtroende som
            man lägger i vågskålen när man träffar en sådan här överenskommelse.
            Detta är mycket allvarligt, både i sak och för politiken och dess
            anseende. För oss handlar detta om enkla hederskodex, att man
            skall stå vid sitt ord. Att pensionsmedel finns inom AP-fonderna
            och att de skall vara till för just pensionärernas trygghet är
            för oss självklarheter.
          </note>
          <note>
            Det är inte bara så att regeringen här går emot vad man har skrivit
            under vid överenskommelsen, utan statsminister Carl Bildt har
            dessutom på en direkt fråga om detta rörde sig om att återföra
            medel till
          </note>
          <note>
            AP-fondssystemet, svarat ordagrant: Svaret är ja.
          </note>
          <note>
            Detta sades vid en ekointervju som miljoner människor hörde.
            Det går inte att komma runt dessa faktauppgifter, Per Unckel.
            När Per Unckel försöker att slingra sig är det bara en skändlig
            väg som får några ytterligare stenar efter kanten. Det är, tycker
            jag, en trist upplösning av en överenskommelse som var historisk
            och vid vilken detta var en så väsentlig fråga för oss socialdemokrater.
          </note>
          <note>
            Anf. 88 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Detta är inte en trist upplösning av en överenskommelse
            från i höstas. Det är en för
          </note>
          <note>
            Socialdemokraterna trist upplösning av löntagarfonderna. Säg
            som det är, Lena Hjelm-
          </note>
          <note>
            Wallén! Det finns väl ingen anledning att, efter alla dessa år
            som ni har slagits för och lidit med dessa löntagarfonder, förneka
            att det är detta som är kärnan. Eftersom vi vet att ingen, så
            länge ni demonstrerade utanför Riksdagshuset här för tio år sedan,
            sade ett ord om pensionerna. Då var det makten över företagen
            det gällde. Somliga talade högre än andra. Bengt Silfverstrand
            blev besviken på grund av att socialdemokratin inte vågade gå
            lika långt som han i sina ambitioner hade hoppats, vilket han
            påpekade så sent som i förra veckan. Det var detta det handlade
            om.
          </note>
          <note>
            Det är mycket ärligare att i politiken, oavsett om ståndpunkter
            är obehagliga eller inte, säga som det är. Alternativt kan man
            tänka sig att, om man inte längre är beredd att stå för en åsikt
            vid dess rätta namn, åsikten rimligtvis bör överges.
          </note>
          <note>
            Som Lena Hjelm-Wallén påpekade finns det i dag
          </note>
          <note>
            400 miljarder kronor i AP-fonderna. I dag diskuterar riksdagen
            1,7 miljarder av dessa. Får jag fråga Lena Hjelm-Wallén -- jag
            tror att det är tredje eller fjärde gången i de samlade riksdagsdebatter
            som vi har ägnat oss åt under den senaste veckan --
          </note>
          <note>
            om hon verkligen tror att företagare gnetar på mera för att få
            i gång den ekonomiska tillväxten i Sverige om löntagarfonderna
            och socialiseringshotet hänger kvar, eller om hon möjligen kan
            förstå att en företagare blir mer initiativkraftig om han vet
            att han får behålla frukterna av sitt arbete?
          </note>
          <note>
            I sifferkombinationen 400 miljarder mot 1,7
          </note>
          <note>
            miljarder visar Lena Hjelm-Wallén i realiteten själv att de 1,7
            miljarderna saknar betydelse för pensionssystemets framtid, medan
            däremot tillväxtförmågan i vår ekonomi är A och O.
          </note>
          <note>
            Lena Hjelm-Wallén frågar mig om regeringen avser att skingra
            pensionärernas pengar. Självfallet inte.
          </note>
          <note>
            De pengar som till AP-fonderna är uttagna av den arbetande generationen
            som avgifter till AP-
          </note>
          <note>
            fondssystemet avser regeringen inte att förändra.
          </note>
          <note>
            Det har vi aldrig sagt, och det kommer vi inte heller att säga.
            Dessa pengar kan man nämligen med fullt fog säga verkligen tillhör
            pensionärerna.
          </note>
          <note>
            Regeringen avvecklar löntagarfonderna och avvecklar därmed slutgiltigt
            det socialistiska hotet mot det svenska samhället och skyddar
            därmed ett sunt pensionssystem genom att premiera tillväxt och
            nyföretagande.
          </note>
          <note>
            Talmannen anmälde att Lena Hjelm-Wallén anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 89 STEFAN KIHLBERG (nyd):
          </note>
          <note>
            Fru talman! Jag har med viss fascination, det måste jag tillstå,
            tagit del av denna i mitt tycke ganska patetiska demonstration
            av ett antal s-märkta riksdagsledamöter. Naturligtvis var den
            spontan i socialdemokratisk mening, precis som alla strejker och
            liknande brukar vara spontana. En annan del av mig tycker att
            den är ganska beklämmande. Det beror på att detta parti, som i
            andra sammanhang brukar vilja kalla sig för det statsbärande oppositionspartiet,
            ägnar sig åt dylika cirkuskonster och framför allt beskyller oss
            i Ny demokrati för att vara cirkuskonstnärer. Jag måste säga att
            vi jämförelsevis är glada amatörer och att
          </note>
          <note>
            Socialdemokraterna är ekvilibrister i cirkuskonster i riksdagen.
          </note>
          <note>
            Jag skall också försöka återföra diskussionen till det som betänkandet
            egentligen handlar om. Men låt mig dessförinnan kortfattat konstatera
            att jag nu har förstått att det som Kjell-Olof Feldt skrev på
            sin lapp var: Pensionsfonder är ett jäkla skit som vi nu har släpat
            ända hit.
          </note>
          <note>
            Tala om populism och ohederlig debatteknik att konvertera löntagarfonder
            till pensionspengar över en natt.
          </note>
          <note>
            Fru talman! Jag tänker återgå till det som utbildningsutskottets
            betänkande handlar om, nämligen stiftelsehögskolor. Med dagens
            beslut skapas förutsättningarna för två nya stiftelsehögskolor.
            Jag välkomnar detta beslut. Det är mycket bra. Men det borde ha
            varit många fler.
          </note>
          <note>
            Jag vill understryka att detta inte är någon kritik mot regeringen,
            än mindre mot Per Unckel.
          </note>
          <note>
            Tvärtom instämmer vi från Ny demokratis sida hundraprocentigt
            i och välkomnar dessa stiftelsehögskolor. Däremot är det en kritik
            mot trögheten och vad vi fruktar är den sega tryggheten i den
            akademiska världen.
          </note>
          <note>
            Jag har också under beredningen av detta ärende konstaterat och
            fascinerats av Socialdemokraternas s.k. kritik och definitiva
            försök att stoppa stiftelsebildningen. För oss som är ganska färska
            i de riksdagsmässiga arbetsformerna har det varit en uppvisning
            i byråkratiskt och förment juridiska piruetter. Jag måste tillstå
            att de har gjorts med viss skicklighet, och skam vore det väl
            annars om inte många decenniers makt skulle ha lärt
          </note>
          <note>
            Socialdemokraterna alla dessa taktiska finter.
          </note>
          <note>
            Socialdemokraterna talar i sin motion om att detta inte ger något
            inflytande och att det är oåterkalleligt. Jag tycker att det är
            bra att det är oåterkalleligt, eftersom det garanterar åtminstone
            några akademiska frizoner. Det är ingen offentlighetsprincip --
            den sätter man före den akademiska kvaliteten.
          </note>
          <note>
            Sammanfattningsvis kan man konstatera att det är en plakatdemagogi
            som möjligen skulle platsa i ett demonstrationståg, men definitivt
            inte i en diskussion kring akademisk utbildning.
          </note>
          <note>
            Jag minns en fråga, som jag inte tror har besvarats.
          </note>
          <note>
            Jag tror att det var Bengt Silfverstrand som frågade utbildningsministern
            när ett ärende hade beretts, enligt hans uppfattning, lika slarvigt.
            Jag vill understryka att det är enligt Bengt Silfverstrands uppfattning.
          </note>
          <note>
            Med den begränsade erfarenhet som jag har kan jag nu inte hitta
            så många exempel, men jag kan hitta ett som Bengt Silfverstrand
            gärna får studera hos en partikollega som heter Göran Persson,
            som för några år sedan kommunaliserade skolan. Detta har av statsvetare
            beskrivits som ett av de mest exempellösa sätten. Han fick kritik
            t.o.m. internt.
          </note>
          <note>
            Han lyckades efter att ha ''köpt'' Lärarförbundet och liknande.
            Men om Bengt Silfverstrand tycker att det är ett bra exempel på
            god beredning har vi väldigt olika uppfattningar om vad som menas
            med det.
          </note>
          <note>
            Jag önskar att Socialdemokraterna i stället, under dessa många
            decenniernas makt, hade lärt sig att vara intellektuellt hederliga
            och att argumentera i sak. Detta är nämligen i sanning en ideologisk
            fråga. Socialdemokraterna vill inte ha en helt fri akademisk värld.
            De tycker inte om det som
          </note>
          <note>
            Bologna eller Magna Charta står för. När
          </note>
          <note>
            Socialdemokraterna talar om en fri akademisk värld är det frihet
            inom de ramar som sätts av
          </note>
          <note>
            Socialdemokraterna. Då konstaterar jag att vi har väldigt olika
            uppfattningar om detta.
          </note>
          <note>
            För oss inom Ny demokrati är den akademiska friheten i sin klassiska
            mening faktiskt en av de yttersta garantierna för demokratin.
            Låt mig frammana minnet av bilden där studenten står på
          </note>
          <note>
            Himmelska fridens torg framför en stridsvagn. Jag tycker att
            det är en bra symbol för vad akademisk frihet kan skapa -- fria
            och självständiga och fria och tänkande människor, som vågar gå
            emot makten även när den är sällsynt hotfull.
          </note>
          <note>
            Svensk akademisk utbildning har tyvärr fått en del skamfilade
            och avhuggna hörn genom
          </note>
          <note>
            Socialdemokraternas systematiska försök genom decennierna att
            nivellera. Låt mig bara erinra om när Harvard i början av 80-talet
            vägrade godkänna den svenska civilekonomexamen.
          </note>
          <note>
            Tack och lov är det relativt sett marginella spår, men de finns
            där. Generellt är svenska universitet och högskolor bra. Men det
            finns kvalitetsskillnader. Det får man inte tala högt om, men
            jag har gjort det tidigare. Exempelvis anses
          </note>
          <note>
            Handelshögskolan i Stockholm, som tidigare har varit uppe i debatten,
            av studenter och av avnämare allmänt vara av utomordentligt hög
            klass och den bästa i Sverige. Det hindrar inte att
          </note>
          <note>
            Handelshögskolan i Göteborg håller utomordentligt hög klass i
            vissa delar, fullt i klass med Handelshögskolan i Stockholm. Men
            man är också ganska överens om att den var bättre i många hänseenden
            på den tiden då Ulf af Trolle styrde den och den var fri.
          </note>
          <note>
            Chalmers är ett annat exempel. Nyligen utsågs den till Europatrea
            bland de tekniska högskolorna, vilket var mycket glädjande, inte
            minst för
          </note>
          <note>
            Chalmers. Samtidigt minns vi som bor i Göteborg att Chalmers
            genom åren har fått mycket kritik för att man systematiskt har
            vägrat att sänka kvalitetskraven. Man har låtit hela kontingenter
            studenter, hela kullar, köra på skrivningar. Det har man fått
            mycket kritik för. Men man har värnat kvaliteten, och man har
            framhärdat i detta.
          </note>
          <note>
            Resultaten kan man skörda i dag.
          </note>
          <note>
            Tyvärr får man ett intryck av att den akademiska tryggheten för
            många i den akademiska världen har blivit viktigare än den akademiska
            friheten. Vi är kritiska till att man tillsätter professorer på
            livstid.
          </note>
          <note>
            Jag har tidigare utvecklat detta. Jag har tidigare även citerat
            en hög företrädare på en av Sveriges tekniska högskolor som har
            uttryckt att det inte är pengar som är det primära problemet.
            Han ville hellre avskeda hälften av professorerna och ersätta
            dem med fullt dugliga och högklassiga sådana.
          </note>
          <note>
            Detta problem finns, och det är dumt att förneka det.
          </note>
          <note>
            Det är därför som vi tycker att det är oroande och anmärkningsvärt
            att så få universitet och högskolor har visat intresse. Om det
            hade berott på kritik mot stiftelsebildningen och liknande, hade
            det varit intressant att lyssna till den. Men det gör inte det.
          </note>
          <note>
            Det är uppenbarligen andra faktorer som ligger bakom.
          </note>
          <note>
            Redan den nya högskolelagen har ruskat om ordentligt på sina
            håll i den akademiska sömnen.
          </note>
          <note>
            Helt plötsligt har man fått en frihet som man under decennier
            har vant av sig av med. Frihet är lika med osäkerhet. Man får
            helt plötsligt bestämma själv.
          </note>
          <note>
            Man får inte besked från departementet eller från
          </note>
          <note>
            UHÄ, som tidigare fanns.
          </note>
          <note>
            Om sedan osäkerheten tar sig uttryck i den ångest som illustreras
            av Lars Ekborg när han väljer mellan Expressen och Aftonbladet
            -- men förmodligen klarar man det inom den akademiska världen
            -- blir det uppenbara problem när det gäller att hantera den frihet
            som kommer.
          </note>
          <note>
            Jag är övertygad om att en del kommer att välja flykten från
            friheten åter eller kvar i tryggheten.
          </note>
          <note>
            Därför är det så bra med den konkurrens om studenter och forskare
            som den nya högskolelagen och den stiftelsebildning ger som vi
            snart skall fatta beslut om.
          </note>
          <note>
            Under mina år som riksdagsledamot har jag haft ovanligt många
            kontakter med företrädare för universitet och högskolor. Jag måste
            tillstå att jag har blivit oroad över de många uttryck för inställsamhet
            gentemot makten som jag har mött under de här två åren hos höga
            företrädare.
          </note>
          <note>
            Det finns ett, som jag kallar det, anslagsbockande och en följsamhet
            gränsande till feghet som jag inte trodde hörde hemma i den akademiska
            världen.
          </note>
          <note>
            Det skrämmer mig. Den enda förklaring som jag kan hitta är att
            det här är resultatet av många decenniers socialdemokratiskt styrförsök.
          </note>
          <note>
            Människor ringer och säger att de håller med. Man ger råd och
            säger: Det är bra. Stå på dig! Jag replikerar: Ja, men stå upp
            och säg det offentligt då! Gå in i debatten. Men då kommer ett
            förbindligt svar: Du måste förstå. Jag vill inte stöta mig osv.
          </note>
          <note>
            Dylik svansviftning stöter mig generellt och alldeles speciellt
            när det är företrädare för den akademiska världen som viftar på
            svansen.
          </note>
          <note>
            Den nya högskolelagen och de nya stiftelsehögskolorna blir på
            sikt en garanti för att vi skall slippa denna inställsamhet gentemot
            den politiska makten -- en garanti för ett återupprättande av
            den klassiska akademiska friheten och kvaliteten på de ställen
            där den gått förlorad.
          </note>
          <note>
            Fru talman! Jag yrkar bifall till utbildningsutskottets hemställan
            i betänkande 18 i dess helhet. Vidare vill jag gärna instämma
            när det gäller den glädje och den stolthet över denna milstolpe
            för svenskt akademiskt liv som tidigare har kommit till uttryck.
            Det är också extra glädjande att löntagarfonderna försvinner.
          </note>
          <note>
            Avslutningsvis vill jag som göteborgare tillägga att jag hyser
            en liten varm förhoppning om att
          </note>
          <note>
            Chalmers i Göteborg blir Sveriges första tekniska högskola i
            stiftelseform.
          </note>
          <note type="speaker">
            Anf. 90 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Jag har upptäckt att Stefan Kihlberg i sitt mycket
            bombastiska anförande bl.a. gjort sig skyldig till en ordentlig
            förlöpning. Han sade nämligen angående kommunaliseringen att den
            tidigare skolministern Göran Persson hade köpt
          </note>
          <note>
            Lärarförbundet.
          </note>
          <note>
            Den typen av tillmälen hör faktiskt inte hemma i denna kammare.
            Vi kan ta i litet och vara litet uppsluppna i debatterna, men
            det får också finnas gränser för vad som sägs.
          </note>
          <note>
            Man kan undra vilka bevekelsegrunder i den riktningen som har
            beledsagat Stefan Kihlberg när det gäller hans agerande i utbildningsutskottet
            under lång tid, och då i synnerhet under senare tid.
          </note>
          <note>
            Vi fick mycket handfasta och konkreta deklarationer från Stefan
            Kihlberg och Ny demokrati om att man inte kunde gå med på att
            stiftelsekapital delas ut. Någon måtta på slakten av löntagarfonderna
            fick det vara. Beträffande avkastningen kunde man tänka sig följande:
            Hit men inte längre.
          </note>
          <note>
            Vid två tillfällen tvingades utskottet till bordläggning för
            överläggningar med Ny demokrati. Det kunde vara värdefullt om
            Stefan
          </note>
          <note>
            Kihlberg redogjorde för kammaren varför de stolta deklarationerna
            plötsligt övergick i den mjukhet som har präglat Ny demokrati
            under den senaste tiden -- det gäller också i andra utskott.
          </note>
          <note>
            Stefan Kihlberg brukar i många andra sammanhang hänvisa till
            USA och till den fria forskningen och de fria universiteten. Vad
            är det då för skillnad i frihet och självständighet för den enskilde
            forskaren mellan ett amerikanskt i allt väsentligt statligt universitet
            och ett privat universitet?
          </note>
          <note>
            Det är också en stor anklagelse mot de återstående
          </note>
          <note>
            32 högskolorna att säga att friheten och självständigheten kommer
            att bli mycket större vid de här ynka två högskolorna. Därför
            är det väl inte konstigt att de andra reagerar. Vad är det som
            hindrar riksdag och regering att förändra högskolelagen och högskoleformen
            exempelvis när det gäller tjänstetillsättning? Det var egentligen
            det enda sakliga och konkreta i Stefan Kihlbergs inlägg.
          </note>
          <note>
            Det finns naturligtvis en tröghet beträffande tjänstetillsättning
            och befattningsstrukturer ute på universiteten. Men det finns
            också andra trögheter i fråga om vilka det är fullt möjligt att
            förändra inom ramen för ett allmänt demokratiskt ledarskap och
            inflytande.
          </note>
          <note type="speaker">
            Anf. 91 STEFAN KIHLBERG (nyd) replik:
          </note>
          <note>
            Fru talman! För säkerhets skull vill jag --
          </note>
          <note>
            citationstecken hörs ju inte -- att det skall synas i protokollet
            att jag använder ordet köpt inom citationstecken när det gäller
            Lärarförbundet.
          </note>
          <note>
            Bengt Silfverstrand, det var företrädarna för
          </note>
          <note>
            Lärarförbundet som kände sig ''köpta'', och det var de som i
            efterhand ångrade sig. Jag återger alltså bara vad ledande företrädare
            för Lärarförbundet själva har beskrivit. Detta har gått upp för
            mig långt senare. Jag satt, som bekant, inte med i riksdagen när
            det här hände.
          </note>
          <note>
            Bengt Silfverstrand är upprörd över att vi har kommit överens
            med regeringspartierna om skrivningar i utskottsbetänkandet avseende
            beslutet förra veckan om löntagarfondsmedel för forskning. Vi
            har lärt oss av Socialdemokraterna att det är så det går till
            i det här huset. Vi har blivit lurade åtskilliga gånger.
          </note>
          <note>
            När vi kom in i riksdagen trodde vi att man jobbade som vi är
            vana vid, nämligen med öppet visir. Vi trodde alltså att man förde
            en öppen diskussion och att ingångna avtal hålls. Men vi har lärt
            oss av
          </note>
          <note>
            Socialdemokraterna att så inte är fallet. Vi har blivit lurade
            i ROT-sammanhang och i ett antal andra sammanhang där vi har haft
            avtal som
          </note>
          <note>
            Socialdemokraterna har sprungit ifrån. Nu senast skedde det i
            trafikutskottet, där man också spelar.
          </note>
          <note>
            Försök således inte med några brösttoner i fråga om sådana här
            saker, för då är ni nog illa ute!
          </note>
          <note>
            Extra beklämmande är det som Lena Hjelm-Wallén för några minuter
            sedan sade. Hon var ju så upprörd och förnärmad och förklarade
            för utbildningsministern vad samråd var. Jag måste säga att jag
            är väldigt glad över att vara klar över vad samråd värt namnet
            betyder, men då gäller det icke-politiska sammanhang. Det som
            här sades känns alltså falskt.
          </note>
          <note>
            Avgörande är inte om det är ett statligt eller ett privat universitet
            -- uppenbarligen är det svårt att se distinktionen här. Det avgörande
            är i stället friheten från politisk styrning och friheten från
            politisk klåfingrighet. Men framför gäller det konkurrensen, den
            positiva tävlan. Detta är avgörande för att kvalitet skall utvecklas.
            Därför hittar man inte de världsledande institutionerna eller
            forskningsakademierna i miljöer där det inte har förekommit hård
            konkurrens och frihet.
          </note>
          <note type="speaker">
            Anf. 92 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Ja, citationstecken ser man inte i muntliga debatter.
            Därför får man vara litet försiktig och varsam med orden.
          </note>
          <note>
            Jag vill om beslutet i fråga säga att den reformen, dvs. den
            s.k. kommunaliseringen av lärarna, i praktiken är någonting mycket
            enkelt och självklart. Det borde vara självklart också för
          </note>
          <note>
            Stefan Kihlberg och Ny demokrati, med anledning av den frihetsretorik
            som används, att kommunerna själva -- det gäller alltså den lokala
            nivån -- får bestämma över sina anställda och göra upp avtal som
            staten tidigare har skött. Det är en klar decentralisering som
            varit väl förankrad i skolvärlden.
          </note>
          <note>
            Alla som är någorlunda insatta i dessa frågor kunde märka hur
            snabbt kritiken mot beslutet tystnade.
          </note>
          <note>
            Det var alltså ett väl förankrat och ett bra beslut som det inte
            finns någon anledning att här slå mot eller tala överdrivet om.
          </note>
          <note>
            När det sedan gäller friheten tycker jag att det är en oerhörd
            anklagelse att tillmäta de två nya högskolorna den betydelse som
            man faktiskt gör, som om detta skulle vara någon slags portal
            reform som skulle lösa alla andra problem.
          </note>
          <note>
            Samtidigt diskriminerar man på olika sätt andra högskolor. Beskedet
            till dem är: Ni kan tyvärr inte få den friheten. Då uppstår frågan:
            Har ni egentligen talat med professorer, universitetslektorer,
            anställda och studenter ute på högskolorna och hört deras uppfattning,
            om de känner sig fria i det nuvarande systemet eller om de vill
            ha en ägandereform som skall göra slut på ofriheten?
          </note>
          <note>
            Om det skulle vara på det sättet, skulle det logiskt sett innebära
            att intresset för att bli privatiserad skulle vara oerhört stort.
            Men det säger väl ändå
          </note>
          <note>
            Stefan Kihlberg någonting, när intresset för den här enkäten
            var minst sagt svalt. Det var en handfull som över huvud taget
            reagerade, innan man sockrade budet, pratade om att de inte behövde
            gå den normala anslagsvägen för att få medel, motsvarande vad
            andra högskolor skulle få göra, utan man skulle också få medel
            via handel på börsen.
          </note>
          <note>
            Slutsatsen av Stefan Kihlbergs synsätt och inlägg är att den
            stolthet han ansluter sig till å regeringens vägnar också omfattar
            att dessa högskolor skall ut på börsen och spekulera. Det är alltså
            via börshandel som man ytterst skall skapa sina framgångar. Även
            det är ett oerhört klart besked om var Ny demokrati står.
          </note>
          <note type="speaker">
            Anf. 93 STEFAN KIHLBERG (nyd) replik:
          </note>
          <note>
            Fru talman! Bengt Silfverstrand konstaterar att det borde vara
            självklart för Ny demokrati med en kommunaliserad skola. Ja visst.
            Det var inte detta det handlade om. Det var sättet den kom till
            på som var den springande punkten. Det är sättet som det här går
            till på som Bengt Silfverstrand kritiserar.
          </note>
          <note>
            Det är bristen på det han kallar remissbehandling och liknande.
          </note>
          <note>
            Han konstaterar också att det blev tyst om de kommunaliserade
            skolorna. Ja visst. Jag kan dra paralleller. Jag törs nästan utlova
            att motsvarande tystnad kommer att infinna sig, eftersom det är
            en ännu större självklarhet för oss att det skall finnas stiftelsehögskolor.
            Vi skulle helst sett att minst hälften av de svenska universiteten
            och högskolorna var fria stiftelser, eftersom vi tror på den konkurrens
            och den tävlan som det skapar.
          </note>
          <note>
            Vi vill också ha statliga skolor, självklart. Det viktiga är
            dynamiken som skapas. Det Bengt
          </note>
          <note>
            Silfverstrand kallar för segregation kallar vi för dynamik. Det
            är som vi ser det en fördel att verkligen låta varje individ utveckla
            sig till det yttersta av sin förmåga, i stället för vingklippt
            symmetri och jämnstrukenhet, som man kallar för jämlikhet. Det
            skapar inte ett samhälle som kan bygga välstånd långsiktigt. Varje
            människa måste kunna utveckla sig till det yttersta.
          </note>
          <note>
            Notera att de högskolor som har anmält sig har gjort det av alldeles
            fri vilja. Jag lyssnade också på den offentliga utskottshearingen,
            på alla försök att få högskolornas företrädare att tillstå att
            de var tvingade och hotade. Vi som lyssnade konstaterade att ingen
            verifierade detta. Det finns i offentligt protokoll. Tvärtom understryker
            man att det självfallet är av alldeles egen fri vilja. Skälen
            till att man vill bli stiftelsehögskola har citerats i tidigare
            inlägg, så jag skall inte gå in på det.
          </note>
          <note>
            Däremot vill jag återigen understryka det jag försökte säga tidigare,
            men som jag uppenbarligen misslyckades med att få Bengt Silfverstrand
            att förstå, nämligen det skrämmande i att man i den akademiska
            världen så kraftfullt biter sig fast i tryggheten att man upplever
            frihet som något hotfullt, frihet att själv ta ansvar. Det hotfulla
            är att kvalitet helt plötsligt blir synlig. Helt plötsligt kommer
            studenter att kunna välja alternativ, helt plötsligt kommer forskarna
            att kunna välja andra alternativ. Det finns en risk att ett antal
            högskolor kommer att upptäcka att de inte räcker till. Det tycker
            jag är utmärkt bra. Jag tror att de kommer att vakna och ta konsekvenserna
            av uppvaknandet.
          </note>
          <note>
            Då har vi fått den positiva kvalitetstävlan som vi ville ha.
          </note>
          <note type="speaker">
            Anf. 94 ULF MELIN (m):
          </note>
          <note>
            Fru talman! Som engagerad utbildningspolitiker i riksdagen blev
            jag uppriktigt sagt mycket glad när jag såg socialdemokraterna
            strömma till kammaren när Lena Hjelm-Wallén höll sitt anförande.
            Men den glädjen förbyttes i besvikelse. Det socialdemokratiska
            intresset för skolfrågor och utbildningsfrågor var uppenbarligen
            ganska kortvarigt.
          </note>
          <note>
            Fru talman! Svensk utbildning skall vara i världsklass. Det är
            nödvändigt för att vi skall kunna hävda oss i den internationella
            konkurrensen och därmed upprätthålla vårt välstånd. En hög utbildningsnivå
            är också ett väsentligt inslag i ett öppet och vitalt samhälle.
          </note>
          <note>
            I regeringsförklaringen finns angivet, liksom i den proposition,
            Frihet för kvalitet, som riksdagen har antagit, att universitet
            och högskolor skall ges större självständighet och frihet gentemot
            staten.
          </note>
          <note>
            Motivet för detta är att större frihet leder till ett ökat ansvarstagande,
            till initiativkraft och ökat nytänkande. Detta i sin tur resulterar
            i högre utbildningskvalitet.
          </note>
          <note>
            I den allmänna decentraliseringen av utbildningsväsendet ingår
            stiftelsebildning av ett par högskolor som ett steg på vägen.
            De kommer att ytterligare främja en positiv konkurrens universitet
            och högskolor emellan. En rad intressanta profileringar kan förutses.
            Det kan exempelvis handla om nya och förbättrade former för samarbete
            med näringslivet och det omgivande samhället. Internationellt
            sett är förekomsten av olika huvudmän en viktig orsak till en
            dynamisk utveckling av högre utbildning och forskning. Det normala
            i andra länder är att universitet och högskolor med andra huvudmän
            kompletterar de statliga universiteten och högskolorna -- så är
            det ännu inte i Sverige.
          </note>
          <note>
            Projektet Internationella handelshögskolan i
          </note>
          <note>
            Jönköping, som skall ha utbildning av ledare och entreprenörer
            för mindre och medelstora företag som sin främsta profil, är ett
            utmärkt exempel på detta resonemang. Utredningen påbörjades hösten
          </note>
          <note>
            1990 och det har satsats 9 miljoner kronor till dags dato. Redan
            från början var näringslivet med i utredningen. Hälften av medlen
            kommer därifrån, resten kommer från länsstyrelse, landsting, högskola
            och länets kommuner. Högskolan i
          </note>
          <note>
            Jönköping har presenterat ett gediget koncept för utbildning
            och forskning inom det här området, och det håller. Styrkan i
            konceptet är att näringslivet är med på noterna och backar upp
            hela projektet.
          </note>
          <note>
            Utbildningen vid handelshögskolan i Jönköping skall vara unik
            för svenska förhållanden. De mindre och medelstora företagens
            behov skall ligga till grund för undervisningen och forskningen.
          </note>
          <note>
            Entreprenörskap, integrerat beslutsfattande och ledarskap skall
            utgöra centrala inslag.
          </note>
          <note>
            Mindre och medelstora företag får allt större betydelse som förnyare
            av ekonomin, och det är här som de nya jobben skall skapas. Regeringen
            har vidtagit en hel del åtgärder för att underlätta för dessa
            företag att växa. Men när det gäller den högre utbildningen och
            forskningen har begränsade insatser gjorts. Sverige saknar ekonomutbildning
            med inriktning mot entreprenörskap. Samtidigt är forskningen i
            entreprenörskap begränsad. De regionala förutsättningarna för
            att bygga upp utbildning och forskning kring entreprenörskap är
            mycket goda i Jönköping. Tillgången till fadderföretag är god,
            praktikplatser finns och ingen annan region i Sverige har samma
            förutsättningar att fungera som ett levande utbildningslaboratorium
            för entreprenörsinriktad utbildning. I få regioner finns samma
            möjlighet att studera entreprenörskap, tränga in i entreprenörens
            vardag och lära hur samverkan utvecklas i lokala nätverk.
          </note>
          <note>
            Sveriges relationer med Europa kommer att förstärkas, både i
            form av ett svenskt EG-
          </note>
          <note>
            närmande och fördjupade kontakter med
          </note>
          <note>
            Östeuropa. Inom EG-länderna finns många exempel på ekonomutbildningar
            som fokuserar på
          </note>
          <note>
            ''European businesss management''. Forskningen kring europeisk
            ekonomi och europeiskt företagande expanderar också snabbt. Efterfrågan
            på ekonomer med europeisk inriktning kommer att öka.
          </note>
          <note>
            Privata och offentliga tjänsteaktiviteter har expanderat snabbt
            de senaste decennierna.
          </note>
          <note>
            Samtidigt har varuproduktionens tjänsteberoende ökat.
          </note>
          <note>
            EG:s nya regler om fri rörlighet kommer, tillsammans med EES-avtalet,
            att öka konkurrensen inom flera tjänstesektorer och samtidigt
            skapa nya affärsmöjligheter för svenska tjänsteföretag. Utvecklingen
            på detta område förväntas vara så stark, att den dels skapar en
            marknad för ekonomer med särskild kompetens vad gäller tjänster
            och tjänsteproduktion, dels genererar nya forskningsbehov.
          </note>
          <note>
            Utomlands är det inte ovanligt att man i ekonomutbildningar erbjuder
            specialisering i service management. I den svenska utbildningen
            saknas denna möjlighet, varför det är ett engeläget profilområde
            för den internationella handelshögskolan i Jönköping.
          </note>
          <note>
            Varför då stiftelse?
          </note>
          <note>
            Förutom det jag nämnde i min inledning vill jag anföra följande.
            Man kan naturligtvis fråga sig om man inte kan realisera projektet
            inom nuvarande högskola och former där staten är huvudman. Man
            skulle säkert kunna göra det mesta under nuvarande former -- eller
            rättare sagt det som kommer att gälla efter den 1 juli i år --
            men det skulle bli sämre. Beslutsnabbheten är större i stiftelseform,
            och engagemanget är större. Det är mer dynamik i processen. Jag
            är övertygad om att samverkan mellan högskola och näringsliv har
            betydligt större möjlighet att utvecklas och fördjupas, om högskolan
            har en friare roll gentemot staten. Det är därför som en enig
            styrelse säger ja till att bli en stiftelse.
          </note>
          <note>
            Utbildningsdepartementet har slagit fast att ingen högskola kommer
            att övergå till stiftelse mot sin vilja. Hela idén bygger på att
            resp. högskola av egen vilja tar steget mot en stiftelsebildning.
            Styrelsen för Högskolan i Jönköping var enig i sitt beslut när
            vi gjorde vår intresseanmälan och när vi svarade ja till förhandlingar
            på Utbildningsdepartementets erbjudande om att övergå till stiftelse.
          </note>
          <note>
            Studenter, personal och styrelse är överens. I det sammanhanget
            vill jag ge ett erkännande till de socialdemokrater som sitter
            med i högskolans styrelse och som säger ja till stiftelsebildningen.
          </note>
          <note>
            Det är beklagligt att Socialdemokraterna på riksplanet säger
            nej till projektet. Jag kan förstår om Socialdemokraterna säger
            nej till stiftelseformen av ideologiska skäl, men man borde då
            i stället stödja projektet i nuvarande former inom högskolan.
            Min fråga till Socialdemokraterna är: Av vilka skäl stöder ni
            inte projektet
          </note>
          <note>
            Internationella handelshögskolan i Jönköping?
          </note>
          <note>
            Fru talman! Jag hoppas att riksdagen röstar på majoritetens förslag,
            för det vore utomordentligt olyckligt om inte siftelsebildningen
            fick riksdagens stöd. Då är det tveksamt om Jönköping och länet
            blir en ''vinnare'' när det gäller högre utbildning och forskning.
          </note>
          <note>
            Enligt UHÄ:s utvärderingar 1989/90 och 1990/91 är
          </note>
          <note>
            Högskolan i Jönköping en av landets mest kostnadseffektiva högskolor.
            I det perspektivet är det trist att högskolan inte fått ut något
            av detta i form av fler platser på exempelvis LIF-anslaget. I
          </note>
          <note>
            stället har andra små och medelstora högskolor gynnats av den
            dåvarande socialdemokratiska regeringen.
          </note>
          <note>
            Äntligen bryts mönstret!
          </note>
          <note>
            Fru talman! Därmed yrkar jag bifall till utskottets hemställan
            i dess helhet.
          </note>
          <note type="speaker">
            Anf. 95 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Eftersom Ulf Melin ställde en fråga till
          </note>
          <note>
            Socialdemokraterna, tycker jag att det är rimligt att svara på
            den.
          </note>
          <note>
            Det finns inte vid något tillfälle ens en gång antytt, det framgår
            inte av något dokument eller någon annanstans, att vi skulle vara
            motståndare till stilftelse av ideologiska skäl. Stiftelser finns
            redan i stor omfattning och är lämpliga för vissa ändamål.
          </note>
          <note>
            Men det är inte lämpligt att införa regler inom delar av högskolevärlden
            som innebär att offentlighetsprincipen på vissa högskolor inte
            gäller fullt ut och att de olika aktörerna inte har full insyn
            i verksamheten, inte heller allmänheten som är viktig för att
            hela högskolesamhället skall fungera.
          </note>
          <note>
            Det är inte fråga om detaljreglering -- det skall vi inte ägna
            oss. Det har vi redan avvecklat i stor utsträckning genom ny högskolelag
            och genom högskolereformen. Det handlar om att vi skall ha möjligheter
            i Sveriges riksdag för att, när förutsättningarna förändras, inom
            planeringperioden gå in och vidta de principiella förändringar
            som den nya situationen kan betinga.
          </note>
          <note>
            Jag vill alltså slå fast att vi inte på något sätt är motståndare
            till stiftelser. Men i det här speciella fallet, dvs. en praktiskt
            taget total privatisering med statliga garantier och pensionsmedel,
            tar vi avstånd. Kan Ulf Melin hitta ett enda exempel i omvärlden
            där man har privatiserat högskolor med pensionsmedel, kan han
            väl tala om det för kammaren. Det skulle i så fall vara en stor
            och intressant nyhet.
          </note>
          <note type="speaker">
            Anf. 96 ULF MELIN (m) replik:
          </note>
          <note>
            Fru talman! Jag noterar att Bengt Silfverstrand säger att Socialdemokraterna
            inte är emot stiftelser av ideologiska skäl. Nej, det är klart,
            det finns andra stiftelser inom andra områden som passar
          </note>
          <note>
            Socialdemokraterna ganska bra. Det förstår jag, eftersom det
            också gynnar partiet. Men det är på utbildningsområdet som ni
            är motståndare till stiftelsebildning av ideologiska skäl. Jag
            kan förstå att man där är emot det av ideologiska skäl, men vad
            jag inte förstår är att ni är emot själva projektet som sådant.
          </note>
          <note>
            Ni har ju sagt nej till forskningsresurserna och till samverkan
            med näringslivet, osv. Ni har inte väckt någon motion i den här
            frågan. Däremot har
          </note>
          <note>
            Socialdemokraterna i länet gjort det. Det tycker jag är bra.
            Jag vill bara fråga vad i projektet ni är emot, och vad det är
            ni inte tror på. Om ni hade trott på det, så borde ni i så fall
            ha tagit upp det i en partimotion eller i ''förstamajpamfletten''
            -- som jag skulle vilja kalla den -- som ni har skrivit. Där borde
            ni i så fall ha tagit upp detta, men det gör ni dess värre inte.
          </note>
          <note>
            När det gäller pensionsmedel har det både i förra veckans och
            i dagens debatt varit en diskussion om löntagarfonder och ATP-system
            och annat. Den frågan borde vi i alla andra repliker redan ha
            utagerat. Jag tror inte att det skulle föra saken framåt om jag
            skulle upprepa det som Per Unckel och Ann-Cathrine Haglund sade.
            Det intressanta är varför ni är emot projektet. Tala om det, Bengt
          </note>
          <note>
            Silfverstrand!
          </note>
          <note type="speaker">
            Anf. 97 BENGT SILFVERSTRAND (s)
          </note>
          <note>
            replik:
          </note>
          <note>
            Fru talman! Både vid den hearing vi hade och vid de besök jag
            själv har gjort på Högskolan i
          </note>
          <note>
            Jönköping har jag fått mycket klara och entydiga besked om att
            projektets, Internationella handelshögskolans, genomförande inte
            krävde stiftelseform. Det är mycket klart. Det är det enda klara
            svaret.
          </note>
          <note>
            Apropå Ulf Melins uppmaning att vi skall väcka motioner, borde
            Ulf Melin känna till att vi har väckt just sådana motioner där
            vi förordar att bl.a.
          </note>
          <note>
            Högskolan i Jönköping tillförs nya friska forskningsmedel över
            statsbudgeten, på ett hederligt och ärligt sätt, utan ideologiska
            skygglappar. Det skulle innebära en kraftig resursförstärkning
            för Högskolan i Jönköping.
          </note>
          <note>
            Det är viktigt att se vilka resurser vi förfogar över och var
            vi snabbast och effektivast kan få ut det mesta möjliga av de
            medel vi sätter in. Det brukar vara någonting som tilltalar borgerligheten,
            att effektivt få ut det mesta man kan av insatta resurser.
          </note>
          <note>
            Vi har också en högskola i Växjö, som Ulf Melin väl någon gång
            har besökt och känner till. Han kanske också känner till att man
            där har en ganska väl utbyggd ekonomisk kompetens, att den är
            internationellt inriktad och även inriktad på företagsekonomi
            av den kategori som det nu är fråga om att bygga upp i Jönköping.
          </note>
          <note>
            För att klart och tydligt sammanfatta svaren: Vi har inga som
            helst betänkligheter mot stiftelser.
          </note>
          <note>
            Handelshögskolan, som ni från borgerligt håll i dag har tagit
            upp är ett utmärkt exempel på hur en stiftelse kan fungera och
            där både staten och privata intressenter tar sitt ansvar. Klarare
            svar än så kan väl inte lämnas.
          </note>
          <note>
            Det är ganska fantastiskt att få uppleva att Ulf
          </note>
          <note>
            Melin m.fl. i den borgerliga utbildningsutskottsgruppen en dag
            sitter och säger absolut nej till ytterligare pengar till de mindre
            och medelstora högskolorna i bl.a. Jönköping, och en tid senare
            lika kategoriskt fastslår att vi inte har råd och inte heller
            behov av att bygga upp nya färska forskningsresurser -- alltså
            inte heller i Jönköping.
          </note>
          <note>
            Något senare väljer han alltså just för detta ändamål -- observera
            att jag säger för detta ändamål -- en skola där man skall börja
            från noll framför den närliggande högskolan i Växjö, som har goda
            förutsättningar att få exempelvis ytterligare en fakultetsutbyggnad,
            gärna i samarbete med de andra högskolor som finns inom projektet
            Syd-ost-universitetet.
          </note>
          <note>
            Det finns alltså ingen som helst möjlighet, Ulf
          </note>
          <note>
            Melin, att på demagogiska eller ideologiska vägar försöka kringgå
            kärnproblemet. Jag har svarat klart och tydligt på alla de frågor
            som tidigare har ställts och som Ulf Melin nu ställde. Därmed
            kan vi avsluta den här delen av debatten.
          </note>
          <note type="speaker">
            Anf. 98 ULF MELIN (m) replik:
          </note>
          <note>
            Fru talman! Det var ganska intressant att Bengt
          </note>
          <note>
            Silfverstrand sade att man inte har någonting emot stiftelser.
            Är det så att man vänder sig mot finansieringsformen, måste jag
            fråga Bengt
          </note>
          <note>
            Silfverstrand: Varför har ni inte då lagt fram förslag om en
            annan finansiering? Då hade det hela kunnat lösas.
          </note>
          <note>
            Saken är ju den att ni är emot en större lokal frihet och att
            man skall minska det statliga inflytandet över högskolan. Det
            är vad det handlar om. Erkänn detta!
          </note>
          <note>
            Det är riktigt att man Växjö i fråga om den internationella delen
            av ekonomutbildningen är mycket duktig, vilket jag också vill
            framhålla. Men man har inte någon sådan ekonomutbildning som skall
            förläggas till Jönköping och som riktar sig mot ingenjörskap,
            småföretag osv. Bengt Silfverstrand kan ju bara läsa innantill
            i det svar som jag fick under den hearing som vi hade, i vilket
            det redogjordes just för det som finns i Växjö i dag, vad som
            inte finns och varför just Jönköping är så bra.
          </note>
          <note>
            Sedan vill jag också tala om varför -- förutom att jag av ideologiska
            skäl bejakar detta -- jag tror att det är viktigt att det bildas
            en stiftelse i Jönköping. Det handlar om samverkan mellan näringsliv
            och högskola. I Sverige är vi dåliga just på samverkan mellan
            stat och näringsliv -- där kan vi lära oss av andra länder. Det
            är då oerhört viktigt att universitet och högskolor har en friare
            roll. I det perspektivet är stiftelsebildningen ett alldeles utmärkt
            instrument för att få i gång denna samverkan. Då kan man också
            generera mer pengar från näringslivet, som vi så väl behöver för
            att kunna utveckla detta land.
          </note>
          <note>
            Bengt Silfverstrand talade om ekonomutbildning och forskning.
            Det är riktigt som han säger. Ni har velat ha fler platser i Jönköping,
            men ni har sagt nej till att man där skulle få fasta forskningsresurser.
          </note>
          <note>
            Regeringen säger nu ja till detta, eftersom konceptet är så utomordentligt
            bra. Det håller och man tror på det. Det är därför som man säger
            ja.
          </note>
          <note>
            Svårare än så är det inte.
          </note>
          <note type="speaker">
            Anf. 99 CATARINA RÖNNUNG (s):
          </note>
          <note>
            Fru talman! Regeringens proposition nr 231 är ett ofullgånget
            aktstycke. Utbildningsdepartementet har bl.a. uppvaktat KTH, Chalmers
            och Högskolan i Jönköping med erbjudanden att dessa skolor i framtiden
            skall drivas i stitelseform. Endast
          </note>
          <note>
            Högskolan i Jönköping driver i dag regelrätta förhandlingar,
            men endast på mycket specificerade villkor: insyn, offentlighet,
            direktval av styrelse, frihet från terminsavgift, fasta forskningsresurser
            m.m. Högskolans styrelse, rektorsämbetet samt lärar- och elevkårerna
            står gemensamt och eniga bakom intresseanmälan, där dessa villkor
            är väsentliga.
          </note>
          <note>
            Jag instämmer i den socialdemokratiska reservationens invändningar,
            att det från konstitutionell synpunkt är betänkligt att propositionen
            inte har beretts och remitterats på det sätt som regeringsform
            och riksdagsordning förutsätter. Konstitutionsutskottet har fått
            en anmälan om granskning av detta ärende.
          </note>
          <note>
            Jag instämmer också i att riksdagen skulle ha tagit slutlig ställning
            först när förhandlingarna med berörda skolor resulterat i ett
            färdigt förslag. Jag ställer mig också avvisande till att löntagarfondsmedel
            på 1,7 miljarder disponeras till stiftelsehögskolorna. Enligt
            en överenskommelse med socialdemokraterna och regeringen skulle
            dessa medel anslås till ATP-pensioner.
          </note>
          <note>
            Även om jag alltså tycker att det är förhastat att för riksdagen
            lägga fram denna ofullständigt beredda proposition -- därtill
            med en finansiering som jag inte kan godta -- ställer jag mig
            positiv till att förhandlingarna med Högskolan i Jönköping fortsätter,
            förhandlingar vilkas resultat högskolestyrelsen är i sin suveräna
            rätt att antingen anta eller förkasta.
          </note>
          <note>
            Anledningen till att jag som styrelseledamot för
          </note>
          <note>
            Högskolan i Jönköping ställt mig bakom en intresseanmälan om
            stiftelse är att en helt ny handelshögskola utan alltför långt
            dröjsmål är möjlig att etablera. Kommunförbundet i länet, landstinget,
            högskolan, länstyrelsens styrelse och representanter för näringslivet
            har gemensamt arbetat fram och presenterat ett väl genomarbetat
            förslag -- Sverige har hittills bara en handelshögskola av internationell
            klass. Den drivs för övrigt i stiftelseform utan att klagomål
            har framförts om eventuella nackdelar.
          </note>
          <note>
            Undervisning och forskning i den nya handelshögskolan skall inriktas
            på små och medelstora företag, både i svenskt perspektiv och i
          </note>
          <note>
            EG-perspektiv. Undervisningen skall delvis bedrivas på engelska
            och vara av en sådan standard att den kan mäta sig med goda utländska
            förebilder.
          </note>
          <note>
            Utländska studenter skall vara välkomna.
          </note>
          <note>
            Vid sidan av de tre storstadslänen har Jönköpings län flest import-
            och exportföretag.
          </note>
          <note>
            Handelshögskolan skulle givetvis vara till mycket stor nytta
            för länet. Utbildningsnivån i företagen är tyvärr låg, mycket
            låg t.o.m. i vårt län. Även om de små och medelstora företagen
            klarat sig bra hittills -- Gnosjöandan är ju berömd långt utanför
          </note>
          <note>
            Sveriges gränser -- lever de farligt. Om man inte i framtiden
            satsar på väl utbildade medarbetare --
          </note>
          <note>
            det s.k. humankapitalet, för att använda en ganska trist term
            -- kommer man att stå sig slätt. Sverige skall ju inte i framtiden
            konkurrera med låga löner utan med kvalificerade produkter, marknadsförda
            på bästa sätt. De många små och medelstora företagen, som förväntas
            bli ryggraden i det framtida näringslivet, måste ta till vara
            alla möjligheter att öka sitt teknikkunnande och säljkunnande.
          </note>
          <note>
            Genom sitt centrala läge är Jönköping något av en trafikknutpunkt
            i södra Sverige. 80 % av Sveriges befolkning bor inom en radie
            av 35 mil från
          </note>
          <note>
            Jönköping. Undersökningar visar att lönsamheten för att bygga
            ut högre utbildning är den högsta i landet utanför storstadsregionerna.
          </note>
          <note>
            Den ordinarie högskolan har under de senaste åren väsentligt
            breddat sin utbildning. Från att tidigare enligt min mening ha
            varit alltför inriktad på läraroch förskollärarutbildning, har
            man i dag ingenjörsutbildning och i samarbete med
          </note>
          <note>
            Linköpings universitet snart grundläggande rättsutbildning. UHÄ
            har givit skolan högsta betyg för effektivitet -- genomströmningshastigheten
            av elever är hög. Den har också det näst största antalet sökande
            till utbildningsplatser, om man jämför med landet i övrigt.
          </note>
          <note>
            Fru talman! Det enda som jag helhjärtat kan yrka bifall till
            i utskottsbetänkandet är att förhandlingarna med högskolan i Jönköping
            fortsätter. Den proposition som betänkandet bygger på har uppenbara
            brister. Jag kommer därför att avstå från att rösta vid voteringen.
          </note>
          <note>
            I detta anförande instämde Nils Nordh (s).
          </note>
          <note type="speaker">
            Anf. 100 ULF MELIN (m) replik:
          </note>
          <note>
            Herr talman! Jag vill bara göra en liten kommentar till det som
            min värderade kollega Catarina
          </note>
          <note>
            Rönnung sade om att regeringen har uppvaktat
          </note>
          <note>
            Högskolan i Jönköping angående en stiftelsebildning. Det är kanske
            en sanning med modifikation. Alla universitet och högskolor fick
            ett sådant erbjudande. Då gjorde Högskolan i
          </note>
          <note>
            Jönköping en intresseanmälan i anslutning till detta erbjudande.
          </note>
          <note type="speaker">
            Anf. 101 BENGT SILFVERSTRAND (s):
          </note>
          <note>
            Herr talman! Låt mig först slå fast, att utbildningministern
            i det meningsutbyte han hade med Lena Hjelm-Wallén inte någon
            gång försökte hävda att regeringen levt upp till den överenskommelse
            som regeringen träffade med
          </note>
          <note>
            Socialdemokraterna i höstas. Att ge ordet samråd en meningsfull
            innebörd är att man de facto samråder innan beslut fattas. Så
            har bevisligen inte skett.
          </note>
          <note>
            En utbildningsminister borde kunna kosta på sig att erkänna detta
            öppet och inte enbart genom att inte hålla fast vid det.
          </note>
          <note>
            Jag har fått ett intressant dokument som förhoppningsvis, om
            det finns något intresse av saklighet, en gång för alla skall
            fastslå att det är pensionspengar som används för forskningsändamål.
            Det står så här: Fjärde och femte fondstyrelserna samt de fem
            löntagarfondsstyrelserna omfattas av placeringsbestämmelser. Sedan
            står det: Av rambestämmelsen framgår att de ifrågavarande fondstyrelserna
            skall inom ramen för vad som gagnar ATP-försäkringen och är förenligt
            med den allmänna ekonomiska politiken samt med beaktande av kreditmarknadens
            funktionssätt förvalta anförtrodda medel genom placeringar på
            riskkapitalmarknaden.
          </note>
          <note>
            Det är exakt samma förhållande med de fem s.k.
          </note>
          <note>
            löntagarfonderna -- fjärde och femte AP-fonderna.
          </note>
          <note>
            Dessutom går avkastningen av de fem pensionsfonderna oavkortat
            till pensionssystemet.
          </note>
          <note>
            Jag tycker att någon form av intellektuell hederlighet borde
            kunna få finnas också i en debatt med så ideologiska övertoner
            som denna. Så förhåller det sig i varje fall.
          </note>
          <note>
            Jag hör till dem som anser att debatten då och då har varit något
            yvig. Varje gång jag har använt ett citat som har kunnat leda
            till den kategorin av omdömen har jag varit noga med att citera
            korrekt.
          </note>
          <note>
            Jag citerade vad Per Unckel sade vid den hearing som vi hade
            den 13 maj. Han sade att hela pallen skulle bli halt om den tredje
            reformstrategin sprack. Det är motsägelsefullt.
          </note>
          <note>
            Vid samma hearing sade Margitta Edgren: Det kan väl inte vara
            så farligt om 5 % av studenterna och
          </note>
          <note>
            10 % av forskningsanslagen omfattas av detta. Av detta drar jag
            slutsatsen att denna hälta inte bara gäller Per Unckel utan samtliga
            borgerliga ledamöter i utbildningsutskottet, där
          </note>
          <note>
            Centerpartiet, kds och Folkpartiet fortfarande inte har sagt
            sin mening.
          </note>
          <note>
            Med tanke på att Larz Johansson från
          </note>
          <note>
            Centerpartiet så kraftfullt fördömde den s.k.
          </note>
          <note>
            stiftelsereformen borde faktiskt hederligheten i någon mån påverka
            Marianne Jönsson att gå upp i debatten i kammaren och förklara
            för oss varför
          </note>
          <note>
            Centern har ändrat uppfattning.
          </note>
          <note>
            Anf. 102 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag vet inte om det går att övertyga
          </note>
          <note>
            Bengt Silfverstrand om hans eget partis historia.
          </note>
          <note>
            Jag har arbetat med detta en hel vecka och vid ett oräkneligt
            antal replikskiften få Bengt Silfverstrand att minnas vad som
            ändå är modern socialdemokratisk partihistoria. Men Bengt
          </note>
          <note>
            Silfverstrand väljer gång efter gång att förtränga och glömma.
            Det som hände på 80-talet var tydligen obehagligt.
          </note>
          <note>
            Ännu obehagligare förefaller det nu att vara att ta upp denna
            fråga igen, och allra mest obehagligt är att avveckla vad som
            så smärtsamt för
          </note>
          <note>
            Socialdemokraterna infördes i strid i svenska folkets intressen.
          </note>
          <note>
            Det är alldeles sant, Bengt Silfverstrand, att den socialdemokratiska
            regeringen av tekniska orsaker förde samman pensionsfonderna och
            löntagarfonderna. Det gör inte löntagarfonderna ett endaste dugg
            mer delaktiga i pensionssystemet.
          </note>
          <note>
            Pensionssystemet har vi byggt upp för att trygga pensionerna.
            Löntagarfonderna avvecklar vi bl.a.
          </note>
          <note>
            av samma skäl.
          </note>
          <note>
            I fråga om samrådet vill Bengt Silfverstrand ha bekräftat att
            samråd inte ägde rum. Jag skall be att få bekräfta att ett samråd
            ägde rum enligt överenskommelse. Till skillnad från Bengt
          </note>
          <note>
            Silfverstrand var jag med. Jag vet vad som hände.
          </note>
          <note>
            Herr talman! Som jag sade tidigare förvånades jag över att Socialdemokraterna
            inte hade några uppfattningar alls. Vid det ett par timmar långa
            möte vi hade ställdes bara frågor om sådant där svar redan hade
            givits genom utsända handlingar. Vad jag hade hoppats på var att
            Socialdemokraterna möjligen redan vid det tillfället skulle framföra
            synpunkter som vi kunde beakta.
          </note>
          <note>
            Socialdemokraterna insände därefter sina synpunkter skriftligen.
            Det visade sig att de var av ett sådant slag att regeringen inte
            bedömde det vara möjligt att mötas.
          </note>
          <note>
            Samråd är ett försök att nå samstämmighet. Men det är inte en
            utgångspunkt att samstämmighet kan nås. Det gick inte att nå samstämmighet
            om den fråga vi just nu diskuterar.
          </note>
          <note>
            Herr talman! Den tredje frågan gällde den halta pallen. Här ber
            jag att återigen få återvända till ett gammalt replikskifte mellan
            Bengt Silfverstrand och mig där jag tog mig före att gissa att
            Bengt
          </note>
          <note>
            Silfverstrand ännu inte förstått värdet av ett universitetssystem
            med enheter som ligger vid sidan av det offentliga systemet.
          </note>
          <note>
            Allt vad vi har hört av replikskiften sedan detta replikskifte
            för någon timma sedan har bekräftat att
          </note>
          <note>
            Bengt Silfverstrand inte vill ha ett universitetssystem där det
            finns fria aktörer som inte får sina riktlinjer i enskildheter
            givna av riksdagen.
          </note>
          <note>
            Herr talman! Bengt Silfverstrand har försökt övertyga oss om
            att det går att inom ett statligt system nå precis samma effekter
            som inom det system som utskottsmajoriteten och regeringen förordar.
            Ja, det gör det. Men det är under ett mycket speciellt villkor,
            nämligen att riksdagsmajoriteten alltid är vidsynt.
          </note>
          <note>
            Jag har tagit mig före att påminna om att det bara är 20 år sedan
            en riksdagsmajoritet i vilken i vart fall Bengt Silfverstrands
            parti ingick visade prov på total brist på sådan vidsynthet. Vem
            vet när denna brist på öppenhet och förståelse kan dyka upp på
            nytt? Det gäller i synnerhet efter Bengt
          </note>
          <note>
            Silfverstrands tidigare påminnelser om sin totala brist på förståelse
            för de akademiska idealen från
          </note>
          <note>
            Bologna och Berlin.
          </note>
          <note type="speaker">
            Anf. 103 BENGT SILFVERSTRAND (s):
          </note>
          <note>
            Herr talman! Vad är det för någonting i
          </note>
          <note>
            Bolognauniversitetets statuter -- och statuterna vid
          </note>
          <note>
            Berlinuniversitetet under den nostaligiska perioden, vilka jag
            förstår att en konservativ person omfattar, även om han har blivit
            nyliberal på äldre dar -- som där sägs som inte går att uppnå
            inom ramen för ett demokratiskt universitets- och högskolesystem
            där alla aktörer har ungefär lika stort inflytande? Det skulle
            vara mycket intressant att få reda på detta.
          </note>
          <note>
            Det hjälper inte, Per Unckel, att hänvisa till förhandlingar
            och säga att jag inte var med. Det är den enkla uppläggningen,
            att det var
          </note>
          <note>
            Finansdepartementets företrädare och de handläggare som för vår
            del arbetar på den sidan som hade detta uppdrag. Jag litar naturligtvis
            på deras rapporter.
          </note>
          <note>
            Den proposition om avvecklingen som regeringen lämnade ifrån
            sig i förhandsexemplar ändrade man inte ett enda kommatecken i.
            Detta är inte samråd.
          </note>
          <note>
            Det går inte att komma ifrån det hur många repliker än Per Unckel
            vill ta.
          </note>
          <note>
            Det torde vara en allmän uppfattning i denna kammare, att det
            som omfattas av ATP-
          </note>
          <note>
            försäkringen, vilket i detta fall är avkastning till pensionsfonder
            från de fem tidigare löntagarfonderna, tillhör pensionssystemet.
            I så fall är Per Unckel, och det tyder hans senaste inlägg på,
            den ende som numera inte erkänner att detta är en del av pensionssystemet.
          </note>
          <note>
            Jag vill här fastslå att Socialdemokraterna bejakar olika initiativ.
            Ett exempel på en stiftelse som kan falla väl in i systemet, där
            vi båda är överens om att man kan ha litet olika sturkturer, är
          </note>
          <note>
            Handelshögskolan i Stockholm. Där tar privata intressenter sitt
            ansvar, och de är beredda att tillskjuta medel.
          </note>
          <note>
            Jag vill gå ett steg längre och säga: Vi ser med intresse på
            den typ av privata initiativ som kan komma när det gäller andra
            verksamheter, under förutsättning att de privata intressenterna
            också är beredda att omfatta de allmänna spelreglerna för ett
            utbildningssystem och är beredda att betala litet för kalaset.
            Klarare kan det inte uttryckas.
          </note>
          <note>
            Vad vi starkt motsätter oss är denna typ av ideologiska projekt
            där man helprivatiserar med statliga medel och pensionsmedel men
            inte ger den insyn och det inflytande i verksamheten som vi tycker
            är rimlig.
          </note>
          <note>
            Avreglering av offentlig verksamhet får aldrig bli ett självändamål.
            Författningsmässig kvalitet måste upprätthållas för att rättssäkerheten
            skall tillgodoses. Behovsstyrda och offentliga högskolor, för
            vilka landets parlament har det yttersta ansvaret, garanterar
            bäst den frihet och kvalitet som hittills präglat svensk forskning
            och högskoleutbildning.
          </note>
          <note>
            Anf. 104 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Bengt Silfverstrand frågade mig om
          </note>
          <note>
            Berlinuniversitetets statuter. Det finns ett mycket enkelt svar
            på detta. Berlinuniversitetets idé är att stå fri från politiken,
            t.o.m. så fri att man inte har sin frihet villkorad av politiken.
            Det är på denna avgörande punkt som Bengt Silfverstrand och jag
            skiljer oss åt.
          </note>
          <note>
            Herr talman! I övrigt ber jag att få avstå från att ytterligare
            tala till dövörat.
          </note>
          <note type="speaker">
            Anf. 105 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Om att inte vara villkorad av politiken skulle vara
            något unikt och det enda rättesnöret för svenskt universitetsväsende
            och svensk forskning, har Per Unckel med det uttalande fördömt
            de övriga 32 högskolor som inte får förmånen att omfattas av en
            privatisering med pensionsmedel.
          </note>
          <note>
            Anf. 106 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Jag vill bara kort erinra om vad jag tidigare sade
            om att vi i regeringskoalitionen har förtroende för varandra.
            Vi försöker att fördela huvudansvaret för debatterna så att inte
            alla fyra partierna skall behöva gå upp i varenda debatt. Om jag
            har sagt det en gång, räcker det med det.
          </note>
          <note>
            Vilka ledamöter och partier som står bakom ett betänkande står
            också mycket klart och tydligt angivet. Jag tycker att Bengt Silfverstrand
            med sin långa erfarenhet från riksdagen borde ha detta klart för
            sig. I övrigt avstår jag från att fortsätta debatten i sakfrågan.
          </note>
          <note type="speaker">
            Anf. 107 BENGT SILFVERSTRAND:
          </note>
          <note>
            Herr talman! Jag förstår att det börjar bränna riktigt ordentligt.
            Jag har full respekt och förståelse för det Ann-Cathrine Haglund
            säger under normala omständigheter. Men nu råkar det vara så att
            vi hade en principdebatt i den här frågan även den 14 december.
            Då kom det en skiss till en tilltänkt s.k. stiftelsereform.
          </note>
          <note>
            Vid det tillfället gick dåvarande ledamoten i utbildningsutskottet
            Larz Johansson upp i hård polemik med utbildningsministern och
            fördömde det förslag och det system som skisserades. Han sade
            att det var ekonomiskt orealistiskt. Det saknade ekonomiska förutsättningar.
          </note>
          <note>
            Jag kan inte se några större skillnader mellan det förslaget
            på den punkten och det förslag vi har att ta ställning till i
            dag. Då är det rimligt, Ann-Cathrine
          </note>
          <note>
            Haglund, att fråga den nya företrädaren för
          </note>
          <note>
            Centerpartiet. Jag gör det än en gång. I vilka avseenden har
            det förslag som Larz Johansson fördömde ändrats så att Marianne
            Jönsson nu kan ställa sig så helhjärtat bakom det, att hon låter
            sig företrädas av de moderata utbildningspolitikerna
          </note>
          <note>
            Per Unckel och Ann-Cathrine Haglund?
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            11 § Valfrihet i skolan
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1992/93:UbU17 Valfrihet i skolan (prop.
          </note>
          <note>
            1992/93:230).
          </note>
          <note type="speaker">
            Anf. 108 JAN BJÖRKMAN (s):
          </note>
          <note>
            Herr talman! När riksdagen fattade beslut med anledning av propositionen
            Växa med kunskaper genomfördes en reformering av den svenska gymnasieskolan
            som var till gagn för såväl den enskilde som för samhället. För
            eleven betydde treårigheten tillgång till en utbildning som gav
            såväl yrkeskunskap som högskoletillträde. Dessutom förbättrades
            medborgarkompetensen, vilket är nog så angeläget i vårt snabbt
            föränderliga samhälle.
          </note>
          <note>
            Tyvärr innebar tillkomsten av en borgerlig regering att reformen
            försenades ett år. Detta hade väl sin grund i att främst Moderaterna
            och Folkpartiet liberalerna var motståndare till reformen som
            sådan. Nu genomförs dess bättre den nya gymnasieskolan i landets
            kommuner.
          </note>
          <note>
            Innan reformen har genomförts fullt ut föreslås nu förändringar
            som kan få stora konsekvenser för verksamheten och dess kvalitet.
            Detta görs i propositionen om valfrihet i skolan. SAF-förslagen
            om skola på entreprenad kröns med framgång.
          </note>
          <note>
            Regeringen föreslår att kommuner och landsting skall ges möjlighet
            att sälja ut stora delar av utbildningen till hugade spekulanter.
            Entreprenad är lösenordet.
          </note>
          <note>
            Det gäller områden som de estetiska, ekonomiska, tekniska och
            yrkesinriktade. Det skall vara möjligt att lägga ut dessa på entreprenad.
            Att lämna ut viktiga delar av gymnasieskolan på entreprenad är
            en mycket stor fråga som rymmer praktiska och principiella svårigheter.
            Det har också fått t.ex.
          </note>
          <note>
            Riksrevisionsverket att uttala att förslaget borde analyseras
            ytterligare.
          </note>
          <note>
            Någon egentlig analys av konsekvenserna av förslaget görs inte
            i propositionen. Förändringen har tillkommit för att, som det
            heter, öka kommunernas och landstingens frihet att välja rationella
            produktionsmetoder. Det är som produktionsmetod man ser skolan,
            en bland många andra får man förmoda.
          </note>
          <note>
            Men vart tar elevens valfrihet vägen i detta resonemang? Vilken
            valfrihet har eleven när politikerna har valt produktionsmetod?
            Sanningen är ju den att när valet väl är gjort från politikerhåll
            saknas valfrihet för eleven.
          </note>
          <note>
            Den här uppdelningen av den kommunala gymnasieskolan bryter också
            den strävan till ökad integration mellan de teoretiska och yrkesinriktade
            delarna av gymnasieskolan som pågått under lång tid och ytterligare
            underströks i Växa med kunskaper. Risken finns att yrkesutbildningen
            övertas av företagen med mer företagsanpassad utbildning som följd.
            Detta vore till förfång för utbildningens kvalitet. På sikt vore
            det negativt för landets konkurrenskraft.
          </note>
          <note>
            Samverkan med näringslivet är självfallet positivt.
          </note>
          <note>
            Det är ofta till fördel att verksamhet förläggs utanför skolan.
            Detta innefattades också av besluten om den reformerade gymnasieskolan.
          </note>
          <note>
            Men skolans och kommunens totalansvar för utbildningen och en
            likvärdig utbildningsstandard måste garanteras. Detta görs inte
            i entreprenadförslaget. Ingen tjänar på en gammaldags företagsanpassad
            utbildning.
          </note>
          <note>
            För den utlagda verksamheten saknas också krav på lärarbehörighet.
            Förslaget har, föga förvånande, mött kritik. Så här skrev Lärarnas
            Tidning under våren: ''Samma riksdagspartier som för några år
            sedan protesterade mot Göran Perssons kommunalisering av skolan
            och krävde garantier för att de statliga kvalitetskraven därmed
            inte skulle eftersättas -- samma riksdagspartier ställer sig nu
            bakom ett förslag att skrota det främsta kvalitetskravet som finns
            inskrivet i skollagen, nämligen kravet på lärarutbildning. Det
            är inte bara inkonsekvent, det är ett svek!''
          </note>
          <note>
            Från socialdemokratisk sida är vi milt uttryckt förvånade över
            att det moderata
          </note>
          <note>
            Utbildningsdepartementet nu går ifrån kravet på lärarutbildning
            för stora delar av gymnasieskolan.
          </note>
          <note>
            Att Moderaterna skulle medverka till att införa den lärarlösa
            skolan förvånar. Allt vackert tal om kunskap och färdigheter får
            nu stå tillbaka för kompetens. Med detta avses väl i huvudsak
            yrkeskompetens. Men läraryrket är ju så mycket mer.
          </note>
          <note>
            Lärarbehörigheten skall ju garantera den av alla, i varje fall
            hittills, omfattade likvärdigheten.
          </note>
          <note>
            Lärarprofessionalismen innefattar ju pedagogisk och metodisk
            kunskap. Dessutom skall läraren vara problemlösare i gruppen och
            klara av ungdomar med olika typer av svårigheter. Om inte detta
            fungerar kanske eleverna får en sämre utbildning och risken för
            utslagning ökar.
          </note>
          <note>
            Hur blir det när hela myndighetsutövningen överlämnas till undervisare
            utan lärarbehörighet?
          </note>
          <note>
            Hur integreras entreprenadundervisarna med övriga lärare? Hur
            blir det med studiedagar, fortbildning och utvecklingsverksamhet?
          </note>
          <note>
            Det enda man kan se i förslaget är att skolledningresursen måste
            ökas för att kontrollera systemet med entreprenad.
          </note>
          <note>
            Även på regeringssidan finns kritik mot förslaget. I
          </note>
          <note>
            Christina Linderholms centermotion uttrycks behovet av lärarutbildning.
            Hon anser det anmärkningsvärt att kravet saknas. Det är lätt att
            instämma i detta.
          </note>
          <note>
            I regeringens proposition En ny läroplan skrivs vältaligt om
            de krav som ställs på lärare i en målstyrd, decentraliserad och
            avreglerad skola.
          </note>
          <note>
            Det är svårt att se något samband mellan dessa vackra ord och
            den lärarlösa skola som nu föreslås.
          </note>
          <note>
            Sammanfattningsvis anser vi socialdemokrater att riksdagen bör
            avslå förslaget om generell rätt att lägga ut utbildning på entreprenad.
            Riksdagen bör dessutom avslå förslaget att efter ansökan lägga
            ut andra delar av verksamheten på entreprenad.
          </note>
          <note>
            Herr talman! De flesta utgick nog från att vafrihetspropositionen
            på grundskolans område skulle rätta till de värsta bristerna i
            bidragssystemet till de fristående skolorna. Den kritik mot överkompensationen
            till dessa skolor som kommit sedan systemet infördes har pekat
            på nödvändigheten av att sänka procenttalet. Såväl utredningen
            i ärendet som en stark remissopinion pekade mot en lägre procentsats.
          </note>
          <note>
            Det är förvånande att regeringen och utskottsmajoriteten inte
            vågar ta i dessa brister.
          </note>
          <note>
            Från socialdemokratisk sida föreslår vi att kommunerna ges skyldighet
            att tilldela de fristående skolorna resurser på grundskolenivå
            efter samma principer som gäller för kommunens egna grundskolor.
            Att behålla det nuvarande centralstyrda bidragssystemet som regeringspartierna
            förespråkar gynnar i längden varken eleverna i kommunala eller
            i fristående skolor.
          </note>
          <note>
            Det nuvarande centralistiska systemet motverkar ett effektivt
            och behovsstyrt utnyttjande av skolans resurser. Dessutom uppmuntrar
            det till att de privata skolorna kan välja elever snarare än att
            eleverna väljer skola.
          </note>
          <note>
            Samtidigt som regeringen nu berömmer sig av att ha skapat möjligheter
            för friskolorna att verka på i stort sett samma villkor som de
            kommunala skolorna, föreslås nu att de privata skolorna på grundskolenivå
            skall ges rätt att ta ut elevavgifter.
          </note>
          <note>
            Detta kan inte tolkas som annat än ett utslag för att man vill
            skapa förutsättningar för segregring.
          </note>
          <note>
            Från socialdemokratisk sida motsätter vi oss förslaget att ta
            ut elevavgifter. Elevavgifter är segregerande och kan i praktiken
            bidra till att valfriheten för föräldrar och elever inskränks.
            Inte vare sig fristående grundskolor eller gymnasieskolor bör
            ha rätt att ta ut elevavgifter.
          </note>
          <note>
            Låt mig också säga att det finns positiva delar i det föreliggande
            betänkandet. Hit hör att rätten att välja skola upprepas. Denna
            rätt har ju funnits sedan tidigare. Självfallet skall eleverna
            ha rätt att välja skola. Samtidigt måste närhetsprincipen gälla.
          </note>
          <note>
            Till det positiva hör också att det nu blir möjligt att välja
            kommunal grundskola över kommungränserna. Denna rätt har ju tidigare
            bara funnits när det gällt fristående grundskolor.
          </note>
          <note>
            Möjligen kan man undra varför denna rätt inte skall tillkomma
            föräldrar och elever förrän läsåret
          </note>
          <note>
            1994/95. Hur som helst. Det här är ett ur medborgarperspektiv
            angeläget förslag.
          </note>
          <note>
            Rätten att välja skola är viktig. Lika viktig är rätten att välja
            skolform. Att regeringen lägger fram ännu en proposition om valfrihet
            i skolan utan att ge föräldrar till utvecklingsstörda barn den
            självklara rätten att välja skolform är högst förvånande. Vi anser
            att alla föräldrar, även de utvecklingsstörda barnens föräldrar,
            skall ha rätt att välja skolform.
          </note>
          <note>
            Lagen bör därför ändras så att föräldrarna ges det avgörande
            inflytandet när det gäller valet av skolform. Så långt sträcker
            sig emellertid inte den borgerliga majoritetens syn på valfrihet,
            och det är synd.
          </note>
          <note>
            Denna frågeställnng för också tankarna till det fall i Göteborg
            där en lätt förståndshandikappad flicka blev nekad undervisning
            när skolan skulle övergå från att vara kommunal till att bli privat.
            Detta trots att skolan genom byte av organisationsform fick mera
            pengar än tidigare.
          </note>
          <note>
            Om detta skrev Göteborgs-Posten i en ledare den
          </note>
          <note>
            13 maj följande: Men tyvärr fungerar bidragssystemet till friskolorna
            illa. Det blir alltmer uppenbart -- inte minst i Göteborg.
          </note>
          <note>
            Litet längre ned i samma ledare står det: I dag överkompenseras
            friskolorna på bekostnad av de kommunala skolorna.
          </note>
          <note>
            För oss socialdemokrater framstår det som självklart att alla
            fristående skolor, dvs.
          </note>
          <note>
            grundskolor, särskolor och gymnasieskolor skall tilldelas resurser
            efter behov och inte efter centrala regler.
          </note>
          <note>
            Herr talman! När det gäller de fristående skolorna över grundskolenivå
            är det viktigt för likvärdigheten och kvaliteten att samma regler
            för lärarbehörighet kommer att gälla för fristående gymnasieskolor
            som i dag gäller för de offentliga skolorna. Det är dessutom angeläget
            att godkännande av fristående gymnasieskolor sker med stor restriktivitet
            så att inte resurserna splittras och eleverna i praktiken förlorar
            valmöjligheter.
          </note>
          <note>
            Kommunernas yttranden bör tillmätas stor vikt vid godkännanden.
          </note>
          <note>
            Bidragssystemet föreslås av majoriteten bli samma centralstyrda
            som gäller för privata grundskolor, dvs. att staten skall fastställa
            nivåerna. Från socialdemokratisk sida anser vi att, analogt med
            de andra skolformerna, att kommunerna skall vara skyldiga att
            tilldela även dessa skolor resurser på samma sätt som de egna
            skolorna, dvs. ett behovsstyrt bidragssystem.
          </note>
          <note>
            Regeringens förslag om att upphäva kommunernas tillsyn av de
            fristående skolorna kan inte accepteras. Kommunerna tilldelar
            skolorna medel för sin verksamhet, och därmed bör de också ingå
            i och påverkas av den kommunala skolplanen -- ett viktigt instrument
            för utveckling och utvärdering av utbildningen inom kommunen.
            Detta förtar på intet sätt det ansvar som Skolverket har när det
            gäller verkets allmänna tillsynsansvar för all skolverksamhet,
            kommunal såväl som privat.
          </note>
          <note>
            Sist och slutligen bara några ord om de fristående skolornas
            storlek. Många av dessa skolor är mycket små med kanske enbart
            8--10 elever. Enligt vår uppfattning bör regeringen återkomma
            till riksdagen med förslag till nedre elevgräns för att erhålla
            samhällsstöd. Alltför små skolor kan enligt vår mening ifrågasättas
            både av ekonomiska och av pedagogiska skäl.
          </note>
          <note>
            Herr talman! Vi socialdemokrater står naturligtvis bakom samtliga
            s-reservationer i detta betänkande.
          </note>
          <note>
            Men med respekt för kammarens arbetssituation nöjer jag mig med
            att yrka bifall till reservationerna
          </note>
          <note>
            1, 2, 5, 9 och 16.
          </note>
          <note type="speaker">
            Anf. 109 STEFAN KIHLBERG (nyd):
          </note>
          <note>
            Herr talman! Regeringen föreslår i den proposition som har föregått
            utbildningsutskottets betänkande nr 17 en rad åtgärder som vi
            i Ny demokrati välkomnar, dvs. utvecklingen mot ökad valfrihet
            i skolan. På det hela taget är jag positiv till förslagen.
          </note>
          <note>
            Men jag anser att det finns skönhetsfläckar och smärre brister.
            Jag har försökt att korrigera dem i utskottet, men jag har misslyckats.
          </note>
          <note>
            I propositionen begränsas möjligheterna att välja entreprenadlösningar
            till gymnasieskolan. Dessa möjligheter finns endast inom ämnesblocken
            estetiska, ekonomiska, tekniska ämnen och yrkesämnen. Orsaken
            till denna begränsning anges vara att frågan är av stor principiell
            betydelse och rymmer ett flertal praktiska problem.
          </note>
          <note>
            Jag instämmer förvisso i dessa konstateranden.
          </note>
          <note>
            Men jag tycker inte att de är godtagbara som argument för att
            begränsa valfriheten och den positiva konkurrensen mellan olika
            aktörer.
          </note>
          <note>
            Tvärtom! För mig är problem inte hinder utan möjligheter och
            utmaningar. Frågans stora principiella betydelse ser jag också
            som ett starkt skäl att öppna även grundskolan och särskolan för
            entreprenadlösningar, likaväl som jag vill tillåta dem inom alla
            ämnen och ämnesblock.
          </note>
          <note>
            Självfallet får inte i något avseende kvaliteten i undervisningen
            bli lidande av att anlita utomstående aktörer. Det är ju motsatsen,
            kvalitetshöjning, som är huvudsyftet. Därför förstår jag inte
            varför man är rädd för att skapa incitament att höja kvaliteten
            även inom grundskolan och särskolan, liksom inom alla ämnen och
            ämnesblock.
          </note>
          <note>
            Jan Björkman kallar detta för SAF-förslag. Även om så vore, förstår
            jag inte varför förslagen skulle bli sämre. Det finns något slags
            näringslivsskräck.
          </note>
          <note>
            Vad tror Jan Björkman att det beror på att det är kö till industriskolorna
            på t.ex. SKF? Där finns fler sökande än vad det finns plats för.
            Däremot letar och skriker industriprogrammet i gymnasieskolan
            efter elever, men får inga. Beror det på att industriskolorna
            är så dåliga och SAF-inspirerade?
          </note>
          <note>
            Nej, naturligtvis inte. Tvärtom! Eleverna vet att de där får
            en bättre utbildning än i gymnasieskolan.
          </note>
          <note>
            De i propositionen framförda förslagen aktualiserar naturligtvis
            frågan om lärarkompetens. Jag vill återigen understryka att den
            alldeles avgörande frågan är att lärare har mycket hög fackkompetens
            kombinerad med hög pedagogisk skicklighet. Hur de har skaffat
            sig denna kompetens är faktiskt mindre intressant. Det kan naturligtvis
            vara genom den traditionella formella lärarutbildningen. Det kan
            med lika stor, kanske rent av större, sannolikhet vara genom en
            riktig akademisk utbildning. Det kan också vara genom ett ambitiöst
            yrkesarbete under många år kombinerat med olika typer av studier.
          </note>
          <note>
            Jag vänder mig i grunden mot den i vissa kretsar, inte sällan
            s-märkta, omhuldade uppfattningen att det endast är genom en typ
            av formell lärarutbildning -- modell grundskollärarutbildningen
            -- som kompetenta lärare genereras. Den typen av uppfattning stöds
            inte av sakliga och intellektuellt hederliga argument. Däremot
            påminner den om skråtänkande och ensidiga särintressen. Deras
            omsorg är inte i första hand elevernas bästa.
          </note>
          <note>
            Låt mig ta ett exempel. Lärarens sociala roll lyfts ofta fram.
            Den är förvisso viktig. Därför har jag tittat litet grand på hur
            kurs- och utbildningsplaner ser ut för lärare. Jag konstaterar
            att det är skrämmande: Där finns inte utbildning i gruppdynamik.
            Där finns inte utbildning i konflikthantering. Jag vågar påstå
            att i stort sett varenda chef i näringslivet har bättre utbildning
            i gruppdynamik, samspel mellan människor och konflikthantering
            än vad lärare i skolan har. I
          </note>
          <note>
            näringslivet ges utbildning i dessa ämnen, eftersom man inser
            vikten av kunskap i dessa ämnen. Detta verifierades ytterligare
            i en artikel i en tidning för några dagar sedan. Av en undersökning
            framgick det att en tredjedel av lärarna vantrivs i sitt yrke.
          </note>
          <note>
            De klarar helt enkelt inte sitt jobb, och därför vantrivs de.
            De klarar inte disciplinproblemen och kravnivåerna. Jag tycker
            att det är mycket illavarslande.
          </note>
          <note>
            Det är bl.a. mot denna bakgrund som jag vill understryka vikten
            av att skyndsamt införa någon typ av lärarcertifikat eller lärarlegitimation,
            i syfte att just få ett incitament och skapa kvalitetsgarantier.
            Det blir på så sätt också en friare arbetsmarknad och fri konkurrens
            mellan lärare.
          </note>
          <note>
            Det är viktigt att uppmuntra individuella och goda arbetsprestationer,
            också t.ex. med individuell lönesättning och mer flexibla och
            utvecklade möjligheter till karriärutveckling för ambitiösa lärare.
            Det finns det gott om.
          </note>
          <note>
            Jag har i tidigare sammanhang understrukit det för mig självklara
            i att fristående skolor inte i något avseende får diskrimineras
            i förhållande till de kommunala skolorna. Jag välkomnar därför
            att regeringen är klok nog att inte nu föreslå någon sänkning
            av bidragsprocenten. Självfallet behövs det avsevärt fler erfarenheter
            från tillämpningen av de nyligen införda bidragsbestämmelserna.
            I
          </note>
          <note>
            många fall skulle dessutom en höjning vara mer motiverad.
          </note>
          <note>
            Däremot har det i flera fall visat sig bli tvärtom, dvs. att
            kommunala skolor missgynnas i förhållande till fristående skolor.
            Så är t.ex. fallet i min hemstad Göteborg. Men det beror inte
            på att riksdagen har fattat ett tokigt beslut. Däremot har man
            gjort det i kommunfullmäktige i Göteborg.
          </note>
          <note>
            Där har beslut fattats om ett resursfördelningssystem som innebär
            att ett antal kommunala skolor får avsevärt mindre än 85 %.
          </note>
          <note>
            Det här problemet finns i flera kommuner. Vi tycker att det är
            orimligt och oacceptabelt och dessutom i strid med statsmakternas
            intentioner när det gäller skolan.
          </note>
          <note>
            Vi har därför föreslagit att samma garanti skall gälla för kommunala
            skolor som gäller för fristående skolor. Det innebär att även
            de skolorna skulle vara garanterade åtminstone 85 % av snittkostnaden.
          </note>
          <note>
            Tyvärr tvingas vi att konstatera att Ny demokrati är ensamt om
            att vilja ge denna garanti. Jag tycker att det är särskilt anmärkningsvärt
            med tanke på hur inte minst Socialdemokraterna brukar göra sig
            till tolk för den kommunala skolans ställning.
          </note>
          <note>
            Jag vill gärna erkänna att vi i Ny demokrati inte heller är nöjda
            med det här systemet. Det är grovt.
          </note>
          <note>
            Det får snedeffekter i fråga om föredelningen av resurser. Men
            kom då med bättre förslag! Än så länge har jag inte sett något.
            Det är lätt att kritisera de förslag som redan finns, men kom
            gärna fram med bättre förslag.
          </note>
          <note>
            Jag ställer mig bakom utredarens förslag att även de internationella
            skolorna bör omfattas av det nya bidragssystemet för fristående
            skolor. Det gör även
          </note>
          <note>
            Skolverket. Jag tycker att det är onödigt att diskriminera de
            internationella skolorna. Jag frågar mig varför regeringen inte
            vill uppmuntra den form av mångfald, kvalitet och kulturell korsbefruktning
            som de internationella skolorna står för.
          </note>
          <note>
            Vi är också förvånade över den etableringskontroll som regeringen
            uppenbarligen vill införa när det gäller fristående gymnasieskolor,
            genom att länsstyrelsen skall göra en prövning. Prövningen skall
            också innefatta kommunens och närliggande kommuners bedömning.
            Som motivering anger man i propositionen följande:
          </note>
          <note>
            ''Nyetableringar av fristående gymnasieskolor har naturligtvis
            effekter på det redan befintliga skolväsendet i kommunen och regionen.
            På gymnasienivå är det viktigt att det finns ett allsidigt utbud
            av utbildningar över hela landet. Om underlaget blir för litet
            hotas utbudets bredd, Det finns således anledning pröva varje
            nyetablering av fristående gymnasieskolor från denna utgångspunkt.''
          </note>
          <note>
            Hur välvilligt jag än läser detta, kan jag inte uppfatta det
            som annat än intentioner som har sina rötter i ett gammalt, planekonomiskt
            tänkesätt, där konkurrens uppfattas som något negativt och som
            ett hot mot ett allsidigt utbud. I själva verket är det precis
            tvärtom. Fri etablering och konkurrens befrämjar allsidighet,
            hög utbildningskvalitet och utbildningseffektivitet. Därför förstår
            jag inte varför dessa restriktioner finns.
          </note>
          <note>
            Som jag har uppfattat regeringens intentioner vill man befrämja
            och uppmuntra just kvalitet, mångfald och valfrihet inom skolan.
            Denna form av etableringskontroll påminner mest om den som finns
            för livsmedelsbutiker. Vi vet alla att den har förhindrat konkurrens
            och nyetableringar. Man har velat värna ortens lilla lanthandel.
            Här ser vi en risk för att man värnar ortens lilla gymnasieskola
            och förhindrar nya, friska skolinsatser.
          </note>
          <note>
            En förutsättning för att elever och föräldrar skall kunna välja
            aktivt mellan olika skolor är att de får bra information. Därför
            instämmer vi i att denna informationsplikt bör lagstadgas, precis
            som utredaren föreslog. Vi tycker att det är synd att utskottet
            inte vill följa samma linje. Jag instämmer visserligen i det som
            står i propositionen, att det borde vara naturligt för kommunen
            att informera om sina grundskolor. Jag tror dock inte att denna
            förhoppning är tillräcklig. Erfarenheterna visar tyvärr att många
            kommuner gärna underlåter att informera om alternativ som inte
            sammanfaller med vad kommunpolitikerna anser vara bäst för invånarna.
          </note>
          <note>
            Herr talman! Självfallet står vi bakom alla våra reservationer.
            Jag skall, i likhet med föregående talare, spara kammarens tid
            och yrkar därför endast bifall till våra reservationer 3, 4 och
            10.
          </note>
          <note type="speaker">
            Anf. 110 BJÖRN SAMUELSON (v):
          </note>
          <note>
            Herr talman! Jag ber att få yrka bifall till reservationerna
            1 och 5. Jag skall fatta mig mycket kort. Vi avvisar från Vänsterpartiets
            sida denna proposition. Det gör vi av följande skäl.
          </note>
          <note>
            För det första är det ingen som har bett om detta, vare sig elever,
            föräldrar, lärare eller marknaden.
          </note>
          <note>
            För det andra öppnar propositionen för en avgiftsbeläggning av
            utbildning. Det vore på sin plats att statsrådet angav vid vilken
            nivå man går över gränsen och en avgift blir oskälig.
          </note>
          <note>
            För det tredje avhänder sig riksdagen ett viktigt kvalitetsinstrument,
            nämligen lärarutbildningen och möjligheten att använda den som
            ett styrinstrument i skolan.
          </note>
          <note>
            I propositionen och betänkandet otydliggörs det politiska ansvaret
            för utbildningspolitiken gentemot både föräldrar, elever och lärare.
          </note>
          <note>
            Propositionen ålägger kommunen ensidigt skyldighet gentemot privatskolor.
            Man går in och detaljreglerar i statsbidraget som kommunerna får.
          </note>
          <note>
            Man ger inte alla barn möjlighet att välja skola, definitivt
            inte de barn som är utvecklingsstörda.
          </note>
          <note>
            Herr talman! Detta är ett antal argument för avslag på propositionen
            och utskottets hemställan.
          </note>
          <note>
            Anf. 111 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! Jag skulle vilja fråga vad Björn
          </note>
          <note>
            Samuelson menar när han säger ''lärarutbildningen som styrinstrument
            i skolan''?
          </note>
          <note type="speaker">
            Anf. 112 BJÖRN SAMUELSON (v) replik:
          </note>
          <note>
            Herr talman! Stefan Kihlberg sade att han hade studerat hur lärarutbildningarna
            såg ut. För att undervisa i t.ex. drifts- och underhållsteknik
            krävs civilingenjörsutbildning, minst fyra års yrkeserfarenhet
            inom en bransch samt ett års studier i pedagogik och metodik.
            Är inte det kvalitet?
          </note>
          <note>
            Anf. 113 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! För att göra det tydligt: Vad är viktigast för Björn
            Samuelson, att en lärare har den faktiska kompetens som krävs
            för ett professionellt arbete som lärare eller att man har gått
            en utbildning som syftar i den riktningen, men det finns inga
            belägg för att man har nått målet?
          </note>
          <note type="speaker">
            Anf. 114 BJÖRN SAMUELSON (v) replik:
          </note>
          <note>
            Herr talman! Lärare skall naturligtvis ha både kompetens och
            relevant utbildning.
          </note>
          <note type="speaker">
            Anf. 115 CHRIS HEISTER (m):
          </note>
          <note>
            Herr talman! Det gläder mig att Jan Björkman tycker att det är
            bra att vi nu ger ökade möjligheter för elever att gå i en kommunal
            skola i en annan kommun. Jag kan inte låta bli att ta med mig
            ett tidningsurklipp upp i talarstolen som är från Jan
          </note>
          <note>
            Björkmans hemtrakter. I tidningsurklippet står att
          </note>
          <note>
            Bromölla kommun säger att den enda möjligheten för lilla Ros-Marie
            att gå i skola i Olofström i stället för i Bromölla, är att flytta
            kommungränsen. Nu behöver man inte flytta kommungränser längre,
            om vi fattar detta beslut i kammaren i dag. Nu har Ros-
          </note>
          <note>
            Marie möjlighet att gå i den skola hon vill gå i. Det tycker
            jag är bra.
          </note>
          <note>
            Herr talman! Alla elever skall ha rätt att välja skola. Det är
            grunden för de beslut vi skall fatta i dag. Vi har tidigare genom
            beslut i riksdagen gjort det möjligt för elever att välja en fristående
            skola utan att de skall vara beroende av storleken på föräldrarnas
            plånböcker.
          </note>
          <note>
            Vi går nu vidare och stärker rätten att välja skola inom det
            kommunala skolväsendet. Elevers val av skola skall tillgodoses
            om det inte kolliderar med närhetsprincipen eller förorsakar betydande
            ekonomiska och organisatoriska svårigheter.
          </note>
          <note>
            Möjligheten att välja grundskola i en annan kommun förbättras,
            och elever som flyttar får rätt att gå kvar det sista året i sin
            gamla grundskola.
          </note>
          <note>
            Kommuner och landsting får möjlighet att sluta entreprenadavtal
            med fysiska eller juridiska huvudmän när det gäller estetiska,
            ekonomiska och tekniska ämnen samt yrkesämnen.
          </note>
          <note>
            Slutligen föreslår vi ett nytt bidragssystem för fristående gymnasieskolor.
          </note>
          <note>
            Herr talman! Att friskolereformen har varit efterlängtad visar
            det stora antalet fristående skolor som har startat under det
            senaste året. Det är efterfrågat, Björn Samuelson! Antalet skolor
            har nästan fördubblats. Det finns i dag drygt 170
          </note>
          <note>
            fristående skolor. Sedan regeringen tillträdde har en ny fristående
            skola startats varje vecka. Trots det går bara ca 1 % av alla
            grundskoleelever i en fristående skola.
          </note>
          <note>
            Socialdemokraternas kritik mot de fristående skolorna riktar
            sig inte mot skolorna som sådana utan i första hand mot de ersättningsregler
            som gäller för de elever som väljer ett fristående alternativ.
            Att man har valt den argumentationslinjen kan jag förstå, med
            tanke på det intresse som finns för att gå i och starta fristående
            skolor.
          </note>
          <note>
            Men vi vet att ni socialdemokrater i grunden fortfarande är motståndare
            till fristående skolor.
          </note>
          <note>
            Företrädare för ert parti har sagt att man har för avsikt att
            riva upp friskolereformen om man kommer tillbaka till makten,
            säkert inte genom att i lag förbjuda fristående skolor -- det
            vore för utmanande -- utan genom att långsamt svälta ut dem på
            det sätt som man gjorde tidigare, när de fristående skolorna endast
            hade ca 40 % av de resurser som de kommunala skolorna hade. Det
            förslag till ersättningsmodell som
          </note>
          <note>
            Socialdemokraterna föreslår, dvs. att ersättningen skall beslutas
            av kommunerna, gör en sådan utveckling möjlig.
          </note>
          <note>
            Tillsammans med förslag om att kommunen skall ges möjligheter
            att pröva behov eller skälighet av etablering av fristående skolor
            på grundskolenivå skulle detta bli effektiva verktyg i arbetet
            med att montera ner denna valfrihetsreform. En sådan utveckling
            tänker vi inte bidra till.
          </note>
          <note>
            Utgångspunkten för denna reform är att vi vill göra det möjligt
            för föräldrar och elever att välja den skola som de bäst anser
            svara mot deras behov och önskemål, oavsett om den är kommunal
            eller fristående. Vem som driver skolan skall inte vara av avgörande
            betydelse. De ekonomiska villkoren skall vara likvärdiga oavsett
            huvudman.
          </note>
          <note>
            I propositionen föreslår regeringen att man justerar ersättningen
            så, att beräkningsåret för fördelning av resurser är detsamma
            för såväl kommunala skolor som fristående skolor, och att ansökan
            om godkännande av en fristående skola skall lämnas in senast den
            1 augusti året innan bidragsåret börjar för att skolan skall ha
            rätt till bidrag.
          </note>
          <note>
            Utskottet stödjer dessa förslag till justeringar. Men i övrigt
            anser vi att det är för tidigt att dra några så säkra slutsatser
            av den nuvarande bidragsnivån att vi är beredda att ompröva den.
            Reformen har varit i kraft i bara knappt ett år.
          </note>
          <note>
            Jan Björkman redovisade i sitt anförande bara den ena partens
            syn på detta bidragssystem. I samtal med företrädare för fristående
            skolor har vi fått höra vilka svårigheter de haft att få ut de
            medel som de i lag är garanterade. Mot den bakgrunden är det svårt
            att tro att tilldelning efter behov skulle vara möjlig. Det skulle
            resultera i än mer ändlöst förhandlande än i dag.
          </note>
          <note>
            Mot den bakgrunden vill utskottet liksom statsrådet avvakta Skolverkets
            fördjupade anslagsframställning, som skall lämnas den 1
          </note>
          <note>
            september i år. Där skall Skolverket redovisa effekterna av det
            nya bidragssystemet. Då kan det finnas anledning att återkomma.
          </note>
          <note>
            Skall man våga satsa, starta och driva fristående skolor krävs
            det fasta spelregler, som ger den långsiktighet och trygghet i
            planeringen som är nödvändig allra helst på detta område, som
            innebär stora åtaganden under lång tid. Därför finns det, som
            sagt, all anledning att avvakta Skolverkets redovisning innan
            ytterligare överväganden görs.
          </note>
          <note>
            Samtidigt som Socialdemokraterna föreslår försämrade ekonomiska
            villkor för de fristående skolorna vill de förbjuda de fristående
            skolorna att ta ut elevavgifter. Det är bara att konstatera att
            när de fristående skolorna ges likvärdiga ekonomiska villkor som
            de kommunala är elevavgifter inget problem. Över 130 av de 170
            fristående skolorna är i dag helt avgiftsfria.
          </note>
          <note>
            Att förbjuda elevavgifter skulle emellertid innebära att man
            också förbjuder fristående skolor att bedriva verksamhet utöver
            den som motsvaras av den utbildning som förekommer vid kommunala
            grundskolor. Det kan röra sig om extra kostnader för undervisningsmateriel
            i en Montessoriskola eller någonting annat. Att införa ett sådant
            förbud vore att lägga hämsko på de fristående skolornas möjlighet
            till pedagogisk och annan utveckling.
          </note>
          <note>
            Däremot slår utskottet fast att elevavgifterna skall vara skäliga
            med hänsyn till vad som kan vara rimliga kostnader för verksamheten
            och att
          </note>
          <note>
            Skolverket har till uppgift att bedöma skäligheten både i samband
            med beslut om godkännande av skolan och vid sin tillsyn.
          </note>
          <note>
            När det gäller tillsynen av de fristående skolorna klargör vi
            att den myndighet som har befogenhet att godkänna en skola och
            också befogenhet att återkalla ett godkännande, dvs. Skolverket,
            skall ha ansvaret för den pedagogiska tillsynen.
          </note>
          <note>
            Kommunen skall naturligtvis fortsatt ha skyldighet att se till
            att de barn som är skolpliktiga fullgör sin skolplikt, men också
            att utöva tillsyn enligt t.ex.
          </note>
          <note>
            hälso- och miljölagen och annan lagstiftning som ålägger kommunen
            att utöva tillsyn över den verksamhet som bedrivs i kommunen.
          </note>
          <note>
            Detta hindrar ju inte att en kommun som får reda på att det förekommer
            missförhållanden i en fristående skola påtalar detta för Skolverket.
          </note>
          <note>
            Herr talman! Det som förvånar mig allra mest är egentligen att
            Socialdemokraterna motsätter sig gymnasieskolornas möjlighet till
            entreprenadsamarbete, dvs. att få möjlighet att komma i åtnjutande
            av det kunnande och den kompetens som finns i arbetslivet och
            dessutom få tillgång till moderna resurser i form av utrustning
            och maskiner, resurser som en kommun själv kan ha svårt att ekonomiskt
            klara av.
          </note>
          <note>
            Jag tycker att det konstigt att Jan Björkman, som kommer från
            en mindre kommun, inte inser vilken betydelse det har för små
            kommuner med små gymnasieskolor att kunna utnyttja den kompetens
            som finns i näringslivet runt omkring den gymnasieskolan.
          </note>
          <note>
            Jag är, som sagt, övertygad om att en ökad samverkan med arbetslivet
            innebär en vitalisering av utbildningen, inte bara för eleverna
            utan också för de yrkeslärare som är verksamma inom dessa områden.
          </note>
          <note>
            Ny demokrati har i en reservation velat gå längre än de borgerliga
            partierna och föreslår en generell möjlighet till entreprenadlösningar.
            Låt mig peka på den möjlighet som finns genom att regeringen kan
            besluta om tillstånd i andra fall, om det finns särskilda skäl.
            Samtidigt är jag lika angelägen om att slå fast vikten av att
            se till att likvärdigheten och helhetssynen i utbildningen säkerställs.
          </note>
          <note>
            När det gäller frågan om lärarnas kompetens vid entreprenad är
            det för mig självklart att det endast är utbildning av god kvalitet
            som kan komma i fråga. Det är ju just kompetensen hos entreprenören
            som gör att det är intressant för en skola att samarbeta. Om en
            kommun eller ett landsting söker en entreprenadlösning gör den
            det för att det är till fördel för utbildningen, inte tvärtom.
          </note>
          <note>
            Läraren skall självklart ha kompetens för den undervisning den
            skall bedriva, både vad avser yrkeskunnande och pedagogisk insikt.
            Det är emellertid inte alltid möjligt att enbart anlita personal
            som har formell lärarutbildning, t.ex. i ett företag som anordnar
            undervisning på entreprenad.
          </note>
          <note>
            Men, som vi också framhåller i betänkandet, kompetensen hos entreprenörens
            lärare måste alltid vara sådan att kvaliteten i undervisningen
            håller samma nivå som annars krävs inom det offentliga skolväsendet.
          </note>
          <note>
            Herr talman! En fråga som vållat viss osäkerhet är den samverkan
            som finns mellan kommunerna och landstingen när det gäller gymnasieutbildning.
            Låt mig klargöra att de samverkansavtal som finns inte berörs
            av denna entreprenadreform. Det samarbete som finns i dag kan
            även fortsättningsvis äga rum enligt de övergångslösningar som
            riksdagen beslutade om i samband med beslutet om den nya gymnasieskolan.
            Det finns ingen anledning att slå sönder det som fungerar bra.
          </note>
          <note>
            Jag vill när det gäller särskolan och val av skolform säga följande.
          </note>
          <note>
            En arbetsgrupp har tillsatts som en direkt följd av det beslut
            riksdagen fattade under förra riksmötet.
          </note>
          <note>
            Den arbetsgruppen har till uppgift att följa utvecklingen när
            det gäller föräldrar och skolans samverkan vid val av skolformer.
          </note>
          <note>
            I arbetsgruppen ingår företrädare för såväl särskolan som föräldrar
            och handikapporganisationer. Arbetsgruppen skall redovisa sina
            förslag och synpunkter under våren
          </note>
          <note>
            1994. Jag tycker att det är rimligt att riksdagen avvaktar arbetsgruppens
            redovisningar innan man går vidare.
          </note>
          <note>
            Jag vill till sist bara kommentera det enskilda fall i
          </note>
          <note>
            Göteborg som Jan Björkman tog upp. Enligt den uppgift som jag
            har fått var skolan mycket väl beredd att ta emot denna elev,
            men stadsdelsnämnden ville inte bidra med mer än
          </note>
          <note>
            85 %. Det stärker mig bara i min uppfattning att riksdagen bör
            stå fast vid principen om elevens minsta rätt och kommunens minsta
            skyldighet.
          </note>
          <note>
            Herr talman! Med detta yrkar jag bifall till utbildningsutskottets
            hemställan i betänkandet
          </note>
          <note>
            UbU17.
          </note>
          <note type="speaker">
            Anf. 116 JAN BJÖRKMAN (s) replik:
          </note>
          <note>
            Herr talman! Låt mig av de funderingar som Chris
          </note>
          <note>
            Heister har riktat mot mig först ta upp den som gällde vårt motstånd
            mot entreprenader. Vi menar att det krävs utbildning för att undervisa,
            och vi anser att det är viktigt att samhället också slår fast
            det kravet för att garantera elever en bra, likvärdig och högkvalitativ
            utbildning.
          </note>
          <note>
            Vad hoppas Chris Heister uppnå med den lärarlösa skola som hon
            och utskottsmajoriteten nu förespråkar? Hoppas man att skolan
            skall bli bättre utan utbildade lärare? Om det nu är förhoppningen,
            varför då inte tillämpa det på hela gymnasieskolan? Varför inte
            ta steget fullt ut?
          </note>
          <note>
            Varför vara så blygsam och nöja sig med denna del av den?
          </note>
          <note>
            Chris Heister bekymrar sig för hur vi i min hemkommun, som är
            en liten kommun, skall kunna bevara kompetensen och undrar om
            det inte vore bra med entreprenadverksamhet. Jag kan försäkra
          </note>
          <note>
            Chris Heister att vi skall lyckas ge gymnasieeleverna i min hemkommun
            en god utbildning utan entreprenad. För att utnyttja utrustning
            och maskiner samt kompetens hos kringliggande företag krävs inte
            att samhället avhänder sig ansvaret för utbildningen. Man behöver
            inte entreprenadisera för att utnyttja utrustning i omkringliggande
            företag. Man behöver inte sälja ut skolan för att få möjligheter
            att tillgodogöra sig företagens kompetens.
          </note>
          <note>
            I det här avseendet litar tydligen Chris Heister dessutom obetingat
            på kommunalpolitikerna. Det vore klädsamt om samma tillit fanns
            när det gällde att övergå från det nuvarande centralstyrda statsbidragssystemet
            för de fristående skolorna till ett behovsstyrt system, där kommunerna
            fick göra en bedömning av resursbehovet.
          </note>
          <note>
            Chris Heister säger att det behövs långsiktighet och trygghet
            i finansieringen för de fristående skolorna, och det är säkert
            riktigt, men de förutsättningarna ges ju inte för de ordinarie
            skolorna i dagens --
          </note>
          <note>
            Moderaternas -- Sverige. Av ideologiska skäl görs ju nu dramatiska
            förändringar i den normala offentliga skolverksamheten. Det är
            fråga om stora nedskärningar, som slår hårt och drabbar de svaga
            eleverna hårdast.
          </note>
          <note type="speaker">
            Anf. 117 CHRIS HEISTER (m) replik:
          </note>
          <note>
            Herr talman! Jan Björkman säger att kommunerna avhänder sig ansvar
            genom att ingå i entreprenadsamarbete. Det förstår jag inte alls.
          </note>
          <note>
            Kommunerna söker faktiskt en kompetens som de själva inte har
            eller den fördel som kan ligga i att kunna utnyttja viss utrustning
            och annan dyr materiel på ett företag, varigenom pengarna kan
            användas på ett bättre sätt.
          </note>
          <note>
            Jan Björkman antydde vidare i sitt inledningsanförande att man
            på något vis lägger hela entreprenadutbildningen utanför skolan.
            Så är inte fallet. Detta ligger inom ramen för skolans verksamhet.
            Rektorn är ansvarig för utbildningen och har ett direkt pedagogiskt
            ansvar. Skolan har också ansvaret för planeringen av skolåret.
          </note>
          <note>
            Vad det handlar om är ju att skolorna och kommuner och landsting
            skall få möjlighet att i skolan utnyttja den kompetens och det
            kunnande som finns ute i arbetslivet. Jag tror att det blir bra
            för skolan. Jag menar att detta skulle vitalisera både eleverna
            och lärarna, inte tvärtom. Det förvånar mig verkligen att Socialdemokraterna
            är emot denna reform. Det hade varit mera naturligt att ni hade
            sagt ja.
          </note>
          <note>
            Jan Björkman talar vidare om ett centralstyrt system där vi vill
            garantera elevens minsta rätt och kommunens minsta skyldighet
            när det gäller att välja fristående skolor. Jag tyckte att jag
            i mitt inledningsanförande gav klart uttryck för den oro som jag
            känner, om man inte genom beslut i
          </note>
          <note>
            Sveriges riksdag skulle göra på det viset. Vad vi åstadkommer
            genom detta beslut är att föra ned avgörandet till frukostbordet,
            där jag, de mina och andra familjer kan bestämma över vilken skola
            våra barn skall gå i. Det är grunden för det hela. Vi skall inte
            vara beroende av kommunpolitiker på den punkten.
          </note>
          <note>
            Jan Björkman säger att jag är inkonsekvent när jag jämför entreprenadlösningar
            och fristående skolor.
          </note>
          <note>
            Det är en stor skillnad, Jan Björkman, mellan det samarbete inom
            ramen för det offentliga skolsystemet som en entreprenad utgör
            och ett val av ett fristående alternativ utanför den offentliga
            skolan. I det senare fallet finns det ett konkurrensförhållande,
            och det tycker jag att jag gav uttryck för genom att referera
            till de samtal som jag har haft med företrädare för många fristående
            skolor, som har stora bekymmer i samarbetet och diskussionen med
            kommunerna om t.ex.
          </note>
          <note>
            ersättningen för de elever som väljer en fristående skola.
          </note>
          <note type="speaker">
            Anf. 118 JAN BJÖRKMAN (s) replik:
          </note>
          <note>
            Herr talman! Jag tycker att det är bra med näringslivs- och arbetslivskontakter
            för skolan. Jag tror att det kan berika skolan, inte bara när
            det gäller utrustning utan även på annat sätt.
          </note>
          <note>
            Men det som vi socialdemokrater har vänt oss mot är att mycket
            av ansvaret för den kommunala verksamheten överlämnas till företagen.
            Risken blir att man får en företagsanpassad verksamhet, som inte
            tillgodoser bägge sidor, dvs. både kravet på bra yrkeskompetens
            och förutsättningar att ta sig ut i arbetslivet och kravet på
            medborgarkompetens. Det gäller också att man inte blir fastlåst
            i systemet och att man har valfrihet framöver.
          </note>
          <note>
            Med en annan modell, där man åtminstone slår vakt om lärarutbildningen
            som en garant för bra utbildning åt ungdomarna, skulle det här
            förslaget vunnit större gehör. Det är inte bara socialdemokrater
            som är negativa till den här modellen, utan många remissinstanser
            och de som jobbar i verksamheten har uttryckt kritiska synpunkter.
          </note>
          <note>
            Chris Heister säger om de fristående skolorna och statsbidragssystemet
            att hon vet att
          </note>
          <note>
            Socialdemokraterna i grunden är motståndare till friskolorna.
            Så är naturligtvis inte fallet. Vi socialdemokrater är motståndare
            till ett offentligt bidragssystem, som får orimliga konsekvenser,
            vilket vi också påpekat.
          </note>
          <note>
            I det nuvarande systemet sägs det att spridningen när det gäller
            behoven för de mest resp. minst behövande inte får vara mer än
            15 %, dvs. man garanterar 85 %, något som man inte är beredd att
            ändra på. Samtidigt vet vi, vilket också från andra håll poängterats,
            att spridningen, behovsstyrningen, i den vanliga verksamheten
            är större än dessa 15 %.
          </note>
          <note>
            Chris Heister säger att det är viktigt för familjerna att kunna
            välja och fritt styra. Men varför vill inte
          </note>
          <note>
            Chris Heister ge föräldrar till utvecklingsstörda barn rätten
            och möjligheten att välja skolform?
          </note>
          <note>
            Varför är ni inte lika snabba med att lägga fram förslag för
            att fatta beslut om när det gäller den delen? Det vore bra om
            Chris Heister kunde klargöra om ni är beredda att ge även dessa
            föräldrar samma rättigheter som övriga föräldrar.
          </note>
          <note type="speaker">
            Anf. 119 CHRIS HEISTER (m) replik:
          </note>
          <note>
            Herr talman! Jan Björkman argumenterar som om det här med entreprenadlösningar
            är något som man är tvungen till. Entreprenadlösningar väljs i
            den utsträckning som kommunen önskar.
          </note>
          <note>
            Självfallet bör den lösning som väljs vara till fördel för utbildningen,
            annars väljs den inte.
          </note>
          <note>
            Jan Björkman säger att Socialdemokraterna inte är motståndare
            till fristående skolor. Det är bra att Jan
          </note>
          <note>
            Björkman slår fast detta. Det innebär att ni inte är beredda
            att driva upp denna friskolereform om ni skulle komma tillbaka
            till makten.
          </note>
          <note>
            Men när man läser era motioner blir man litet tvivlande. Om vi
            studerar reservationerna till dagens betänkande finner vi fyra
            inskränkningar i den friskolereform som majoriteten i riksdagen
            ställt sig bakom. Den första inskränkningen handlar om att kommunerna
            beslutar om bidraget.
          </note>
          <note>
            Den andra inskränkningen handlar om att i lag förbjuda elevavgifter.
            Den tredje inskränkningen handlar om att kommunen skall ha inflytande
            över vilka fristående grundskolor som får starta och den fjärde
            inskränkningen handlar om en nedre gräns avseende antalet elever
            i en fristående skola för att den skall bli godkänd.
          </note>
          <note>
            Det är alltså fyra inskränkningar i dagens friskolereform. Två
            av dem, nämligen när det gäller elevavgifter och en nedre gräns
            för antalet elever, innebär en skärpning i förhållande till den
            situation som gällde innan den borgerliga regeringen tillträdde.
            Det vore klädsamt om vi från den socialdemokratiska sidan fick
            höra vilka inskränkningar som ni inte tänker genomföra, om ni
            kommer tillbaka till makten.
          </note>
          <note type="speaker">
            Anf. 120 BJÖRN SAMUELSON (v) replik:
          </note>
          <note>
            Herr talman! Chris Heister, vilken är den högsta elevavgift som
            i dag behöver tas ut på grundskolenivå?
          </note>
          <note type="speaker">
            Anf. 121 CHRIS HEISTER (m) replik:
          </note>
          <note>
            Herr talman! Precis som jag sade i mitt inledningsanförande måste
            en sådan bedömning göras i förhållande till den verksamhet som
            den fristående skolan bedriver. Det är Skolverkets uppgift, i
            samband med ett godkännande av en fristående skola, att ta ställning
            till. Det gäller även tillsynen av den fristående skolan.
          </note>
          <note type="speaker">
            Anf. 122 BJÖRN SAMUELSON (v) replik:
          </note>
          <note>
            Herr talman! Har Chris Heister ingen egen uppfattning i denna
            fråga?
          </note>
          <note type="speaker">
            Anf. 123 CHRIS HEISTER (m) replik:
          </note>
          <note>
            Herr talman! Det framgår klart att elevavgifterna skall vara
            skäliga och inte segregerande. De skall också ge möjlighet för
            sådana delar i skolverksamheten som skiljer sig från kommunens
            skola. Jag kan inte säga något exakt belopp. Det får göras en
            skälig bedömning, vilket är Skolverkets uppgift.
          </note>
          <note type="speaker">
            Anf. 124 Statsrådet BEATRICE ASK (m):
          </note>
          <note>
            Herr talman! Dagens eftermiddagsdebatt handlar om regeringens
            proposition rörande Valfrihet i skolan. Förslagen som jag noterat
            att utskottets majoritet i huvudsak ställt sig bakom är var för
            sig utomordentligt betydelsefulla. Samtidigt skulle jag gärna
            vilja understryka att propositionen är en del av regeringens samlade
            skolpolitik.
          </note>
          <note>
            Målen för utbildningspolitiken är inte så svåra att bli överens
            om här i kammaren. Att Sverige skall erbjuda alla barn och ungdomar
            utbildning av hög kvalitet och att vi skall ha likvärdig utbildning
            över hela landet uppfattas som självklart.
          </note>
          <note>
            Under innevarande riksmöte har jag visserligen av och till fått
            en del kommentarer kring regeringens uttalanden om att skapa Europas
            bästa skola, men jag uppfattar det inte som en målsättning som
            opponenterna i sak ifrågasätter utan mer som agitation. Ingen
            i den här kammaren torde ifrågasätta betydelsen av höga ambitioner
            när det gäller utbildningspolitiken.
          </note>
          <note>
            Men om det är enkelt att bli överens om målen, är det betydligt
            mer besvärligt att vinna enighet om medlen. Visserligen, och det
            förtjänar att påpekas här i kammaren, ställer de flesta upp bakom
            den nya ansvarsfördelningen när det gäller skolväsendet. Problemet
            är att några stannar på halva vägen och att andra gärna talar
            om decentralisering men känner mycket stort behov av att i varje
            sammanhang kringgärda det lokala ansvaret med mängder av regler,
            riktlinjer och detaljer.
          </note>
          <note>
            Regeringens idé är dock mycket klar. Vi vill ha färre centrala
            regler. Men de regler som vi har skall vara bra. Jag medger att
            denna formulering är mycket förenklad, men i sak är den rätt.
            Vår idé handlar om att fullfölja decentralisering av besluten
            om skolan.
          </note>
          <note>
            Det vore olyckligt om riksdagens beslut om ansvaret i skolan
            bara flyttades från riksdagen till kommunfullmäktige. Elever,
            föräldrar och de enskilda skolorna skall få mer att säga till
            om. Det är ett viktigt mål med regeringens arbete.
          </note>
          <note>
            Regeringen anser att offentliga och fristående skolor skall arbeta
            på likvärdiga villkor. Att bryta det offentliga skolmonopolet
            är viktigt, om man vill skapa mångfald och flexibilitet i skolväsendet.
            Den reform som riksdagen fattade beslut om förra hösten har också
            varit mycket framgångsrik.
          </note>
          <note>
            Med dagens ärende går vi vidare. Särskilt viktigt är det att
            rätten att välja skola skrivs in i skollagen och att elevens val
            blir utgångspunkt för placering också inom det offentliga skolväsendet.
            De flesta eleverna går ju faktiskt där.
          </note>
          <note>
            Med anledning av den hittills förda debatten vill jag påpeka
            att motsvarande möjlighet att välja skola också föreslås när det
            gäller barn på särskolans område. Det visar på ett svaghetstecken
            att
          </note>
          <note>
            Socialdemokraterna använder handikappade och utvecklingsstörda
            elever som ett vapen för att misskreditera frågan om fristående
            skolor och allas möjligheter att välja.
          </note>
          <note>
            Det vore bättre om vi försökte se till att de eventuella brister
            som finns i systemet blir belysta här i kammaren och att vi gör
            någonting åt dem, brister som möjligen kan innebära att de fördomar
            som kan finnas om bl.a. utvecklingsstörda elever minskar deras
            möjligheter.
          </note>
          <note>
            Än så länge har vi olika uppfattning när det gäller avgörandet
            om placering av elever i viss skolform.
          </note>
          <note>
            Men då handlar det inte om att välja skola och placering. Av
            omtanke av eleverna har vi i den här mycket svåra frågan tillsatt
            en arbetsgrupp inkluderande föräldrarepresentanter för att noggrant
            undersöka hur det faktiskt fungerar. Jag tycker inte att det är
            fel att invänta deras synpunkter och resultat.
          </note>
          <note>
            Skälet till att frågan om elevens val har sådan betydelse är
            givetvis att valmöjligheterna skapar ökat intresse för skolan
            och elevernas skolgång över huvud taget, samtidigt som det ger
            elever och föräldrar ökat inflytande. Det är också med glädje
            som jag har noterat att just denna del av propositionen vunnit
            stor uppslutning i alla partier.
          </note>
          <note>
            I samband med att regeringen lade fram propositionen om likvärdiga
            ekonomiska villkor för offentliga och fristående skolor förra
            året, aviserade jag att regeringen skulle följa upp frågorna och
            komma med förslag om gymnasienivån. När det gäller gymnasienivån
            föreslår vi nu en indelning av berörda skolor i två kategorier
            -- fristående gymnasieskolor och kompletterande gymnasieskolor.
            För gymnasieskolor med utbildningar som motsvarar gymnasieskolans
            nationella program skall det efter regeringens prövning kunna
            utgå såväl bidrag som studiemedel. Kriterierna påminner om dem
            som gäller fristående skolor på grundskolenivån -- dock gäller
            dessutom att berörda kommuner via länsstyrelsen skall ge sitt
            yttrande innan frågan prövas av regeringen.
          </note>
          <note>
            En hel del utbildningar över grundskolenivån utgör betydelsefulla
            inslag i det svenska utbildningsväsendet. Inte sällan erbjuder
            fristående skolor påbyggnadsutbildningar eller inriktningar som
            saknas i det offentliga skolväsendet. Regeringen föreslår därför
            att sådan utbildning skall kunna ställas under statlig tillsyn,
            dvs. att eleverna skall kunna få studiemedel, och att man i vissa
            fall skall kunna tilldela den typen av utbildningar statsbidrag.
          </note>
          <note>
            Inte heller de förslagen tycks vara särskilt kontroversiella
            i kammaren.
          </note>
          <note>
            Nej, det är två delar av propositionen som uppenbarligen väcker
            känslor. Det är för det första själva grundfrågan, dvs. huruvida
            man vill eller inte vill att offentliga och fristående skolor
            skall arbeta utifrån likvärdiga ekonomiska villkor.
          </note>
          <note>
            Socialdemokraterna uppvisar en makalös kreativitet när det gäller
            att hitta fel och brister i regeringens förslag. Ersättningsnivån
            anses fel, avgifter i friskolorna är fel, formen för beslut om
            bidrag till fristående skolor är fel, ja, man får en känsla av
            att fristående skolor är fel över huvud taget för socialdemokraterna.
            Ni vill inte att elever och föräldrar skall kunna välja en fristående
            skola --
          </note>
          <note>
            så enkelt är det. Åtminstone skall det i så fall inte göras ekonomiskt
            möjligt för flertalet. Det var det ju inte heller under den socialdemokratiska
            regeringsperioden.
          </note>
          <note>
            Det är för det andra -- och det förvånar inte bara
          </note>
          <note>
            Chris Heister utan även mig -- möjligheterna för en kommun att
            lägga ut viss undervisning i gymnasieskolan på entreprenad. Regeringen
            föreslår i det här sammanhanget att kommuner och landsting skall
            kunna lägga ut undervisning inom ämnesblocken estetiska ämnen,
            ekonomiska ämnen, tekniska ämnen och yrkesämnen på entreprenad.
            Motiven för förslaget är framför allt att företag och andra, inte
            minst när det gäller yrkesutbildningar, i vissa fall kan erbjuda
            bättre kompetens och mer verklighetsanknuten utbildning än vad
            den kommunala skolan klarar.
          </note>
          <note>
            Jag vet inte om ledamöterna har haft tillfälle att läsa kvällstidningarna
            ännu, men precis innan jag gick in i kammaren läste jag i dagens
            Expressen om en mycket trist historia i Borås, där man har haft
            gesällprov. Av 18 elever blev 16 kuggade -- siffrorna var i alla
            fall i den storleksordningen -- därför att de efter tre års utbildning
            inte klarade av branschens yrkeskrav. Det är möjligt att branschens
            krav i det här fallet var felaktiga -- det vet inte jag. Det är
            också möjligt att det var något som brast i prövningen.
          </note>
          <note>
            Vi får ofta höra från högskolan eller från branscher att gymnasieskolans
            utbildning inte håller måttet.
          </note>
          <note>
            Ibland kanske det är sant. Det är därför som vi måste få till
            stånd ett ökat samarbete. Det är också därför som man i vissa
            fall kan behöva lägga ut någon del på entreprenad -- vi har kanske
            inte kompetensen i den vanliga gymnasieskolan. Jag tycker att
            det är självklart att man skall säga ja till detta. Men det är
            uppenbart att det förslaget ogillas på flera håll.
          </note>
          <note>
            Ett genomgående drag i kritiken i motioner och på andra håll
            är misstro mot kommunernas vilja och förmåga att ta ansvar för
            gymnasieutbildning över huvud taget. Skrönor om hur kommunalpolitiker
            skulle strunta i att anordna egen utbildning för att i stället
            lägga ut uppgiften på vilket företag som helst bara det är billigt
            eller sälja ut skolan som Jan
          </note>
          <note>
            Björkman påstår insinuerar att kommunalpolitiker skulle vara
            beredda till precis vad som helst för att minska utbildningskostnaderna.
          </note>
          <note>
            Jag delar inte den uppfattningen. Regeringen delar inte heller
            den uppfattningen. Riksdagen borde inte mot bakgrund av den ansvarsfördelning
            som man har beslutat om när det gäller skolan hysa en sådan misstro
            mot kommunala förtroendemän. Jag tycker i stället att vi skall
            utgå från att kommunerna kan ta sitt ansvar och att de vinnlägger
            sig om att hitta lösningar som ger bästa möjliga utbildning också
            när budgeten är snäv.
          </note>
          <note>
            Regeringen anser inte -- det har ju redan diskuterats här --
            att lärarutbildning skall vara ett absolut krav för att undervisa
            när det gäller den begränsade möjlighet till entreprenad som nu
            föreslås. Om man skall lägga ut undervisningen inom ett ämne eller
            en del av ett ämne, t.ex.
          </note>
          <note>
            klippning för de elever som går inrikting för frisörer inom hantverksprogrammet,
            är formell lärarutbildning fel krav -- så enkelt är det. I stället
            måste man kräva att vederbörande lärare har god kompetens i det
            aktuella ämnet och förmåga att lära ut de kunskaperna. De kraven
            ställer regeringen i propositionen. Huvudmannen för gymnasieutbildningen
            och rektorn har ansvar för att se till att den som tar en entreprenad
            har den kompetensen och den förmågan. Jag tycker inte att man
            skall slarva och påstå att vi har struntat i det här.
          </note>
          <note>
            Att formulera krav som gör hela projektet att lägga ut någon
            del av utbildningen på entreprenad meningslöst bara för att man
            misstror lokala beslutsfattare är att gå som katten kring het
            gröt.
          </note>
          <note>
            Säg som det är i stället: Ni är emot utbildning som genomförs
            av någon annan än den som är anställd av kommunen. Alternativet
            är att ni egentligen inte tilltror kommunerna förmågan att ta
            ansvar för den viktiga gymnasieutbildningen över huvud taget.
            Jag medger att det skulle få visst eko i debatten om riksdagen
            uttalade det eller om de partier som nu har den uppfattningen
            sade så, men det är ju kontentan av den kritik som man riktar
            mot det förslag som regeringen nu har lagt fram.
          </note>
          <note>
            Kommunernas ansvar för hela gymnasieutbildningen ligger fast,
            liksom kravet på kompetens och kvalitet. Den typen av krav kommer
            den här regeringen aldrig att ifrågasätta.
          </note>
          <note>
            Det är oerhört viktigt att man håller fast vid dem, men man får
            inte vara formalist så att hela idén med utbildningen går förlorad.
            Det är risken med en del av de oppositionsförslag och den kritik
            som har framförts.
          </note>
          <note type="speaker">
            Anf. 125 JAN BJÖRKMAN (s) replik:
          </note>
          <note>
            Herr talman! Skolministern säger att det är två områden som väcker
            känslor i det här sammanhanget. Det ena skulle då vara förslaget
            om entreprenad och det andra förslaget om fristående skolor.
          </note>
          <note>
            När det gäller entreprenaden uttrycker sig skolministern så försiktigt
            som om det handlade om att lägga ut någon del. I själva verket
            handlar det ju om en generell rätt -- det är ju det vi skall besluta
            om -- att lägga ut utbildning på entreprenad, utan krav på lärarbehörighet,
            utan krav på lärarutbildning. Det är ju det som förslaget går
            ut på och som vi om en liten stund också kommer att få se riksdagsmajoriteten
            fatta beslut om.
          </note>
          <note>
            För vår del handlar det inte om någon misstro som skolministern
            är inne på. Vi menar att samhället har skyldighet att se till
            att likvärdigheten och kvaliteten kan garanteras i utbildningssystemet.
            Vi menar att entreprenadförslaget inte ger den garantin. Det är
            utifrån den rationella aspekten som vi är emot det här förslaget.
          </note>
          <note>
            Jag tycker att det vore betydligt rakare att säga att ni föredrar
            privata gymnasieskolor. Då är det tydligt att det är någon som
            har ansvaret, precis som i den kommunala gymnasieskolan. Man kan
            peka ut vem som har ansvaret för verksamheten, för utbildningen,
            och vem som också skall ställas till svars om verksamheten inte
            fungerar. Nu säger man litet luddigt att det är rektorn som har
            ansvaret och att man måste öka skolledningsresursen för att kunna
            kontrollera det här systemet -- man är inte säker på hur det kommer
            att slå.
          </note>
          <note>
            Jag tror att det hade varit bra om entreprenadförslaget inte
            hade sett ut som det gör.
          </note>
          <note>
            Därmed inte sagt att det inte är viktigt att ta till vara den
            kompetens som kan finnas i näringslivet -- det har jag poängterat
            förut. Men en bättre form för det än den man nu har lyckats hitta
            hade varit att föredra.
          </note>
          <note>
            När det gäller de fristående skolorna säger Beatrice
          </note>
          <note>
            Ask att Socialdemokraterna hittar fel på friskolesystemet. Nej,
            Beatrice Ask, vi hittar inte fel -- det är verkligheten som tränger
            sig på och visar en del av de avigsidor som det här systemet för
            med sig. En skola som har varit kommunal och som väljer att övergå
            i privat regi får t.ex. mera resurser bara genom att ändra organisationsform.
            Det är klart att ett sådant system väcker känslor -- inte hos
            oss som politiker utan hos de föräldrar och de elever som skall
            välja framöver.
          </note>
          <note>
            Tyvärr är regeringen inte beredd att ändra det orättvisa systemet;
            där visar regeringen den rädsla för kommunalpolitiker som Beatrice
            Ask beskyller
          </note>
          <note>
            Socialdemokraterna för att lida av. Man vågar inte överlåta åt
            kommunalpolitikerna att efter behov tilldela de här skolorna resurser.
          </note>
          <note type="speaker">
            Anf. 126 FÖRSTE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note type="speaker">
            Anf. 127 Statsrådet BEATRICE ASK (m):
          </note>
          <note>
            Herr talman! Det förslag vi har lagt fram innebär att man skall
            ha entreprenader inom vissa särskilt angivna delar av gymnasieskolans
            utbildningar --
          </note>
          <note>
            inte inom all utbildning. Det finns möjlighet för regeringen
            att, när det finns särskilda skäl, medge entreprenad utöver detta.
            Som exempel på vad man kan tänka sig tar vi upp hemspråk. Jag
            tycker att det i texter och i formuleringar ganska tydligt markeras
            att det inte handlar om en generell rätt, vilket Jan Björkman
            uppenbarligen läser in i förslaget.
          </note>
          <note>
            Frågan om ersättningsnivån har diskuterats och utretts på olika
            sätt. Vi har inte ansett att det nu finns skäl för att ändra den
            uppfattning vi tidigare hade.
          </note>
          <note>
            Socialdemokraterna är förvånade över att vi inte vill låta kommunerna
            bestämma över hur mycket de skall ge till fristående skolor. Det
            var så det formulerades nu, även om jag vet att ni i en del förslag
            har uttryckt det något annorlunda. Jag tycker att likvärdigheten
            över landet är ganska viktig. Det gäller i synnerhet som Sverige
            har skrivit under internationella konventioner om elevers och
            föräldrars rätt att välja skola. Då skall inte möjligheterna att
            i praktiken kunna välja skola bero på vilken kommun man hör till.
            Det blir dess värre följden, tror jag, om man inte har samma rättighet
            överallt.
          </note>
          <note>
            När det gäller avigsidor av system osv. är det klart att vi skall
            se på vilka brister förslag innebär. Jag tycker att regeringen
            följer upp sina förslag på olika sätt. Vi gör en del justeringar
            i denna proposition som vi tycker är nödvändiga, bl.a. av tidpunkten
            för ansökan om bidrag för friskola osv.
          </note>
          <note>
            Jag tycker inte att oppositionen skall slå sig för bröstet. Under
            den tid då vi såg alla avigsidor, t.ex.
          </note>
          <note>
            friskolor som i olika kommuner inte fick en krona, betraktades
            det aldrig som något bekymmer. Det medförde uppenbara problem.
          </note>
          <note>
            Jag tror återigen att det handlar om den ideologiska skiljelinje
            som finns mellan borgerliga och socialister. Det är skälet till
            att vi har olika infallsvinklar i denna typ av frågor.
          </note>
          <note type="speaker">
            Anf. 128 JAN BJÖRKMAN (s) replik:
          </note>
          <note>
            Herr talman! För att börja med det sista vill jag säga att de
            avigsidor som fanns i det tidigare systemet --
          </note>
          <note>
            den enligt skolministern alltför njugga tilldelningen av medel
            till privatskolor -- påpekades av den dåvarande oppositionen.
            Det behöver vi inte vara oroliga för. Synpunkterna kom säkert
            fram.
          </note>
          <note>
            Jag har fortfarande svårt att förstå varför skolministern är
            så rädd för en behovsstyrning av resurserna till de fristående
            skolorna. Är det så att skolministern är orolig för att den överkompensation
            som sker gentemot friskolor, framför allt om de har etablerat
            sig i rätt område, inte längre skall få förekomma? Vilket är skälet
            till att det jag tycker är alldeles självklart, dvs. att skolor
            skall tilldelas resurser efter behov, inte får ske? Det måste
            ju vara utgångspunkten för verksamheten. Att säga att spridningen
            av behovet inte kan vara mer än 15 % -- det är vad skolministern
            säger i dag -- framstår för mig som märkligt. Vi vet att spridningen
            i de offentliga skolorna i dag är betydligt större.
          </note>
          <note>
            För att knyta an till det skolministern sade om internationella
            konventioner vill jag läsa ur ett klipp från Göteborgsposten från
            den 9 maj. Där skriver skolministern mycket riktigt att det givetsvis
            är så att elevers och föräldrars rätt att välja skola, vilket
            Sverige skrivit under på i internationella konventioner, också
            bör gälla i det kommunala skolväsendet.
          </note>
          <note>
            Med tanke på att det skrevs den 9 maj -- det var under den vecka
            då debatten kring den lätt förståndshandikappade flicka som förvägrades
            rätten att välja skola fördes som livligast i
          </note>
          <note>
            Göteborg -- tycker jag att det vore bra om skolministern litet
            klarare än i dag tog ställning för att föräldrar till utvecklingsstörda
            barn har rätt inte bara att välja skola utan också att välja skolform.
          </note>
          <note>
            Rätten att välja skolform hänger ju också ihop med rätten att
            välja skola. Det är för oss socialdemokrater en självklar rätt,
            och ingenting som man behöver oroa sig för.
          </note>
          <note>
            Jag skulle avslutningsvis vilja säga att det hade varit bra om
            skolministern inte bara hade beskrivit grundskolan och det offentliga
            skolväsendet som ett monopoliserat område eller som ett uniformerat
            system, vilket man skriver i propositionen, eller som ett konformt
            system, vilket man skriver i betänkandet. Vi vet att 99 % av Sveriges
            elever går i den skolan. Vi vet att det inte ser likadant ut i
            det ena klassrummet som det gör i det andra. Vi vet att det pågår
            en väldig massa bra verksamhet.
          </note>
          <note>
            Skolministern slulle kanske någon gång kunna uttrycka ett positivt
            omdöme också om den verksamheten och inte bara om marknaden och
            aktörerna.
          </note>
          <note type="speaker">
            Anf. 129 Statsrådet BEATRICE ASK (m):
          </note>
          <note>
            Herr talman! Det är alldeles riktigt att kommunerna har litet
            olika nivåer för de ersättningar som olika skolor får. Det är
            inte alltid så att varje system imponerar. Det finns brister även
            där.
          </note>
          <note>
            Vi har prövat frågan om ersättningsnivån. Det finns väl inget
            exakt facit, men vi har tyckt att det är rimligt att ligga kvar
            på den här nivån. Jag tror att man kommer att få pröva det av
            och till, men vi är för att det så långt som möjligt skall vara
            fasta spelregler. Man skall ha mycket goda skäl till att förändra
            nivån.
          </note>
          <note>
            Det är viktigt att framhålla att vi i propositionen tar upp vikten
            av att elever inom särskolan också får välja skola och att man
            inom särskolan låter elevens och föräldrarnas val påverka t.ex.
            placering. Jag försökte reda ut det här redan innan. Det vi inte
            är överens om, åtminstone om vi skall läsa protokoll, är frågan
            om prövning av vilken skolform en elev skall tillhöra. Jag försökte
            att seriöst redovisa vilka skäl vi har för att iaktta en viss
            försiktighet där.
          </note>
          <note>
            Jag tycker att utvecklingsstörda elever har rätt att begära att
            vi ägnar den frågan viss omsorg, precis som alla elever har. Vi
            har vad gäller denna fråga och alla de synpunkter som finns omkring
            valt att låta en arbetsgrupp titta särskilt på den debatt som
            har förts och på den verklighet som man möter ute i kommunerna.
            Det bästa för eleverna när det gäller val av skolform -- en fråga
            vi inte behandlar här i dag -- är givetvis att föräldrarna ock
            skolan är överens. Valet fordrar kunskap om utvecklingsstörning,
            olika pedagogiker och om grundskolans möjligheter att ge eleven
            rätt stöd samt kunskap om den enskilde individen. I det fallet
            är föräldrarna nästan alltid de som kan allra, allra mest.
          </note>
          <note>
            Allt detta är nödvändigt för att man skall kunna fatta rätta
            beslut. I de allra flesta fall gör man det.
          </note>
          <note>
            Vi tittar nu på om det finns stora brister. Det är inte det vi
            resonerar om, och det är därför jag tycker att det är så orättvist
            att Jan Björkman försöker använda den debatten för att misskreditera
            förslag som handlar om att elever i olika skolformer faktiskt
            skall kunna välja skola eller placering i större utsträckning
            än tidigare. Den är den valfriheten vi nu arbetar med. Vi skall
            titta på det andra senare.
          </note>
          <note type="speaker">
            Anf. 130 BJÖRN SAMUELSON (v) replik:
          </note>
          <note>
            Herr talman! Det var ett par resonemang som
          </note>
          <note>
            Beatrice Ask förde som fick mig att begära replik.
          </note>
          <note>
            I det ena sade hon att Vänsterpartiet odlar misstro mot kommunala
            förtroendevalda. Jag var en av dem som röstade för kommunaliseringen.
            Beatrice
          </note>
          <note>
            Ask kan lyssna på vad hennes partivänner sade i samband med det
            utbildningspolitiska beslutet. De anförde just denna misstro mot
            kommunala förtroendevalda. Det går bra att läsa protokollet.
          </note>
          <note>
            Beatrice Ask förde ett resonemang om entreprenadskap och kompetens
            som gjorde mig litet nyfiken. Finns det mot bakgrund av det resonemang
            som fördes över huvud taget något ämne eller någon verksamhet
            inom skolan som inte kan läggas ut på entreprenad?
          </note>
          <note type="speaker">
            Anf. 131 Statsrådet BEATRICE ASK (m):
          </note>
          <note>
            Herr talman! När det gäller misstron mot de kommunala förtroendemännen
            och den debatt som fördes om kommunaliseringen vill jag bara säga
            att vi i dag har ett beslut som jag tror att alla ställer upp
            på. Jag vet också hur debatten såg ut. Därför tror jag att det
            är oerhört centralt att man visar tilltro och utgår ifrån att
            kommunerna tar det viktiga ansvar som de nu har fått.
          </note>
          <note>
            Björn Samuelson frågade om det finns något ämne som inte kan
            läggas ut på entreprenad. Det finns ett stort område, enklast
            uttryckt som kärnämnena i gymnasieprogrammen. Jag är ganska säker
            på att skolan har den bästa professionella kompetens som över
            huvud taget finns när det gäller att förmedla de ämnenas innehåll
            på ett sådant sätt att så många som möjligt faktiskt tillgodogör
            sig dem. Jag tror att detta gäller för många av de andra ämnena
            också.
          </note>
          <note>
            Över huvud taget är det just skolans professionalism som gör
            att det måste finnas en begränsning när det gäller entreprenadverksamheten.
            Jag tror att man skall vara försiktig med att lägga ut allt.
          </note>
          <note>
            Skälet till att vi påpekar att det främst är inom yrkesutbildningar
            eller yrkesinriktade utbildningar som man hittar exempel på ämnen
            som vore lämpliga att lägga ut på entreprenad är just att yrkeskompetens
            och mycket specialiserad kompetens inom vissa grenar ofta saknas
            hos yrkeslärarna i kommunerna. Möjligen beror det på den snabba
            tekniska utvecklingen och mycket annat, men det är svårt att hänga
            med om man samtidigt är verksam inom skolan. Vi är ganska tydliga
            på den punkten. Det finns en hel del områden där frågan om entreprenad
            inte behöver diskuteras, åtminstone inte inom överskådlig tid.
          </note>
          <note type="speaker">
            Anf. 132 BJÖRN SAMUELSON (v) replik:
          </note>
          <note>
            Herr talman! Jag kan inte se att det resonemang som Beatrice
            Ask för när det gäller kompetens och entreprenadskap egentligen
            skulle sätta stopp för något ämne. Allt kan i princip läggas ut
            på entreprenad. Det finns ju ingen begränsning i det logiska resonemanget,
            så att säga.
          </note>
          <note>
            Det låter litet märkligt att Beatrice Ask exkluderar yrkeslärarna
            när hon resonerar om kompetensen och professionalismen.
          </note>
          <note type="speaker">
            Anf. 133 Statsrådet BEATRICE ASK (m):
          </note>
          <note>
            Herr talman! Det vore väl främmande att exkludera yrkesvalslärarna,
            men jag konstaterar att både utrustning och annat ändras så snabbt
            ute i arbetslivet att det är omöjligt för en lärare som inte direkt
            är ute i verksamheten att hänga med.
          </note>
          <note>
            Forskning och annat går också snabbt. Det kan finnas delar av
            ett centralt ämne där utvecklingen går så fort att man inte ens
            med fortbildning har kunnat hänga med. Då kan det vara en bättre
            väg för gymnasieskolan att hyra eller köpa den kompetensen, i
            stället för att vänta på en ny generation lärare eller genomföra
            stora utbildningsinsatser.
          </note>
          <note type="speaker">
            Anf. 134 BIRGITTA CARLSSON (c):
          </note>
          <note>
            Herr talman! Vi i Centern ser i betänkandet,
          </note>
          <note>
            Valfrihet i skolan, stora möjligheter och många fördelar. Men
            vid alla förändringar finns det alltid något område där man har
            funderingar om hur förslagen kommer att tas emot i kommuner och
            andra berörda verksamheter.
          </note>
          <note>
            Vi vill ha en valfrihet för varje elev. De skall kunna välja
            utbildning och utbildningsväg. Denna valfrihet skall gälla alla,
            oavsett vilken kommun man bor i.
          </note>
          <note>
            Det här betänkandet har ett brett innehåll, men jag kommer bara
            att lyfta fram två motioner i det. Det är dels Ub161 av Stina
            Gustavsson m.fl om lanthushållsskolor, dels Ub162 av Sten Svensson
            m.fl. från Skaraborgs län om rekrytering till Skara skolscen.
          </note>
          <note>
            I båda dessa motioner tar man upp problemet med kommuner som
            inte betalar interkommunal ersättning när elever har sökt sig
            till dessa utbildningar. Lanthushållsskolorna är ju en gammal
            form av utbildning som har funnits länge.
          </note>
          <note>
            Det finns bara ett fåtal kvar. Där ges en bredd, och betydelsen
            av kunskaper i ämnen som kost, hälsa och hushållsekonomi lyfts
            fram. Vi har en skola som har blivit mer och mer teoretisk. Därför
            ser vi det som oerhört viktigt att den här typen av utbildning
            får finnas kvar. Det är många, som t.ex.
          </note>
          <note>
            jobbar inom vård och omsorg, som behöver den.
          </note>
          <note>
            Även motion Ub162 tar upp en gammal utbildning.
          </note>
          <note>
            Skara skolscen är 30 år. Den är riksunik på sitt sätt.
          </note>
          <note>
            En stor andel av de elever som har gått igenom utbildningen har
            fått arbete som skådespelare eller sökt sig till andra teaterhögskolor.
          </note>
          <note>
            Skara skolscen är den enda förberedande sceniska utbildningen
            i Sverige. Det gör att den har sökande från hela Sverige. Vid
            den senaste intagningen var det över 400 sökande till 12 platser.
            Skolans ekonomi grundar sig på statsbidrag, interkommunala ersättningar
            och bidrag från Skara kommun. Vi ser det som ett riksintresse
            att den här utbildningen får vara kvar.
          </note>
          <note>
            I prop. 1992/93:230 indelas utbildningen i två grupper. Där står
            det att de utbildningar som jag här talar om kan hänvisas till
            den grupp som betecknas som kompletterande skola, som omfattar
            utbildningar som kompletterar gymnasieskolan och är av nationellt
            intresse.
          </note>
          <note>
            Jag anser att det är av stort intresse och värde att vi även
            i framtiden kan erbjuda dessa utbildningar.
          </note>
          <note>
            De är mycket olika, men både Skara skolscen och lanthushållsskolor
            har stor betydelse för framtiden, bl.a. som förvaltare av det
            svenska kulturarvet inom sina områden.
          </note>
          <note>
            Vår uppfattning är att regeringen värnar om mångfalden inom utbildningsområdet,
            att den inte vill begränsa möjligheten att kunna välja utbildning
            eller utbildningsväg. Därför utgår vi från att tolkningen av detta
            betänkande kan göras så, att dessa skolor även i framtiden kommer
            att ges ekonomiska möjligheter -- genom statsbidrag -- att bedriva
            sin utbildning.
          </note>
          <note>
            Därmed, herr talman, yrkar jag bifall till hemställan i betänkande
            UbU17.
          </note>
          <note type="speaker">
            Anf. 135 LEIF BERGDAHL (nyd):
          </note>
          <note>
            Herr talman! Den egendomliga debattordningen i denna kammare
            medger inte att man som sista anmälde talare går in i debatten
            tidigare. Därför skall jag svara herr Björkman nu.
          </note>
          <note>
            Jan Björkman påstod att det av ideologiska skäl sker dramatiska
            förändringar inom skolans värld i
          </note>
          <note>
            Sverige. Bra! Mycket bra! Det är på tiden att det sker sådana
            förändringar, men jag vet inte om jag håller med om att de är
            dramatiska. Tyvärr kommer den ideologiska omskolningen, eller
            avprogrammeringen skulle jag vilja kalla det, av lärare aldrig
            att kunna ske. Det tror jag inte kommer att kunna ske innan det
            växer upp en ny generation lärare.
          </note>
          <note>
            Tidigare i dag såg vi exempel på s.k. cirkuskonster utförda av
            socialdemokrater som ställde sig på rad.
          </note>
          <note>
            Att de reagerade på det här viset förvånade mig inte. Att skolan
            icke skall vara fri och obunden utan styras av samhället, dvs.
            helst det socialdemokratiska partiet, har länge varit ett önskemål
            för dem. Om man går emot denna uppfattning uppväcker man Socialdemokraternas
            vrede. Det är ungefär som att börja röra i ABF,
          </note>
          <note>
            Folkets hus-rörelsen, HSB osv. Då hotas själva livsnerven i partiet.
          </note>
          <note>
            Nyligen försökte jag i egenskap av riksdagsrevisor för andra
            året i följd att få till stånd en granskning av Folkets hus-rörelsen.
            Givetvis blev det nej. En sådan granskning kommer säkert aldrig
            till stånd, inte så länge som det finns socialdemokrater med inflytande
            i den här kammaren. Det var inte bara socialdemokraterna som motsatte
            sig granskningen av Folkets hus-rörelsen, utan även hela den borgerliga
            sidan med undantag av en enda moderat.
          </note>
          <note>
            Det var så här det gick till tidigare i Sverige under den borgerliga
            regeringen. De vågade inte röra skolan. De satt mellan 1976 och
            1982, och ingenting hände med skolan, utrikespolitiken eller försvaret.
          </note>
          <note>
            Man körde på precis på samma sätt. Nu har den här borgerliga
            regeringen tack vare moderaterna -- det skall de ha en eloge för
            -- vågat börja röra i frågan om skolan. Jag är innerligt glad
            för detta, och jag tackar Beatrice Ask för att hon vågar röra
            i denna fråga.
          </note>
          <note>
            I t.ex. Danmark är det naturligt med fria skolor.
          </note>
          <note>
            Där har man myntat uttrycket: Peng f lger dreng.
          </note>
          <note>
            Det har varit omöjligt i Sverige. Man har haft socialdemokratiska
            regeringar i Danmark, men ändå har man haft den här friheten.
            Man har under många år haft socialdemokratiska regeringar i
          </note>
          <note>
            Tyskland, och ändå har man haft friheten med fria skolor, sjukvård,
            privatvård osv.
          </note>
          <note>
            Det är Socialdemokraterna i Sverige som har varit på det här
            viset. Man undrar då hur det kunde bli på det här viset inom socialdemokratin
            i Sverige. Man måste gå långt tillbaka tiden för att få svar på
            den frågan. Förstörandet av den svenska skolan började redan på
            1950-talet med en herre som hette
          </note>
          <note>
            Stellan Arvidson. Det var en sann socialist som fick ett mycket
            stort inflytande över den socialdemokratiska utbildningspolitiken.
            Denna person hade intima förbindelser med DDR, och han var faktiskt
            ordförande i vänskapsföreningen för DDR och Sverige.
          </note>
          <note>
            Sedan kom nästa katastrof inom utbildningsväsendet inom socialdemokratin,
            som politiskt var dominerande i Sverige under mycket lång tid.
            Det var nämligen Olof Palme. Det var mannen som Ernst Wigforss
            hade varnat Erlander för. Redan första dagen som utbildningsminister
            --
          </note>
          <note>
            jag har själv hört Palme med stolthet berätta om det i TV --
            avskaffade han betygen i ordning och uppförande. Sedan fortsatte
            han att hålla på med utbildningsväsendet innan han fick större
            inflytande och kunde kasta sig över försvaret, utrikespolitiken
            osv. -- med känt resultat.
          </note>
          <note>
            Studentexamenen avskaffades 1968. Det året har som bekant gått
            till hävderna även av andra orsaker. Då inträffade Parisvåren
            och efterföljande revolutionsstämning i Sverige. Allt skulle rivas
            och ett nytt socialistiskt samhälle skulle byggas upp här i landet,
            om än med demokratiska medel. Skolans standard försämrades. Redan
            för mer än 20 år sedan accepterade inte Sorbonneuniversitetet
            avgångsbetyg från svenska gymnasier.
          </note>
          <note>
            Hur det har gått med gymnasieutbildningen framgår av följande.
            Jag har testat en mycket skicklig student, som hade femmor i alla
            ämnen.
          </note>
          <note>
            Han var mycket duktig i matematik, och han var den bästa studenten
            i Täby gymnasium. Jag visade honom en studentskrivning ifrån reallinjens
            matematiska gren från 1960-talet. Jag frågade honom hur många
            tal han kunde klara av. Han tittade länge på uppgifterna. Denne
            mycket duktiga, intelligenta student sade att han, efter
          </note>
          <note>
            ''studentexamen'' 1988, möjligen klarade av ett av åtta tal.
            Jag skall inte ta flera exempel, men jag har många sådana på lager.
          </note>
          <note>
            Slutligen vill jag citera en herre som med orätt har blivit felbehandlad
            av svenska massmedia, nämligen Sven Stolpe. Han sade: ''Mycket
            förlåter jag Socialdemokraterna, men aldrig att de raserade den
            svenska skolan.''
          </note>
          <note type="speaker">
            Anf. 136 LENA HJELM-WALLÉN (s):
          </note>
          <note>
            Herr talman! Inte för att jag förstår vad Leif
          </note>
          <note>
            Bergdahls anförande har med dagens ärende att göra, men jag vill
            ändå göra den kommentaren att det han sade om Socialdemokraterna
            är sådant nonsens att det inte ens är upprörande.
          </note>
          <note type="speaker">
            Anf. 137 LEIF BERGDAHL (nyd):
          </note>
          <note>
            Herr talman! Jag förstår att man kallar det här för nonsens.
            Men det jag har sagt är faktiskt sanning.
          </note>
          <note>
            Jag står för vartenda ord. Det är noga genomtänkt -- alltihop.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande utbildningsutskottets betänkanden 1992/93:UbU18
            och UbU17.
          </note>
          <note>
            Utbildningsutskottets betänkande UbU18
          </note>
          <note>
            Mom. 1 (avslag på propositionen)
          </note>
          <note>
            Utskottets hemställan bifölls med 169 röster mot
          </note>
          <note>
            129 för reservationen av Lena Hjelm-Wallén m.fl. 4
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU17
          </note>
          <note>
            Mom. 1 (entreprenadförhållanden inom skolan)
          </note>
          <note>
            Utskottets hemställan bifölls med 167 röster mot
          </note>
          <note>
            133 för reservation 1 av Lena Hjelm-Wallén m.fl.
          </note>
          <note>
            Mom. 2 (kompetens vid utbildning på entreprenad)
          </note>
          <note>
            Utskottets hemställan bifölls med 169 röster mot
          </note>
          <note>
            133 för reservation 2 av Lena Hjelm-Wallén m.fl.
          </note>
          <note>
            Mom. 3 (generella möjligheter till entreprenadlösningar)
          </note>
          <note>
            Utskottets hemställan bifölls med 280 röster mot 22
          </note>
          <note>
            för reservation 3 av Claus Zaar.
          </note>
          <note>
            Mom. 4 (lärarlegitimation)
          </note>
          <note>
            Utskottets hemställan bifölls med 279 röster mot 22
          </note>
          <note>
            för reservation 4 av Claus Zaar. 1 ledamot avstod från att rösta.
          </note>
          <note>
            Mom. 8 (det kommunala bidraget till fristående grundskolor)
          </note>
          <note>
            Utskottets hemställan bifölls med 166 röster mot
          </note>
          <note>
            134 för reservation 5 av Lena Hjelm-Wallén m.fl.
          </note>
          <note>
            Mom. 11 (elevavgifter i fristående skolor)
          </note>
          <note>
            Utskottets hemställan bifölls med 166 röster mot
          </note>
          <note>
            135 för reservation 9 av Lena Hjelm-Wallén m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 13 (resursfördelningen till kommunala grundskolor)
          </note>
          <note>
            Utskottets hemställan bifölls med 279 röster mot 22
          </note>
          <note>
            för reservation 10 av Claus Zaar.
          </note>
          <note>
            Mom. 27 (val av skolform)
          </note>
          <note>
            Utskottets hemställan bifölls med 168 röster mot
          </note>
          <note>
            133 för reservation 16 av Lena Hjelm-Wallén m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU24
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU28
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU30
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU33
          </note>
          <note>
            Mom. 1 och 2 (bemyndigande m.m.)
          </note>
          <note>
            Utskottets hemställan bifölls med 168 röster mot
          </note>
          <note>
            134 för reservationen av Mats Hellström m.fl. 1
          </note>
          <note>
            ledamot avstod från att rösta.
          </note>
          <note>
            Utrikesutskottets betänkande UU34
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU36
          </note>
          <note>
            Utskottets hemställan bifölls med 169 röster mot
          </note>
          <note>
            134 för reservationen av Thage G Peterson m.fl.
          </note>
          <note>
            Lagutskottets betänkande LU49
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU44
          </note>
          <note>
            Mom. 1 (avgift på oinspelade band)
          </note>
          <note>
            Utskottets hemställan bifölls med 290 röster mot 11
          </note>
          <note>
            för meningsyttringen av Elisabeth Persson i motsvarande del.
            1 ledamot avstod från att rösta.
          </note>
          <note>
            Mom. 2 (droit de suite)
          </note>
          <note>
            Utskottets hemställan bifölls med 163 röster mot
          </note>
          <note>
            140 för reservation 1 av Maj-Lis Lööw m.fl.
          </note>
          <note>
            Mom. 3 (fotografirätten)
          </note>
          <note>
            Utskottets hemställan bifölls med 162 röster mot
          </note>
          <note>
            140 för reservation 2 av Holger Gustafsson m.fl. 1
          </note>
          <note>
            ledamot avstod från att rösta.
          </note>
          <note>
            Bertil Danielsson (m) och Hadar Cars (fp) anmälde att de avsett
            att rösta nej men markerats ha röstat ja.
          </note>
          <note>
            Mom. 5 (framförande av verk vid gudstjänst)
          </note>
          <note>
            Utskottets hemställan bifölls med 289 röster mot 12
          </note>
          <note>
            för meningsyttringen av Elisabeth Persson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU38
          </note>
          <note>
            Mom. 1 (utrikessekretessen)
          </note>
          <note>
            Utskottets hemställan med godkännande av utskottets motivering
            bifölls med 169 röster mot
          </note>
          <note>
            134 för utskottets hemställan med godkännande av motiveringen
            i reservation 1 av Thage G Peterson m.fl.
          </note>
          <note>
            Mom. 2 (offentlighetsprincipen och meddelarskyddet)
          </note>
          <note>
            Först biträddes reservation 2 av Thage G Peterson m.fl. med 129
            röster mot 12 för det av Bengt Hurtig under överläggningen framställda
            särskilda yrkandet. 162 ledamöter avstod från att rösta.
          </note>
          <note>
            Härefter bifölls utskottets hemställan med 168
          </note>
          <note>
            röster mot 133 för reservation 2 av Thage G
          </note>
          <note>
            Peterson m.fl. 2 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU39
          </note>
          <note>
            Utskottets hemställan bifölls.
          </note>
          <note>
            Försvarsutskottets betänkande FöU10
          </note>
          <note>
            Utskottets hemställan bifölls.
          </note>
          <note>
            Försvarsutskottets betänkande FöU12
          </note>
          <note>
            Utskottets hemställan bifölls.
          </note>
          <note>
            Socialförsäkringsutskottets betänkande SfU15
          </note>
          <note>
            Mom. 2 (kompensationsnivån inom sjukförsäkringen)
          </note>
          <note>
            Utskottets hemställan bifölls med 289 röster mot 11
          </note>
          <note>
            för meningsyttringen av Berith Eriksson i motsvarande del. 1
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Socialförsäkringsutskottets betänkande SfU18
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU19
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU27
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av förste vice talmannen medgav kammaren att de ärenden
            som hann debatteras färdigt under återstoden av dagens sammanträde
            fick företas till avgörande vid morgondagens arbetsplenum.
          </note>
          <note>
            13 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1992/93:UbU20 Uppskov med behandlingen av vissa ärenden.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            14 § Mervärdesskatt
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU26 Mervärdesskatt (prop. 1992/93:150
          </note>
          <note>
            delvis).
          </note>
          <note>
            Anf. 138 YVONNE SANDBERG-FRIES
          </note>
          <note>
            (s):
          </note>
          <note>
            Herr talman! I skatteutskottets betänkande SkU26
          </note>
          <note>
            behandlas ett antal förslag om mervärdesskatt.
          </note>
          <note>
            Vi socialdemokrater instämmer i förslaget om att momsbelägga
            väg- och broavgifter. Vi har i utskottet också kunnat enas om
            ett tillkännagivande till regeringen. I detta tillkännagivande
            gör utskottet helt klart att den s.k.
          </note>
          <note>
            Dennisöverenskommelsen om storstadstrafiken alltjämt skall gälla.
            Tillkännagivandet innebär också att full kompensation skall utgå
            till följd av att skatteplikten utvidgas. Detsamma gäller även
          </note>
          <note>
            Rödöbron i Jämtlands län.
          </note>
          <note>
            Vi socialdemokrater är också överens med utskottsmajoriteten
            om att undanta medicinskt betingad fotvård från mervärdesskatt.
            Sak samma gäller lokaler eller anläggningar för sport och idrottsutövning.
          </note>
          <note>
            Vidare har vi kunnat bli eniga om ytterligare ett tillkännagivande
            till regeringen. Där begär vi att regeringen skall påskynda den
            beredning som skall ske, så att riksdagen snarast kan ta ställning
            till förslag som leder till att svenska försäkringsföretag inte
            missgynnas i den internationella konkurrensen på grund av momsregler.
          </note>
          <note>
            När det däremot gäller förslaget om att ta tillbaka den momsbeläggning
            beträffande skepp och luftfartyg som genomfördes som ett led i
            skatteomläggningen tar enigheten slut.
          </note>
          <note>
            Skattereformen ledde till en kraftig momsbreddning, och den har
            också lett till att ca
          </note>
          <note>
            70 % av den privata konsumtionen beskattas i dag.
          </note>
          <note>
            Tidigare var det bara ca 55 %.
          </note>
          <note>
            Genom den här breddningen av momsen har denna blivit mera konkurrensneutral
            och styr därmed inte i samma utsträckning som tidigare. Det här
            var en stor poäng med skattereformen.
          </note>
          <note>
            De problem som nu anges som skäl för att ta bort momsplikten
            på fartyg och luftskepp är en fråga som analyserats väldigt noga
            i samband med skatteomläggningen. De problem som kan uppkomma
            är inte unika för företag inom transportbranschen. I alla händelser
            är de inte värre än att det går att leva med dem.
          </note>
          <note>
            Att regeringen med riksdagsmajoritetens goda minne bit för bit
            trasar sönder skattereformen är tyvärr ett faktum. Men när utskottsmajoriteten,
            utan föregående diskussion, helt plötsligt bestämmer sig för att
            momsbefria s.k.
          </note>
          <note>
            alternativmedicinska behandlingar är det inte utan att man blir
            något häpen.
          </note>
          <note>
            I de motioner som utskottsmajoriteten i allt väsentligt säger
            sig instämma i argumenterar man utifrån ett slags konkurrensresonemang.
            Eftersom skolmedicinen är momsbefriad och alternativmedicinen
            är momspliktig snedvrids konkurrensen. Det innebär -- det framgår
            om man läser motionerna -- att det är kostnaden som styr valet
            av vård. Annorlunda uttryckt: Som utskottsmajoriteten och motionärerna
            resonerar vänder sig svenska folket till den traditionella sjukvården,
            som har krav på sig att åtgärderna skall stå i överensstämmelse
            med vetenskap och beprövad erfarenhet endast därför att den vården
            är billigare.
          </note>
          <note>
            I en annan motion påstås det att ''ofta kan alternativmedicinen
            bota patienter där skolmedicinen gett upp''.
          </note>
          <note>
            Vi vet att det finns ca 200 olika alternativa behandlingsformer
            i landet. Vi vet också att det är bara för ett fåtal av de alternativa
            terapierna som det finns dokumentation om effekterna. Flertalet
            har inte utsatts för någon vetenskaplig prövning.
          </note>
          <note>
            Trots detta är utskottsmajoriteten beredd att likställa dessa
            terapier skattemässigt med den etablerade sjukvården.
          </note>
          <note>
            Man undrar om det möjligtvis inte finns några läkare eller andra
            sjukvårdskunniga personer i de borgerliga partierna som reagerar
            över detta plötsliga ställningstagande från utskottets sida.
          </note>
          <note>
            Är det verkligen lämpligt i dagens läge, med stora besparingskrav
            på den befintliga, vetenskapligt beprövade sjukvården, att momsbefria
            alla tänkbara alternativmedicinska behandlingar -- t.ex.
          </note>
          <note>
            nasal reflexterapi, hawaiiansk tarmrening, dianetik eller ädelstensterapi?
          </note>
          <note>
            Vi socialdemokrater ser liksom -- det är jag övertygad om --
            en absolut majoritet av svenska folket med stort allvar på hälso-
            och sjukvården. På denna skall vi medborgare ha rätt att ställa
            mycket höga krav. Vi skall kunna lita på att den som behandlar
            vår kropp och vår själ har en adekvat utbildning. Ansvar skall
            kunna utkrävas.
          </note>
          <note>
            Därför lämpar sig hälso- och sjukvården sällsynt illa för nyliberalt
            teoretiserande. Att, som utskottsmajoriteten gör, se medicinsk
            behandling endast i ett snävt konkurrensperspektiv är för oss
            fullständigt främmande. Därför tillsattes under den socialdemokratiska
            regeringen
          </note>
          <note>
            Alternativmedicinkommittén, som hade i uppdrag att seriöst pröva
            vilka alternativmedicinska behandlingar som förtjänar samhällets
            stöd. Därför har kiropraktorerna legitimerats. Därför har vi socialdemokrater
            här i riksdagen upprepade gånger begärt att den borgerliga regeringen
            skall komma till skott och lägga fram förslag med anledning av
          </note>
          <note>
            Alternativmedicinkommitténs betänkande. Jag beklagar, men jag
            måste säga att ingenting har hänt.
          </note>
          <note>
            Jag kan förstå att det här i kammaren finns borgerliga riksdagsledamöter
            som börjar tröttna på regeringens senfärdighet. Om dessa ledamöter
            hade ett resonemang med sina partikamrater i regeringen om att
            det är dags att skriva fram en proposition i den här frågan vore
            det bättre än att, på det sätt som nu föreslås, momsbefria all
            möjlig s.k. alternativmedicin.
          </note>
          <note>
            Slutligen, herr talman! Den här propositionen är ännu en i raden
            av propositioner där regeringen inte har ansett sig behöva analysera
            de statsfinansiella konsekvenserna av sina förslag.
          </note>
          <note>
            Och inte blir det bättre av att utskottsmajoriteten, utan att
            blinka, är beredd att avstå från skatteintäkter om i storleksordningen
            125 miljoner kronor årligen genom momsbefrielse av alternativmedicinen.
          </note>
          <note>
            Jag yrkar bifall till reservationerna 1, 2 och 3.
          </note>
          <note type="speaker">
            Anf. 139 PETER KLING (nyd):
          </note>
          <note>
            Herr talman! Skatteutskottets betänkande SkU26
          </note>
          <note>
            handlar, som sagt, om mervärdesskatten.
          </note>
          <note>
            Vi i Ny demokrati har endast tre reservationer.
          </note>
          <note>
            Men det skulle ha blivit betydligt fler om inte utskottet hade
            tillstyrkt flera motioner rörande medicinskt betingad fotvård,
            alternativmedicin och gruppregistrering av företag inom den finansiella
            sektorn.
          </note>
          <note>
            I betänkandet föreslås undantag från moms för skepp och luftfartyg
            samt mervärdesskattelättnader för vissa tjänster angående sport
            och idrott. Sådant ser vi i Ny demokrati som något mycket positivt.
            Ja, det är nästan så, att jag hade kunnat skriva utskottsbetänkandet
            själv. Nu låter jag som en talesman för regeringssidan i utskottet.
            Det är i och för sig inte meningen. I stället skall jag tala litet
            grand om Ny demokratis tre reservationer.
          </note>
          <note>
            Dessutom har jag ett särskilt yttrande här.
          </note>
          <note>
            I samtliga tre reservationer stöder vi oss på att det skall vara
            full konkurrensneutralitet. I motsats till vad Socialdemokraterna
            sade förut hävdar vi i Ny demokrati att det är mycket bra att
            det blir full konkurrensneutralitet.
          </note>
          <note>
            Därför stöder jag en motion om momsbefrielse avseende privata,
            fristående skolor. Det är en självklarhet. Den som vill öppna
            en privat, fristående skola måste ju få konkurrera på samma villkor
            som de statliga och kommunala skolorna.
          </note>
          <note>
            Därför anser jag att väckta motioner är helt korrekta. Jag tycker
            mig utläsa av utskottsbetänkandet att regeringen så snart som
            möjligt ämnar göra något åt detta. Jag hoppas verkligen att det
            kommer ett betänkande till hösten om momsbefrielse av de privata
            skolorna.
          </note>
          <note>
            I en reservation påpekar vi att det skall vara full konkurrensneutralitet
            mellan de olika TV-
          </note>
          <note>
            kanalerna. Så är det inte i dag, speciellt inte på momssidan.
            TV 4 får betala moms för vissa reklamprogram, medan andra TV-kanaler
            är befriade från denna moms. Det är otroligt att man får konkurrera
            på de villkoren. Men jag som politiker kan inte styra hur en marknad
            skall fungera. Därför hoppas jag verkligen att kammarens ledamöter
            är överens med mig om att vi inte är tillsatta för att styra konkurrensen.
            I
          </note>
          <note>
            stället är det en uppgift för oss politiker här att ge olika
            marknader samma konkurrensvillkor.
          </note>
          <note>
            Vidare har vi en reservation som gäller momsbefrielse för gallerier.
            Ideella föreningar som har hand om galleriförsäljning är momsbefriade.
          </note>
          <note>
            Däremot är kommersiella gallerier inte momsbefriade. Det betyder
            att de kommersiella gallerierna slås ut, eftersom inte samma konkurrensvillkor
            gäller. Här vill vi från Ny demokrati också påpeka att det inte
            är bra när man som politiker snedvrider konkurrensen.
          </note>
          <note>
            Jag har ett särskilt yttrande angående momsbefrielse på böcker.
            Jag har inte tillstyrkt motionen, som är skriven av Bert Karlsson,
            för nu får vi en likvärdighet mellan böcker och tidningar.
          </note>
          <note>
            Jag hoppas att regeringen så snart som möjligt kommer att momsbelägga
            tidningarna. Därför, herr talman, har jag inte någon reservation
            på den här punkten.
          </note>
          <note>
            Härmed vill jag yrka bifall till reservation 4 och 6
          </note>
          <note>
            till betänkande SkU26.
          </note>
          <note type="speaker">
            Anf. 140 LARS BÄCKSTRÖM (v):
          </note>
          <note>
            Herr talman! I skatteutskottets betänkande angående mervärdesskattefrågorna
            blandas en rad frågor som var för sig inte är av större statsfinansiell
            vikt. De är däremot viktiga för de berörda yrkesutövarna, för
            de människor som har del i de här tjänsterna.
          </note>
          <note>
            Jag vill göra en kort kommentar. Trots att det är av statsfinansiellt
            ringa vikt belyser det här betänkandet ett problem på mervärdesskattesidan.
          </note>
          <note>
            När man genom skattereformen sänkte inkomstskatterna mycket kraftigt,
            skulle detta till stor del finansieras på mervärdesskattesidan.
            Vi fick då ett nytt system som täckte ända upp mot
          </note>
          <note>
            70 %, som den socialdemokratiska talaren har redogjort för, av
            den privata konsumtionen och mervärdesskatten.
          </note>
          <note>
            Sedan får vi proposition på proposition, utredning på utredning
            som arbetar för att i efterhand se över mervärdesskatten. I många
            fall kommer man fram till att vi bör lätta på mervärdesskatten,
            att den bör tas bort eller minskas på de här områdena. I många
            fall kan detta vara välbehövligt, i vissa fall mindre välbetänkt.
            Den stora principfrågan handlar om att man beslöt om en helhetsfinansiering
            av skatteomläggningen med mervärdesskatten. Sedan minskar man
            mervärdesskatteuttaget. Då bortfaller finansieringen. Det är ur
            det perspektivet som man bör se på den här frågan.
          </note>
          <note>
            Till de av kammarens ledamöter som arbetar med skattefrågorna
            vill jag säga, att för min personliga del tror jag att man för
            kommande tider och debatter bör ta upp en betydande del av det
            som kallas det strukturella budgetunderskottet, men som rätteligen
            borde kallas det oförklarade budgetunderskottet. Det härrör från
            brister på mervärdesskattesidan. Men det är en annan och större
            debatt. Jag tror att vi skall föra den inom skatteutskottets ram.
          </note>
          <note>
            Vad gäller yrkandena från utskottet och från reservanterna har
            vi från Vänsterpartiet redogjort för vår inställning i vår meningsyttring.
            Vi stöder alltså den socialdemokratiska reservationen i mom.
          </note>
          <note>
            3. Under mom. 6 stöder vi också den socialdemokratiska reservationen.
            Vi har således en litet vidare motivering för vårt ställningstagande
            i denna fråga än bara de här enskildheterna. Det är ett större
            sammanhang och det kan visa sig vara nödvändigt att tillsätta
            en genomgripande utredning för att se på budgeteffekterna av mervärdesskattesystemet.
          </note>
          <note>
            I mom. 7 har vi samma inställning som
          </note>
          <note>
            Socialdemokraterna. I mom. 13 är vi däremot ensamma från Vänsterpartiets
            sida. Det är ingen
          </note>
          <note>
            Vänsterpartimotion. Vi har tidigare motionerat i denna fråga,
            men lidit nederlag i kammarens voteringar. Sören Lekberg och Nils
            T Svensson har varit mer ihärdiga och i konsekvensens namn har
            vi stött dem.
          </note>
          <note>
            Vi har fått ett mycket säreget förhållande när man mervärdesskattebelade
            ett område för att skapa konkurrensneutralitet. Man lade på en
            skatt för den som utförde fastighetsarbete i egen regi.
          </note>
          <note>
            Egentligen är det en egenartad metod, att ett fastighetsbolag
            får skatta för att man utför arbete på sina egna fastigheter.
            Så har man nu konstruerat detta. Men det leder till problem och
            till en skatt som särskilt riktar sig till bostadsföretag som
            drivs utan något som helst vinstsyfte.
          </note>
          <note>
            Yrkandet är mycket mjukt formulerat. Man vill ha en utredning.
            Det finns naturligtvis möjlighet för den pågående utredning som
            ser på mervärdesskattefrågorna att titta även på detta, men vi
            menar att det här är ett sådant särskilt fall att det borde finnas
            ett tillkännagivande från riksdagens sida.
          </note>
          <note>
            Slutligen vill jag lyfta fram ett särskilt yttrande från
          </note>
          <note>
            Socialdemokraterna, mom. 16, där vi har samma inställning. Det
            gäller en eventuell mervärdesskatteplikt på portokostnader och
            tjänster från Postverket. Det här är redan ett problem för organisations-
            och kulturtidskrifterna.
          </note>
          <note>
            Går man vidare på den här vägen kan det innebära stora problem.
            Vi kan få en skattefälla, där skattebeläggningen innebär ökade
            kostnader i andra delar av samhället. Skattebeläggning på detta
            kan leda till ökade kostnader på ett annat konto. Det är en sådan
            rundgång som Moderata samlingspartiet brukar motsätta sig. Detta
            vill vi flagga för är en viktig fråga att bevaka vid kommande
            hantering av de här ärendena.
          </note>
          <note>
            Vad gäller mom. 14 och 15 avvaktar vi för
          </note>
          <note>
            Vänsterpartiets del pågående utredningsarbete.
          </note>
          <note>
            Herr talman! Vi yrkar enbart bifall till
          </note>
          <note>
            Vänsterpartiets yttrande under mom. 13 samt bifall till de socialdemokratiska
            reservationerna.
          </note>
          <note type="speaker">
            Anf. 141 CARL FREDRIK GRAF (m):
          </note>
          <note>
            Herr talman! Dagens betänkande om olika momsfrågor innehåller,
            som tidigare talare har varit inne på, en hel del frågor av olika
            slag. Den viktigaste frågan har inte diskuterats så mycket, bl.a.
            beroende på att vi var överens om den. Den gäller att upplåtelse
            för trafik av väg, bro eller tunnel inordnas under momsplikten.
          </note>
          <note>
            Vidare förordas slopad momsplikt för medicinskt betingad fotvård,
            för vissa skepp och luftfartyg samt för vissa tillhandahållanden
            inom idrottsområdet.
          </note>
          <note>
            Jag skall i mitt anförande begränsa mig till några av dessa frågor.
            Det är inte möjligt att gå in på alla de olika motioner som har
            väckts.
          </note>
          <note>
            Till att börja med vill jag ta upp det som är viktigt beträffande
            skatteplikten för väg- och broavgifter.
          </note>
          <note>
            Skälet till att regeringen valt att redan nu lägga fram förslag
            på detta område är att avtalet mellan
          </note>
          <note>
            Sverige och Danmark om en fast förbindelse över
          </note>
          <note>
            Öresund stipulerar att det skall råda klarhet på den här punkten.
            Då kan det finnas anledning att nämna några motiv till de föreslagna
            förändringarna av lagstiftningen.
          </note>
          <note>
            För det första skapas en avdragsrätt för den moms som avser kostnaderna
            för uppförandet av förbindelsen.
          </note>
          <note>
            För det andra skapas en neutralitet gentemot skattepliktiga järnvägs-
            och färjetransporter.
          </note>
          <note>
            För det tredje innebär det en harmonisering till
          </note>
          <note>
            EG:s sjätte momsdirektiv.
          </note>
          <note>
            För det fjärde kan som argument anföras, även om det haltar något
            just i detta sammanhang, att trafiken till Danmark kommer att
            betraktas som export. Då är det av konkurrensskäl viktigt att
            inte någon skattemässig skillnad råder mellan färja och bro.
          </note>
          <note>
            Förslaget får också konsekvenser för inhemska projekt. Det är
            därför viktigt att framhålla, som även Yvonne Sandberg-Fries gjorde,
            att utskottet föreslår ett tillkännagivande till regeringen vad
            gäller frågan om kompensation för Rödöbron i
          </note>
          <note>
            Jämtland och vad gäller
          </note>
          <note>
            Stockholmsöverenskommelsen.
          </note>
          <note>
            Utskottet har dessutom gått vidare, utöver propositionen, när
            det gäller gruppregistrering av företag i den finansiella sektorn.
            Det tycker jag är utmärkt. Den snabba internationaliseringen gör
            det nödvändigt att vi får likvärdiga förhållanden och konkurrensförutsättningar
            för de berörda företagen. Därför är dagens tillkännagivande väl
            motiverat.
          </note>
          <note>
            Så här långt har alltså utskottet varit enigt. Men vi var inte
            eniga, vilket vi också hörde av tidigare inlägg, när det gällde
            alternativmedicinen.
          </note>
          <note>
            Socialdemokraternas reservation nr 3 tycker jag är ganska hovsamt
            formulerad på den här punkten.
          </note>
          <note>
            Men när jag sedan hörde Yvonne Sandberg-Fries inlägg insåg jag
            att Socialdemokraterna har en betydligt mer negativ inställning
            till alternativmedicin än majoriteten har.
          </note>
          <note>
            Majoriteten har diskuterat detta med utgångspunkt från de skattemässiga
            förutsättningarna, men
          </note>
          <note>
            Yvonne Sandberg-Fries drar in även andra argument. Jag vill understryka
            att vi inte värderar alternativmedicinen kontra skolmedicinen
            som behandlingsmetod. Det vi har diskuterat i de här sammanhangen
            är att den ena eller den andra formen inte skall utsättas för
            en skattemässig diskriminering.
          </note>
          <note>
            Det är självklart inte så att patienterna väljer skolmedicinen
            enbart därför att den inte är momspliktig. Vi tycker att det är
            viktigt att vi gör detta tillkännagivande för att få till stånd
            en ordning som inte innebär att den ena formen, i det här fallet
            alternativmedicinen, skulle vara diskriminerad.
          </note>
          <note>
            Dagens system innebär definitivt konkurrenssnedvridande omständigheter.
            Det kan t.ex. vara på det viset att vissa behandlingsformer beskattas
            olika beroende på om behandlingen utförs inom ramen för institutionell
            vård eller av fria yrkesutövare, även om behandlingen i praktiken
            utförs på samma vis.
          </note>
          <note>
            En utgångspunkt för en förändring av lagstiftningen på denna
            punkt är att en patient söker vård för sjukdom, kroppsfel eller
            skada och att vårdgivaren gör en individuell utredning om vårdbehovet.
            På grundval av denna, och om utredningen föranleder det, ges en
            individuellt anpassad behandling.
          </note>
          <note>
            Socialdemokraterna har också en reservation om budgeteffekterna
            av förslagen. Det framgår av betänkandet att de förslag som vi
            skall fatta beslut om är finansierade i kompletteringspropositionen.
          </note>
          <note>
            När det gäller momsundantaget för skepp och luftfartyg torde
            de statsfinansiella effekterna bli mycket begränsade.
          </note>
          <note>
            Herr talman! Detta betänkande innehåller många andra motioner
            om smärre ändringar i momslagstiftningen. Peter Kling var inne
            på detta i sitt inläg. Förutom de lovord som han spred över utskottsmajoriteten
            hade han en del andra synpunkter. Utskottet har valt att i dessa
            fall låta den utredning som nu sitter komma med sina förslag innan
            vi går vidare. Peter Kling märker säkert att färdriktningen är
            klar och att det här nog kommer att gå i den riktning som jag
            tror att Peter
          </note>
          <note>
            Kling och jag är ganska överens om.
          </note>
          <note>
            Till slut vill jag yrka bifall till utskottets hemställan och
            avslag på reservationerna.
          </note>
          <note>
            Anf. 142 YVONNE SANDBERG-FRIES
          </note>
          <note>
            (s):
          </note>
          <note>
            Herr talman! Carl Fredrik Graf säger i sitt anförande att skatteutskottet
            bara har bedömt frågan om alternativmedicin och momsbeläggning
            av densamma utifrån skattemässiga motiv. Men det är, Carl Fredrik
            Graf, just min poäng:
          </note>
          <note>
            Skatteutskottets majoritet har behandlat denna mycket allvarliga
            hälso- och sjukvårdsfråga enbart utifrån skattemässiga motiv.
            Så kan inte en seriös riksdag behandla den här typen av frågor.
          </note>
          <note>
            Carl Fredrik Graf säger att det enbart är de konkurrenssnedvridande
            faktorerna som utskottsmajoriteten är ute efter. Vi har av tradition
            i det här landet mycket klokt valt att se på hälsooch sjukvården
            utifrån andra utgångspunkter än något slags nyliberala konkurrensresonemang.
            Vi har av det skälet skaffat oss lagar som skall garantera oss
            medborgare att den hälso- och sjukvård som vi får verkligen ges
            av utbildad personal och på ett sätt som gör att vi kan känna
            oss trygga i den vård som vi får.
          </note>
          <note>
            Därför är det väldigt olyckligt att skatteutskottets majoritet
            genom att begära ett förslag om skattebefrielse, oavsett vad det
            är för slags alternativmedicinska terapier som det handlar om,
            ger legitimitet åt alla möjliga konstigheter. Det finns viktiga
            och förmodligen mycket framgångsrika alternativa behandlingsmetoder,
            men ett sådant resonemang har utskottet inte gett sig in på. Man
            drar alla över en kam och därmed får med en hel del konstigheter
            i det hela.
          </note>
          <note>
            Vi har verkligen försökt att se seriöst på denna fråga. Vi tillsatte
            Alternativmedicinkommittén för att få ett ordentligt studium av
            vilka behandlingar som är värda samhällets stöd. Vi väntar på
            ett förslag från regeringen, men det kommer inga förslag. Det
            är så att säga fel gång på frågan när skatteutskottet på det här
            sättet gör bedömningar som leder till orimligheter sett i ett
            hälsopolitiskt perspektiv. Man borde börja i andra ändan och bedöma
            vilka behandlingsmetoder som är bra, som vi har glädje av och
            som vi från samhällets sida skall ge vårt gillande till. Först
            därefter borde frågan om momsbefrielse komma in.
          </note>
          <note type="speaker">
            Anf. 143 CARL FREDRIK GRAF (m):
          </note>
          <note>
            Herr talman! Det var bra att Yvonne Sandberg-
          </note>
          <note>
            Fries begärde ordet. Då får jag anledning att bli tydligare än
            vad jag uppenbarligen var i mitt inledningsanförande. Vad Yvonne
            Sandberg-Fries har missat i den här debatten är patientens roll
            i det hela och patientens möjligheter att själv styra val av behandlingsform.
            Det tycker jag är viktigt att föra fram. Jag tror att Yvonne Sandberg-Fries
            underskattar den vårdsökandes möjligheter att själv dra slutsatser
            och göra bedömningar av den behandling som kan vara nödvändig.
          </note>
          <note>
            Däremot när det gäller momsfrågan kan vi inte gå in på socialutskottets
            kompetensområde. Men vi har sett att det här finns en möjlighet
            att rätta till problemet. Det är ingenting som har kommit plötsligt,
            rätt över disk vid bordet, utan utredningen i momsfrågan har kommit
            med ett delbetänkande, och den har gått igenom dessa punkter och
            lämnat lagförslag om hur det hela skall gå till. Någon överraskning
            behöver det inte vara.
          </note>
          <note>
            Jag tror att skillnaden mellan Yvonne Sandberg-
          </note>
          <note>
            Fries och mig i det här fallet är att vi värderar patientens
            möjligheter att ta ställning till dessa frågor olika. I det fallet
            tror vi mer om patienten än vad Yvonne Sandberg-Fries tydligen
            gör.
          </note>
          <note>
            Anf. 144 YVONNE SANDBERG-FRIES
          </note>
          <note>
            (s):
          </note>
          <note>
            Herr talman! Patientens möjligheter att bedöma värdet av olika
            medicinska behandlingar har att göra med hur dessa behandlingar
            utvärderats och med att denna utvärdering redovisas. De allra
            flesta av de 200 behandlingsformer som vi känner till i landet
            är alltså inte utvärderade. Det ställs inga krav på utbildning
            eller på en viss kompetens när det gäller många av dessa behandlingsmetoder
            för att de skall kunna bli momsbefriade enligt utskottsmajoritetens
            förslag. Det är inte att underskatta patienten, det är att värna
            om patientens intressen, att vara försiktig på denna punkt.
          </note>
          <note>
            Det är alldeles riktigt, som Carl Fredrik Graf säger, att skatteutskottet
            går in på socialutskottets kompetensområde. Och det kommer plötsligt.
            Vid den första behandlingen i utskottet fanns inga yrkanden i
            den riktningen. Det var först i betänkandetexten som det dök upp
            ett tillstyrkande till motioner med dessa mycket långtgående konsekvenser.
          </note>
          <note>
            Det är oerhört olyckligt att vi inte, innan vi diskuterar frågan
            och går till beslut, får möjlighet att ta del av socialutskottets
            syn på frågan. Jag tror att socialutskottet med sina sakkunskaper
            hade sett betydligt mera allvarligt på denna fråga än vad skatteutskottsmajoriteten
            gör.
          </note>
          <note>
            Visst har frågan utretts. Utredningen ligger till grund för propositionen.
            Men vi kan också i remissvaren se att alla tunga remissinstanser
            har sagt precis samma sak som vi i vår reservation, nämligen att
            vi borde vänta med ställningstagande i momsfrågan tills hela frågan
            om alternativmedicinen, så som den har redovisats i den särskilda
            utredningens betänkande, har blivit föremål för ställningstagande.
            Först därefter är det dags att diskutera momsfrågan i detta sammanhang.
          </note>
          <note type="speaker">
            Anf. 145 CARL FREDRIK GRAF (m):
          </note>
          <note>
            Herr talman! Yvonne Sandberg-Fries säger i svepande ordalag att
            patienterna kan råka ut för både det ena och det andra, om de
            utsätter sig för vissa typer av alternativmedicinsk behandling.
            Det framgår av utredningens förslag att det självfallet måste
            vara så att bara den typ av behandling som är tillåten får inordnas
            under detta. Förbjuden behandling har självfallet inte med detta
            att göra.
          </note>
          <note>
            Man kan lätt få det intrycket när man hör Yvonne
          </note>
          <note>
            Sandberg-Fries svepande formuleringar om att det förekommer all
            möjlig sorts behandling som man inte riktigt har kontroll över.
          </note>
          <note>
            När det sedan gäller behandlingen i utskottet, har jag bestämt
            för mig att det redan vid den preliminära behandlingen förelåg
            yrkanden på den här punkten.
          </note>
          <note type="speaker">
            Anf. 146 YVONNE SANDBERG-FRIES (s):
          </note>
          <u who="unknown" xml:id="i-ab86be12dad5345e-0">
            <seg>
              t
            </seg>
          </u>
          <note>
            Herr talman! Nu börjar vi verkligen att komma in på intressanta
            saker. Förbjudna behandlingar skall inte bli momsbefriade. Vilka
            behandlingar är det då som är förbjudna? Det finns ju kvacksalverilagen
            från 1960, som med andra ord är tämligen föråldrad vid det här
            laget.
          </note>
          <note>
            I kvacksalverilagen förbjuds vissa aktiviteter på detta område.
            Man får inte behandla folk som har cancer, folk som har diabetes,
            barn under 8 år osv.
          </note>
          <note>
            Denna lag är alltså inriktad på att skydda folk från de grövsta
            formerna av kvacksalveri, men den är inte till fyllest i dagens
            läge. Kvacksalverilagen föreskriver inte på något sätt vilka krav
            som skall ställas i det moderna samhället när det gäller sådant
            som är att betrakta som alternativmedicinsk behandling och som
            rimligen bör ha samhällets stöd. Detta måste man ha klart för
            sig. Det här är inte så enkelt som ni i utskottmajoriteten tror,
            Carl
          </note>
          <note>
            Fredrik Graf. Det är inte en momsfråga, utan det är en betydligt
            större och viktigare fråga än bara att momsen skall vara konkurrensneutral.
            Det handlar om att människor i detta samhälle skall veta att de
            medicinska behandlingar som har samhällets stöd också har en viss
            kvalitet.
          </note>
          <note type="speaker">
            Anf. 147 CARL FREDRIK GRAF (m):
          </note>
          <note>
            Herr talman! Det är riktigt att förbjuden behandling varken är
            momsbefriad eller momsbelagd. På den punkten kan vi vara överens.
          </note>
          <note>
            Det ligger naturligtvis mycket i Yvonne Sandberg-
          </note>
          <note>
            Fries resonemang om samhällets stöd osv.
          </note>
          <note>
            Samtidigt tycker jag att man skall fästa en viss tilltro till
            vad patienten har för uppfattning om hur en viss behandling fungerar.
            Detta skall vara vägledande i det här sammanhanget.
          </note>
          <note>
            Det är också riktigt att vi i dag enbart diskuterar den skattemässiga
            situationen för alternativmedicinen, vilket det finns utrymme
            för att lyfta fram redan på detta stadium. Sedan finns det naturligtvis
            en rad andra frågor inom alternativmedicinen som riksdagen i ett
            senare skede också kommer att ha anledning ta ställning till.
          </note>
          <note>
            Anf. 148 YVONNE SANDBERG-FRIES
          </note>
          <note>
            (s):
          </note>
          <note>
            Herr talman! För att inte förlänga den här debatten alltför mycket
            vill jag avslutningsvis säga att jag tycker att det ganska tydligt
            har framgått att skatteutskottets majoritet har gett sig in på
            ett område som man dess värre inte behärskar och där man inte
            kan förutse konsekvenserna. Man kan inte heller finansiera det
            som blir konsekvenserna.
          </note>
          <note>
            Det handlar om ett skattebortfall på 125 miljoner kronor årligen,
            enligt utredningens egna beräkningar, som man påstår har en hög
            grad av sannolikhet. Det är bara att beklaga att utskottsmajoriteten
            behandlar så här allvarliga frågor på detta sätt.
          </note>
          <note type="speaker">
            Anf. 149 CARL FREDRIK GRAF (m):
          </note>
          <note>
            Herr talman! Jag tror att det har framgått ganska tydligt att
            utskottsmajoriteten står på den sida där patienterna får ett större
            inflytande över den behandling som de själva väljer för att kunna
            åstadkomma en förbättring. Det är viktigt att detta har framkommit.
          </note>
          <note>
            Ajournering
          </note>
          <note>
            Kammaren beslöt kl. 17.54 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            15 § Beskattning av allmännyttiga bostadsföretag
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU30 Beskattning av allmännyttiga bostadsföretag (prop.
            1992/93:241).
          </note>
          <note type="speaker">
            Anf. 150 GUNNAR NILSSON (s):
          </note>
          <note>
            Herr talman! Förslaget om övergång till konventionell beskattning
            av de allmännyttiga bostadsföretagen är, med den utformning förslaget
            fått, i huvudsak acceptabelt. Vi kan konstatera att de allmännyttiga
            företagens synpunkter i stora delar har beaktats vid utformningen
            av propositionen. Det är bra.
          </note>
          <note>
            I vår motion har vi dock haft invändningar på två punkter när
            det gäller utformningen av övergångsbestämmelserna.
          </note>
          <note>
            Den första invändningen gäller behovet av en tidsbegränsad befrielse
            från stämpelskatt under
          </note>
          <note>
            1993 och 1994, detta för att möjliggöra strukturförändringar
            inom allmännyttan och göra det möjligt att vid behov kunna ändra
            verksamhetsform från stiftelse till aktiebolag.
          </note>
          <note>
            Denna del av motionen överläts till bostadsutskottet, som hade
            att ta ställning till ett likartat yrkande från Centern. Bostadsutskottets
            handläggning resulterade i ett tillkännagivande till regeringen
            i enlighet med motionernas förslag.
          </note>
          <note>
            Den andra invändningen gäller avskrivningstiden för de tillgångsposter
            som finns i företagens balansräkningar enligt den särskilda bokföringslag
            som gällt i detta avseende. Vi föreslår i detta sammanhang en
            årlig avskrivning med 4 %, medan propositionen och utskottsmajoriteten
            har fastnat för 3 %. Dessa tillgångsposter gäller främst underhållskostnader
            bakåt i tiden, som vid en konventionell beskattning skrivs av
            på betydligt kortare tid än vad som nu föreslås för de kvarstående
            balansposterna.
          </note>
          <note>
            För att underlätta de allmännyttiga företagens övergång till
            en konventionell beskattning bör dessa avskrivningsposter kunna
            skrivas av i en snabbare takt än vad som föreslås i propositionen.
          </note>
          <note>
            En årlig avskrivning med 4 % får därför anses väl avvägt mot
            en normal avskrivning på 20--25 år.
          </note>
          <note>
            Propositionens avskrivningsnivå på 3 % ger däremot en alltför
            lång avskrivningsperiod på 33 år.
          </note>
          <note>
            En större avskrivningsrätt ger också bättre möjlighet till resultatutjämning.
            De allmännyttiga bostadsstiftelserna riskerar annars att få en
            sämre ställning i förhållande till andra bostadsföretag, genom
            att de allmännyttiga bostadsstiftelserna inte har möjlighet att
            göra avsättningar till någon skatteutjämningsreserv.
          </note>
          <note>
            Herr talman! Jag yrkar därför bifall till reservationen och i
            övrigt till utskottets hemställan.
          </note>
          <note type="speaker">
            Anf. 151 INGA BERGGREN (m):
          </note>
          <note>
            Herr talman! Regeringen har föreslagit att de allmännyttiga bostadsföretagen
            skall beskattas konventionellt. Detta innebär att bostadsföretagen
            skall beskattas på samma sätt som privata fastighetsägare. Det
            är bra. Därmed skapas lika villkor och förutsättningar för alla
            bostadsbolag och fastighetsägare i detta avseende. Det är precis
            som det skall vara. Hela utskottet tillstyrker salomoniskt förslaget
            i denna del.
          </note>
          <note>
            Förslaget innebär också, som Gunnar Nilsson mycket riktigt påpekade,
            en reglering av vissa övergångsfrågor. De tre punkter som särskilt
            tas upp i detta sammanhang är dels vad som skall räknas som skattemässigt
            restvärde, dels s.k. gamla underskott, dels tillgångsposter enligt
            den särskilda bokföringslagen.
          </note>
          <note>
            Utskottet är överens om att skattemässigt restvärde skall vara
            byggnaders bokförda värde och befintliga markanläggningar som
            hänförs till byggnad. Till skattemässigt restvärde räknas också
            inventariers bokförda värde. Konsensus råder också vad gäller
            s.k. gamla underskott, dvs. att underskott i fastighetsförvaltning
            som uppkommit före övergången till konventionell beskattning inte
            får utnyttjas framgent.
          </note>
          <note>
            Däremot har socialdemokraterna i utskottet en något avvikande
            uppfattning då det gäller takten för avskrivning av vissa tillgångsposter
            enligt den särskilda bokföringslagen. Det handlar om balansposter
            som hänför sig till underhållsåtgärder.
          </note>
          <note>
            Jag vill här bemöta den socialdemokratiska reservationen. Jag
            hänvisar då till vad jag i bostadsutskottet varit med om att yttra:
            ''...det kan anses råda tveksamhet om hur de olika balansposterna
            principiellt sett bör hanteras skattemässigt vid övergången. Posterna
            representerar inget substansvärde och bör därför inte självklart
            medföra skattemässig avdragsrätt.
          </note>
          <note>
            Andra förhållanden anses tala för att avdragsrätt ändå bör medges.''
          </note>
          <note>
            Jag anser att övervägande skäl talar för att avdragsrätt bör
            medges enligt en bestämd skattemässig avskrivningsplan och att
            den skäliga procentsatsen för de årliga avdragen bör vara 3 %.
          </note>
          <note>
            Skatteutskottets majoritet menar att dessa tillgångsposter skall
            få dras av på det sätt som föreslås i propositionen. Detta är
            nödvändigt för att de schablonbeskattade bostadsföretagen i fortsättningen
            skall kunna täcka sina kostnader för vissa bostadslån utan oskäliga
            beskattningseffekter.
          </note>
          <note>
            Min slutsats blir följaktligen att det behövs vare sig ytterligare
            skäl eller tid att argumentera för ett förslag som vi i huvudsak
            är överens om.
          </note>
          <note>
            Herr talman! Därmed yrkar jag bifall till utskottets hemställan
            i sin helhet och avslag på reservationen och meningsyttringen
            under mom. 2.
          </note>
          <note type="speaker">
            Anf. 152 GUNNAR NILSSON (s):
          </note>
          <note>
            Herr talman! Inga Berggren konstaterade här att man var överens
            i utskottet om att avdragsrätt bör medges. Det kom också det föredragande
            statsrådet fram till i propositionen. Men det ges inga direkta
            motiveringar till varför den här avdragsrätten skall vara just
            3 %.
          </note>
          <note>
            Vi har i vår motion och reservation framfört att det finns starka
            motiv som talar för att 4 % är en bättre avdragsrätt. Den avdragsrätt
            som skall gälla för de här balansposterna bör ju ha ett visst
            samband med den normala avskrivningstid som gäller för de åtgärder
            som har föranlett balansposterna, och dessutom bör en sådan här
            övergångsregel inte utsträckas för långt i tiden. Det finns därför
            anledning att se till att man får en kortare avskrivningstid.
            Även allmännyttan och SABO
          </note>
          <note>
            menar att det skulle ha varit bättre än det som nu föreslås av
            utskottet.
          </note>
          <note>
            Det är inga stora saker, men en möjlighet till en snabbare avskrivning
            skulle underlätta övergången till en konventionell beskattning.
            Det skulle dessutom ge en större möjlighet till resultatutjämning,
            vilket också kan vara en viktigt faktor i det här sammanhanget.
          </note>
          <note type="speaker">
            Anf. 153 INGA BERGGREN (m):
          </note>
          <note>
            Herr talman! Gunnar Nilsson vill tydligen ha en runda till. Okej
            då!
          </note>
          <note>
            Övergångsreglerna är enligt min uppfattning grundligt diskuterade.
            Syftet med förslaget är att det sammantaget skall ge ett skäligt
            resultat, som inte försvårar bostadsföretagens fortsatta verksamhet
            och som inte heller snedvrider konkurrensen i förhållande till
            privatdriven fastighetsförvaltning. Så står det i propositionen,
            och jag instämmer i det som sägs där.
          </note>
          <note>
            Jag vill också gärna påpeka att så gott som samtliga remissinstanser
            har tillstyrkt förslaget eller lämnat det utan erinran. De invändningar
            som har företrätts har verkligen också diskuterats ordentligt.
          </note>
          <note>
            Tilläggas kan också att schablonmetoden har tillämpats för de
            kommunägda bostadsföretagens fastighetsförvaltning i över tre
            decennier, och detta trots att den vid tillkomsten angavs vara
            ett provisorium.
          </note>
          <note>
            Jag anser att man verkligen har bemödat sig om att hitta en bra
            avvägning, ur både principiell och praktisk synpunkt. Man har
            vridit och vänt på den här frågan. Vid en samlad bedömning har
            man stannat vid att avdraget skall vara just 3 %.
          </note>
          <note>
            Jag tycker att reservationen tyder på att
          </note>
          <note>
            Socialdemokraterna hellre opponerar än diskuterar sakfrågan.
            Jag upprepar: Ett förslag som är så väl genomarbetat och som vi
            i huvudsak är överens om behöver inte någon ytterligare argumentation.
          </note>
          <note type="speaker">
            Anf. 154 GUNNAR NILSSON (s):
          </note>
          <note>
            Herr talman! Vi säger oss alla vilja underlätta övergången till
            konventionell beskattning. Jag tycker inte att vi socialdemokrater
            är ute för att opponera, utan att vi verkligen försöker att åstadkomma
            den bästa och smidigaste lösningen.
          </note>
          <note>
            Jag menar att ett bifall till reservationen är ytterligare ett
            steg för att underlätta en smidig övergång till en konventionell
            beskattning.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            16 § Skattereduktion för vissa reparationsarbeten
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU36 Skattereduktion för vissa reparationsarbeten (prop.
            1992/93:150 delvis).
          </note>
          <note type="speaker">
            Anf. 155 GUNNAR NILSSON (s):
          </note>
          <note>
            Herr talman! I det här betänkandet återkommer förslaget om skattereduktion
            för vissa reparationsarbeten i bostadshus.
          </note>
          <note>
            Förra gången ärendet behandlades här i kammaren var den 14 april.
            Vi föreslog då att den tillfälliga stimulansen till byggsektorn
            inte skulle belasta skattesystemet utan ges i form av ett bidrag.
            Ivar
          </note>
          <note>
            Franzén hävdade däremot som talesman för majoriteten att det
            fanns starka motiv att knyta stimulansen till reparations- och
            underhållsåtgärder inom bosektorn till skattesystemet. Ivar Franzén
            trodde också att det slutliga förslaget skulle visa att systemet
            med skattereduktion skulle bli så rationellt och enkelt att vi
            alla skulle kunna ställa oss bakom det.
          </note>
          <note>
            Nu blev det inte så. I stället visade det sig att sammanblandningen
            med skattesystemet innebar en stor komplexitet i förhållande till
            det befintliga lag- och regelverket, en betydande administrationsoch
            kontrollapparat och en besvärande svårighet att uppnå en acceptabel
            fördelningsprofil i stimulanserna.
          </note>
          <note>
            Lagrådet har i sitt yttrande belyst en rad brister i förslaget.
            Man konstaterar inledningsvis också att det finns både principiella
            och praktiska invändningar mot att använda skattesystemet för
            stimulansåtgärder av det här slaget, ett förhållande som även
            skatteminister Bo Lundgren funnit sig föranlåten att framhålla
            i propositionen.
          </note>
          <note>
            I utskottet kunde vi märka hur något av eftertankens kranka blekhet
            sänkte sig över de borgerliga ledamöterna allteftersom yttranden
            och synpunkter kom in. Även Ivar Franzén såg sig föranlåten att
            motionera mot detaljer i förslaget.
          </note>
          <note>
            De invändningar som vi har framfört i vår motion kvarstår; nackdelarna
            har blivit allt tydligare under ärendets handläggning. Ett system
            med avdrag för vissa reparations- och underhållsarbeten står i
            strid med de bärande principerna i skattesystemet, som innebär
            en breddad skattebas, ett enkelt regelsystem och ett minimum av
            avdragsmöjligheter.
          </note>
          <note>
            Ur fördelningssynpunkt är förslaget minst sagt tvivelaktigt.
            Enligt förslaget går det inte att skilja mellan bostadshus och
            fritidshus, varför en villaägare som också äger ett fritidshus
            kan tillgodogöra sig dubbel skattereduktion.
          </note>
          <note>
            Å andra sidan missgynnas flerbostadshusen. Ett bostadsföretag
            eller en bostadsrättsförening med flerbostadshus eller småhus
            i grupp får tillgodoräkna sig en skattereduktion på maximalt tre
            gånger 1993 års fastighetsskatt. Redan detta innebär ett betydligt
            lägre belopp per lägenhet än de 10 500 kr som gäller för villafastighet.
            Detta motiveras med att den genomsnittliga lägenhetsytan är mindre.
          </note>
          <note>
            Därtill kommer att de flesta bostadsföretag och bostadsrättsföreningar
            inte betalar någon annan skatt än fastighetsskatten och således
            inte kan erhålla större skattereduktion än den inbetalda skatten.
            Det betyder att man i praktiken bara kan få ut två gånger fastighetsskatten
            för 1993, och då endast under förutsättning att ansökan om skattereduktion
            lämnas in för både 1993 och 1994.
          </note>
          <note>
            Det var väl ändå inte meningen, Ivar Franzén, att det skulle
            bli på det sättet?
          </note>
          <note>
            Slutligen vill jag ta upp administrationen och kontrollsystemet.
            Vid en hearing i utskottet med representanter för Finansdepartementet
            och skattemyndigheterna framkom det att det tillkommande arbetskraftsbehovet
            beräknas uppgå till 200 årsarbetare. Det är således en mycket
            massiv arbetsinsats som krävs. För detta finns i dag inga medel
            anvisade.
          </note>
          <note>
            Utskottet utgår från att regeringen under hösten återkommer till
            riksdagen med begäran om anslag som till fullo täcker dessa arbetsinsatser
            och övriga omkostnader i samband med skattereduktion och reparationsarbete.
            Det rör sig i det här fallet om betydligt större belopp än dem
            som hittills diskuterats för att förstärka skattekontrollen. Vi
            förutsätter dock att den ökade arbetsbelastning som systemet med
            skattereduktion innebär inte får gå ut över andra mål och ambitioner
            inom skatteförvaltningen.
          </note>
          <note>
            Herr talman! Det har under den här tiden inte funnits möjligheter
            för utskottskansliet att utarbeta ett fullständigt lagförslag
            om ett bidragssystem.
          </note>
          <note>
            Men vi anser fortfarande att ett bidragssystem skulle kunna göras
            betydligt enklare än det förslag som nu föreligger. Ett bidrag
            kan utbetalas relativt snabbt i samband med reparationsarbetet
            och därmed ge större stimulanseffekter. Ett bidrag kan lätt utformas
            så att det är lika mycket värt för alla och inte missgynnar en
            del av de bostadsformer som bör omfattas av systemet.
          </note>
          <note>
            Av hänsyn till de konsekvenser som en ytterligare försening skulle
            få för de många arbetslösa inom byggsektorn ställer vi nu inte
            krav på att regeringen skall återkomma med ett nytt förslag till
            bidragssystem. De allvarliga brister som systemet med en skattereduktion
            innebär och som med all tydlighet har avslöjats under utskottsbehandlingen
            bör emellertid ges regeringen till känna. Jag yrkar därför bifall
            till reservation nr 1.
          </note>
          <note type="speaker">
            Anf. 156 PETER KLING (nyd):
          </note>
          <note>
            Herr talman! I betänkande SkU36 behandlar vi skattereduktion
            för vissa reparations- och ombyggnadsarbeten. Den 14 april togs
            det första steget, som Gunnar Nilsson nämnde. Då bestämde man
            sig för att göra avdrag mot fastighetstaxeringen. Det skulle då
            innefatta 30 %
          </note>
          <note>
            av arbetskostnaden. Det motsatte vi oss från Ny demokrati. Vi
            tyckte att det var alldeles för dåligt.
          </note>
          <note>
            I steg två, som vi behandlar i dag, har avdragsrätten ökats.
            Nu kan man göra avdraget mot inkomst av tjänst, och det har även
            förbättrats på vissa ställen.
          </note>
          <note>
            Det tycker vi från Ny demokrati är bra, men det är långt ifrån
            tillräckligt. Vi har föreslagit att man skall få göra ett avdrag
            på ett basbelopp, och det oavsett om det är fråga om en villa,
            en bostadsrätt eller ett fritidshus. Man skulle då få göra ett
            avdrag per fastighet fram till den 30 juni 1995. Alla människor
            som äger egnahem skulle alltså få göra ett avdrag för detta.
          </note>
          <note>
            Detta avdrag skulle göras fullt ut på hela fakturabeloppet. Förutsättningen
            är givetvis att det är ett momsregistrerat företag som gjort arbetet.
          </note>
          <note>
            Från Ny demokratis sida menar vi bestämt att detta blir rättvist
            för de flesta. 60 % av allt boende har möjlighet att göra de här
            avdragen, och vi menar att det skulle kunna skapa 8 000--10 000
          </note>
          <note>
            arbetstillfällen. Det är inte fy skam i dagens dåliga tider.
          </note>
          <note>
            En annan aspekt på det är att det skulle minska den svarta sektorn
            betydligt, mina damer och herrar.
          </note>
          <note>
            I dag kan inte alla göra avdrag. De som bor i bostadsrätter kan
            faktiskt inte göra avdrag privat.
          </note>
          <note>
            Om jag har en bostadsrätt och vill restaurera mitt kök kan jag
            inte göra avdrag för det, men med Ny demokratis förslag går det
            bra att göra avdrag på upp till ett basbelopp.
          </note>
          <note>
            Det här skulle vara ett ganska enkelt system. Man skulle slippa
            att ansöka om tillstånd för att göra avdraget. Man skulle helt
            sonika bara lämna in en kopia av fakturan med sin deklaration
            och kräva avdraget. Det är ganska lätt -- man behöver inte ansöka
            om någonting.
          </note>
          <note>
            Sedan kan man givetvis utforma regler för vad avdragskostnaden
            skall innefatta vad gäller materialkostnader. Man kanske inte
            kan köpa en
          </note>
          <note>
            TV. Det är regeringens sak att utforma reglerna.
          </note>
          <note>
            Regeringens förslag minskar inte den svarta sektorn. Det är fortfarande
            lönande att göra jobben svart. Jag tror inte om jag skall vara
            ärlig att det skapar speciellt många nya arbetstillfällen -- det
            tror jag inte.
          </note>
          <note>
            Jag vill påpeka några fördelar med det avdrag som vi föreslår.
            Om man gör ett avdrag på låt oss säga
          </note>
          <note>
            35 000 kr i runda tal och har en marginalskatt på
          </note>
          <note>
            50 % betyder det att staten tappar 17 500 kr i skatteintäkter.
            De pengarna går ju tillbaks till staten på ett eller annat sätt.
            Jag som småföretagare betalar sociala avgifter, moms och löneskatt.
            Vi får inte heller glömma att produktionen av material ökar om
            man genomför den fulla avdragsrätt som
          </note>
          <note>
            Ny demokrati vill ha. Det gäller målarfärg, elkablar, rör, trävaror
            m.m. De leden sätts också i gång.
          </note>
          <note>
            Ny demokratis förslag skulle slå mycket, mycket bra. Det är klart
            att det kostar litet mer, men hur mycket skulle vi inte få in
            i andra ändan? Ni här i kammaren vet att 10 000 arbetstillfällen
            kostar omkring 2 miljarder för samhället oavsett om människorna
            är produktiva eller icke produktiva.
          </note>
          <note>
            Socialdemokraterna vill, trots ett katastrofalt bidragsberoende
            i Sverige, ytterligare utveckla bidragssamhället. Det tycker jag
            är konstigt när vi ser hur bidragen har bidragit till att få samhället
            på fel kant. Var och varannan människa är beroende av bidrag,
            och då vill Socialdemokraterna slänga in ett bidrag till. Det
            tycker jag är märkligt, får jag säga.
          </note>
          <note>
            En nackdel med Socialdemokraternas förslag är att man måste söka
            bidraget för att få det. Det gör att det måste finnas en stor
            tungrodd apparat för administrativa åtaganden på Riksskatteverket.
          </note>
          <note>
            Herr talman! Med detta yrkar jag bifall till Ny demokratis reservation
            nr 2.
          </note>
          <note type="speaker">
            Anf. 157 GUNNAR NILSSON (s) replik:
          </note>
          <note>
            Herr talman! Jag vill erinra om syftet med åtgärderna. Det är
            för att skapa sysselsättning inom byggsektorn som man skall ta
            till dem. Jag tror att ett bidragsystem skulle ge betydligt större
            stimulanseffekter än ett avdragssystem. Det finns ett bidragssystem
            i Danmark som betecknades som succé när det infördes.
          </note>
          <note>
            Det finns en fördel med att ha ett bidragssystem i stället för
            ett avdragssystem. I förra debatten yttrades att avdrag ger effekt
            därför att viljan att göra avdrag sitter i själen, men det var
            just de attityderna som det gamla skattesystemet hade lärt oss.
            Det satt i själen att vi skulle göra avdrag.
          </note>
          <note>
            Därmed fördärvade vi skattesystemet. Det blev totalt odugligt.
            Det var också de attityderna som vi strävade efter att bryta när
            vi byggde upp ett nytt skattesystem.
          </note>
          <note>
            Därför är det när vi genomför sådana här tillfälliga åtgärder
            viktigt att vi lägger dem utanför skattesystemet, och inte säger
            att vi skall lösa allting med nya avdrag i skattesystemet. Denna
            tillfälliga åtgärd bör vi i stället göra med bidragssystem.
          </note>
          <note>
            Bidragsmodellen kommer att ge betydligt större effekter -- det
            finns det exempel på.
          </note>
          <note type="speaker">
            Anf. 158 PETER KLING (nyd) replik:
          </note>
          <note>
            Herr talman! Jag skall fatta mig kort.
          </note>
          <note>
            Nackdelen, Gunnar Nilsson, är att man måste söka detta bidrag.
            Det skapar merjobb för
          </note>
          <note>
            Riksskatteverket. Ny demokrati har föreslagit ett avdrag och
            klara regler ut till folket, så att vem som helst kan göra ett
            avdrag per fastighet och år. Då vet man hur spelreglerna är. Allt
            man som privatperson behöver göra är att lämna in fakturan ihop
            med deklarationen, klart och tydligt, och hävda att man vill göra
            ett avdrag.
          </note>
          <note>
            Ny demokrati går ytterligare ett steg längre än
          </note>
          <note>
            Socialdemokraterna i betänkandet.
          </note>
          <note type="speaker">
            Anf. 159 LARS BÄCKSTRÖM (v):
          </note>
          <note>
            Herr talman! Det talas om skattereduktion för vissa reparationsarbeten.
            Den här frågan gäller som
          </note>
          <note>
            Gunnar Nilsson sade i grunden att vi skall försöka ge byggnadsarbetare
            arbete. Det beklagliga är att vi tvingas tillgripa hastiga, tämligen
            improviserade och tämligen oövervägda åtgärder för att man inte
            har bedrivit en långsiktig politik.
          </note>
          <note>
            Vi säger att vi fick en för stor byggsektor med felaktig inriktning.
            Det är politiska fel som är begångna. Hur skall vi göra för att
            fasa ned byggsektorn till rimligare omfattning? Den är för stor
            och måste minskas.
          </note>
          <note>
            Egentligen borde politiker titta efter var i bostadsbeståndet
            det finns brister. Var finns det brister i fastighetsbeståndet?
            Vi skulle åtgärda dem i första hand.
          </note>
          <note>
            Jag tror att några av de allvarligaste bristerna finns t.ex.
            inom skolområdet och på barnstugesidan. Där finns det en hel del
            fastigheter med mögelskador och dålig ventilation som nyttjas
            av barn och ungdom. Det finns äldre fastigheter som, trots den
            goda boendemiljön i Sverige, inte utgör någon god bostadsmiljö.
          </note>
          <note>
            Vi skall tänka på att skattepengar inte är våra egna pengar utan
            andras. Det är gemensamma pengar som vi politiker anser att vi
            har rätt att förfoga över.
          </note>
          <note>
            Dessa pengar borde användas där man kan räkna med att de som
            betalat in pengarna till något gemensamt ändamål får största möjliga
            gemensamma nytta av pengarna. Så skulle naturligtvis politiker
            med framförhållning hantera dessa frågor.
          </note>
          <note>
            Nu har inte politikerna i regeringen framförhållning i den här
            frågan. De hanterar problemen på annat sätt. De får ett hugskott,
            en idé, en tanke: Låt alla och envar få reparera litet grand!
          </note>
          <note>
            Någon kanske vill ha en ny altan, någon kanske vill ha en bastu,
            någon kanske vill måla om huset osv.
          </note>
          <note>
            De strör ut skattebetalarnas pengar till allmänna ändamål, och
            de har inte någon riktig uppfattning om vart de tar vägen.
          </note>
          <note>
            Det är ingen bra politik. Så skall man inte hantera andras pengar.
            Jag tycker inte att människor har någon som helst anledning att
            bekosta en bastu till mig. Jag tycker inte det. Den tycker jag
            att jag skall betala själv, om jag har lust med det. Det är min
            principsyn i den här frågan.
          </note>
          <note>
            Men nu är vi där vi är. Något skall göras för att skapa arbetstillfällen
            för arbetslösa byggnadsarbetare. Det har uppstått en majorietet
            för förslaget, och vi får hantera situationen som den nu är. Man
            kan föreslå ett avdragssystem eller ett bidragssystem.
          </note>
          <note>
            Jag är ingen anhängare av den stora skatteomläggning som Socialdemokraterna
            drev igenom. Jag var motståndare till den på grund av dess dåliga
            fördelningseffekter. Men vissa poänger fanns i skatteomläggningen.
            Det fanns t.o.m.
          </note>
          <note>
            ganska stora poänger: idén om enhetlighet, idén om raka system
            och om att man skulle ta bort avdragssystemet. Det var goda principer.
          </note>
          <note>
            Det är märkligt att de som stod bakom reformen nu river och rafsar
            så mycket som möjligt för att få den att bli så kortlivad som
            möjligt. Det är märkligt att jag tvingas försvara några av de
            goda principer som fanns i skatteomläggningen. Men det gör jag,
            för rätt skall vara rätt.
          </note>
          <note>
            Det är dumt att bygga in stora avdragssystem. Det gäller inte
            bara det här särskilda fallet. Det handlar om principen att använda
            skattesystemet för mycket annat än för dess egentliga syfte, som
            är att ta in skatt.
          </note>
          <note>
            Nu försöker man bedriva bostadspolitik och regionalpolitik. Man
            lägger till punkt efter punkt, och till slut får man ett oformligt
            och ohanterligt skattesystem. Det borde skatteutskottets borgerliga
            ledamöter tänka på.
          </note>
          <note>
            Det gör de inte. I stället tillämpar de en princip, och den är
            dåligt genomarbetad. Man skulle kunna tillämpa felaktiga principer
            gång på gång, men i alla fall göra det dåliga bra. Man kan i alla
            fall så att säga bli bäst på att vara värst. Inte ens det har
            de klarat.
          </note>
          <note>
            De har åstadkommit ett system som slår fördelningspolitiskt orättvist.
            Det gynnar vissa boende mer än andra. Det är svårkontrollerat.
            Det finns gränsdragningsproblem. Mycket talar för att det borde
            avvisas. Men återigen: det bästa får inte bli det godas fiende,
            inte ens när det inte längre är fråga om det bästa utan bara det
            tredje bästa.
          </note>
          <note>
            Jag kan från samma synpunkt som
          </note>
          <note>
            Socialdemokraterna se att vi släpper igenom det fjärde bästa,
            med tanke på sysselsättningen. Men den borgerliga regeringen borde
            nog tänka efter före nästa gång.
          </note>
          <note type="speaker">
            Anf. 160 PETER KLING (nyd) replik:
          </note>
          <note>
            Herr talman! Jag är nog ganska överens med Lars
          </note>
          <note>
            Bäckström i många avseenden, speciellt när det gäller att vi
            har en överhettning inom byggbranschen. Men för att det inte skall
            bli tvärstopp har vi också kunnat gå med på en tillfällig avdragsrätt
            för reparation och ombyggnad, även för Lars Bäckströms bastu,
            om vi nu talar om bastuaggregat.
          </note>
          <note>
            Jag är helt säker på att vårt förslag skulle skapa
          </note>
          <note>
            8 000--12 000 arbetstillfällen, om det genomförs fullt ut. Varför
            inte minska den drastiga neddragningen på byggsektorn litet försiktigare,
            med förhoppning att byggnationen skall öka litet grand i förhållande
            till hur det är nu? Nu är byggnationen, som sagt var, så långt
            ner den kan komma. Både Lars Bäckström och jag vet ju att många
            byggnadsarbetare tyvärr måste skola om sig, eftersom branschen
            inte kan vara så stor.
          </note>
          <note>
            Som Lars Bäckström vet har vi föreslagit ett tillfälligt bidrag
            på 1 miljard från staten för reparation, ombyggnad och tillbyggnad
            av skolor.
          </note>
          <note>
            Det kanske Lars Bäckström har observerat. Jag vill inte ha det
            här tvärstoppet för byggnationen, därför att det är så otroligt
            många byggnadsarbetare och hantverkare med familjer som kommer
            att få mycket svåra problem. Därför undrar jag varför man inte
            kan göra ett tillfälligt skatteavdrag och få en mjuk övergång,
            så att säga.
          </note>
          <note type="speaker">
            Anf. 161 LARS BÄCKSTRÖM (v) replik:
          </note>
          <note>
            Herr talman! Peter Kling frågar varför man inte kan göra ett
            tillfälligt skatteavdrag. Det gör man ju.
          </note>
          <note>
            Därför förstår jag inte frågan. Vi har ju t.o.m. gått så långt
            att vi nu accepterar att man gör det. Vi undrar bara varför man
            inte valde någon av de mycket bättre metoderna och formerna för
            det.
          </note>
          <note>
            Frågan är därför omöjlig att besvara. Man inför det här, och
            vi har inte motsatt oss det. Vi kommer inte att rösta emot det,
            men vi har sagt att man skulle ha kunnat göra det på en rad sätt
            som är bättre. Man kunde t.ex. ha använt de pengar som Ny demokrati
            och vi ville anvisa för reparation och tillbyggnad av dåliga offentliga
            miljöer, som barn och ungdom vistas i. Det hade varit mycket klokare
            att pengarna hade använts till sådant än att törhända jag skall
            få en bastu och att törhända Peter Kling skall få en altan.
          </note>
          <note>
            Det hade varit bättre att pengarna hade använts till upprustning
            av dåliga miljöer. Det finns många äldre som bor i oerhört dåliga
            miljöer. De har inte möjlighet att komma ner på gatan. De behöver
            hissar och anordningar, och lägenheterna behöver handikappanpassas.
            Något parti borde ha tänkte på det glömda Sverige, alla dessa
            handikappade som inte kommer ut och som bor i dåliga lägenheter.
          </note>
          <note>
            Byggnadsarbetare skulle kunna göra oerhörda insatser. I stället
            strör man ut pengarna generöst.
          </note>
          <note>
            Men den här regeringen är ju generös när det gäller skattesänkningar
            och litet allmänna gåvor. Men det är ingen bra politik.
          </note>
          <note type="speaker">
            Anf. 162 PETER KLING (nyd) replik:
          </note>
          <note>
            Herr talman! Som jag antydde i mitt anförande och i min replik
            måste man göra både--och för att det inte skall bli ett totalt
            tvärstopp för byggnadsbranschen. Det går inte att ställa så många
            människor utan jobb.
          </note>
          <note>
            Jag håller med Lars Bäckström. Vi genomför en åtgärd, men den
            är inte fullgod, enligt vårt sätt att se. Man skulle gå hela vägen.
            Då hade man möjligtvis skapat 10 000 arbetstillfällen och kunnat
            minska den svarta sektorn. Samtidigt ville vi avsätta
          </note>
          <note>
            1 miljard för reparation av skolor och upprustning av dåliga
            miljöer för barn. Det hade också skapat
          </note>
          <note>
            10 000--15 000 arbetstillfällen. Det är sådana åtgärder som man
            måste göra. Jag tror att vi innerst inne är ganska överens om
            detta, både Lars
          </note>
          <note>
            Bäckström och jag.
          </note>
          <note type="speaker">
            Anf. 163 LARS BÄCKSTRÖM (v) replik:
          </note>
          <note>
            Herr talman! Det är alldeles riktigt att vi innerst inne är överens
            om att något måste göras. Det är vi nog alla här i lokalen.
          </note>
          <note>
            Det är just detta både--och-tänkande som kännetecknar den här
            regeringen. Man kan både göra den skattesänkningen och ha den
            utgiften. Det är både--och-tänkandet som har gjort att statsbudgeten
            har skenat i väg.
          </note>
          <note>
            Jag har gjort vissa omprövningar under min politiska gärning.
            Jag har tagit bort många både--
          </note>
          <note>
            och för att få råd med någonting. Både--ochtänkandet skall nog
            bort. Särskilt allvarligt är det väl när det blir både--och-tänkande
            med Ny demokrati och regeringen. Då blir ju både--och ibland till
            farliga men för rikets finanser.
          </note>
          <note>
            Det hade varit klokt att nu styra pengarna till ombyggnad av
            offentliga lokaler, daghem, barnstugor, bostäder för handikappade
            och bostäder för äldre. Det hade varit en förståndig och ansvarsfull
            politik. Det hade räddat många jobb för arbetslösa byggnadsarbetare.
            I stället är man mer allmän och frikostig. Man strör litet pengar
            till någon och tror att det väl alltid kommer att växa ut någonting.
            Men jag vill återigen säga att det inte är någon bra politik.
          </note>
          <note>
            Andre vice talmannen anmälde att Peter Kling anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 164 IVAR FRANZÉN (c):
          </note>
          <note>
            Herr talman! Det är inte länge sedan vi diskuterade principerna
            för en skattereduktion för vissa reparationsarbeten. Därför bör
            den här debatten kunna bli kort. Men jag måste ändå starta med
            att kommentera Gunnar Nilsson litet grand.
          </note>
          <note>
            Jag konstaterar att vi förra gången vi debatterade var överens
            om att det inte var fel att utnyttja skattemyndigheten, dess kapacitet
            och rationella handlande. Det ifrågasatte inte Gunnar Nilsson.
          </note>
          <note>
            Gunnar Nilsson fortsätter att prata om avdragssystem. Det är
            på tiden att vi använder den rätta beteckningen, nämligen skattereduktion.
          </note>
          <note>
            Det är inte fråga om någon sammanblandning med skattesystemet.
            Det är en enkel räkneoperation vid beräkning av den slutliga skatten.
            Det är i det här fallet inte fråga om att skapa något farligt
            avdragsberoende, utan det är helt enkelt fråga om en skattereduktion
            som är lika för alla.
          </note>
          <note>
            Gunnar Nilsson är också litet snett ute när han pratar om tre
            gånger 1993 års fastighetsskatt. 1994
          </note>
          <note>
            års fastighetsskatt känner vi inte till. Vi vet att allmännyttan
            övergår till konventionell beskattning
          </note>
          <note>
            1994. Det finns alltså möjligheter att spara på andra avdragsmöjligheter
            och i stället se till att man har en vinst som balanserar emot
            den skattereduktion som man har möjlighet till. Det finns rätt
            mycket kunnande inom allmännyttan. Det försäkrar jag.
          </note>
          <note>
            Detta kommer vi säkert att klara av.
          </note>
          <note>
            Den verkligt stora missen som Gunnar Nilsson och flera andra
            gör är att de tror att ett bidragssystem blir billigare. Försök
            bevisa det! Jag tror inte heller att ni har tänkt på att det i
            vårt vanliga bostadsfinansieringssystem rör sig om maximalt hundratusentals
            ärenden per år. Här rör det sig om kanske ett par miljoner.
          </note>
          <note>
            Det är alldeles uppenbart att det kommer att ge ett visst merarbete,
            vilket system vi än väljer. Gunnar
          </note>
          <note>
            Nilsson, visa mig hur man i ett bidragssystem skiljer mellan
            fritidshus och permanentboende. Jag vet att det har diskuterats.
            Det går inte att lagstiftningsvägen klara det, om man väljer ett
            bidragssystem.
          </note>
          <note>
            I stort sett kan man säga att bidragssystemet har precis alla
            de svagheter som finns när det gäller skattereduktionen.
          </note>
          <note>
            Gunnar Nilsson är mån om svenska folkets själsliga hälsa. Självfallet
            skall vi alla vara det. Men det är då bidragsberoendet, avdragsberoendet,
            kommer in för Gunnar Nilssons del.
          </note>
          <note>
            Jag tror ändå att det ligger någonting positivt i den skattereduktion
            som vi får i det här sammanhanget.
          </note>
          <note>
            Tänk på pensionssparandet! Räkna på pensionssparandet i dag!
            Med nuvarande skattesystem, skatteregler och avkastningsresultat
            är det inte särskilt fördelaktigt. Men ändå väljer väldigt många
            pensionssparandet därför att man får en skattereduktion. Jag tror
            faktiskt att det ligger en poäng i detta. Annars är det rent sakligt
            sett bättre att spara i obligationer i dag än att pensionsspara.
          </note>
          <note>
            Socialdemokraterna vidhåller att ett bidragssystem skulle vara
            bättre, utan att ha några som helst bevis för detta. Påståendet
            att det kan göras enkelt är närmast en notorisk upprepning utan
            verklighetsförankring. Kortfattat kan konstateras att de problem
            som finns med skattereduktionen inte kan lösas genom en övergång
            till ett bidragssystem. Detta faktum är säkert ett av motiven
            bakom socialdemokraternas beslut att inte yrka avslag utan bara
            ge till känna sina synpunkter.
          </note>
          <note>
            Det är ett förnuftigt och praktiskt ställningstagande som jag
            har respekt för.
          </note>
          <note>
            Skattereduktionen kommer säkert att ge en mycket god stimulans
            och många nya byggjobb. Det är sannolikt bättre än ett bidragssystem.
            Jag tror inte heller, Lars Bäckström, att vi kan ersätta det här
            genom att enbart satsa på offentliga lokaler. Det skall då till
            alla delar vara skattepengar som används. Det är oerhört mycket
            privata pengar som här involveras i sysselsättningen, eftersom
            bidrag bara lämnas till arbetskostnaden. Vi talar här om två väsensskilda
            saker. Man kan multiplicera med tre eller fyra, där man får huvuddelen
            av kapitalet från privat håll plus materialkostnaden. Det här
            går inte att jämföra. Båda sakerna är viktiga och nödvändiga.
            Det är emellertid inte möjligt att ersätta skattereduktionen genom
            att satsa på offentliga lokaler. Det är här de mångas insatser
            som kommer att ge resultat.
          </note>
          <note>
            Nu finns det ingen anledning att hårdra denna debatt. Det viktiga
            är att förslaget snabbt kommer till praktisk användning. Riksskatteverket
            har varit tidigt ute med information -- så tidigt att den inte
            till alla delar stämmer med dagens beslut. Jag tror dock inte
            att det är någon större olycka. Det är t.o.m. möjligt att den
            hantering som föreslås i
          </note>
          <note>
            Riksskatteverkets information kan vara den mest praktiska, och
            då bör den tillämpas om inga påtagliga olägenheter uppstår.
          </note>
          <note>
            Ny demokrati, Peter Kling, vill begränsa skattereduktionen till
            villor, fritidshus och bostadsrätter och ställa alla hyresgäster
            utanför.
          </note>
          <note>
            Det är ett så allvarligt ställningstagande att jag inte kan låta
            bli att påtala detta. Detta är ytterligare ett avsteg från den
            kostnadsneutralitet som det tidigare i riksdagen har funnits en
            total enighet om att det borde råda mellan olika upplåtelseformer.
          </note>
          <note>
            Valfrihet i boendet är en central fråga. Då skall inte skatter,
            bidrag eller andra statliga åtgärder gynna vissa boendeformer
            före andra.
          </note>
          <note>
            Det låter faktiskt bra när Peter Kling pratar om att alla kan
            väl få ett basbelopp. Men det går inte att hantera det här så
            enkelt. Tyvärr stämmer inte det med verkligheten. Det skulle också
            bli alldeles för kostsamt för statens kassa.
          </note>
          <note>
            Bostadsrättsinnehavarna kan via sin förening till fullo dra nytta
            av detta. Vi skapar nu inte, Lars
          </note>
          <note>
            Bäckström, ett ohanterligt skattesystem. Det är faktiskt fråga
            om ett rationellt utnyttande av de befintliga resurserna. Det
            är kanske de enda praktiska ekonomiska möjigheterna att genomföra
            detta mycket omfattande projekt.
          </note>
          <note>
            Den här bastun och altanen kanske kan vara bra för den själsliga
            hälsan, Lars Bäckström. I så fall möts ju Lars Bäckström och Gunnar
            Nilsson i en gemensam åsikt.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 165 PETER KLING (nyd) replik:
          </note>
          <note>
            Herr talman! Ivar Franzén nämnde tidigare att vi vill begränsa
            avdragsrätten till 60 % av befolkningen.
          </note>
          <note>
            Varför vill vi göra det? Jo, det är ganska naturligt.
          </note>
          <note>
            Om jag hade bott i en hyresfastighet och hyrt min lägenhet skulle
            jag troligen inte reparera för 35 000.
          </note>
          <note>
            Det skulle jag aldrig tänka mig att man gör om man inte äger
            sin bostad. Jag skulle inte reparera Ivar
          </note>
          <note>
            Franzéns bil. Det skulle aldrig falla mig in. Det är fråga om
            ungefär samma argument. Därför har vi sagt att alla som har egna
            hem nog är intresserade av att reparera dem. Egnahem omfattar
            60 % av boendet. Man skulle naturligtvis kunna utsträcka detta
            så att även de som vill kosta på en reparation av hyreshus av
            upp till ett basbelopp skulle kunna får göra sådana avdrag under
            den här perioden.
          </note>
          <note>
            Men jag tror att det är marginellt. Jag tror inte att folk satsar
            på någonting som de inte äger.
          </note>
          <note>
            Vad vill vi då göra med ett basbelopp? Jag har jobbat inom den
            här branschen i många år. Jag vet att det tyvärr är lönande för
            kunderna om jobben görs utan moms. Om man skall dra av 30 % på
            arbetskostnaderna så ger det ingen effekt. Jag kan lova Ivar Franzén
            att varenda svensk sätter sig ner och funderar över om det är
            lönande att göra reparationer med det här avdragssystemet. Eter
            fem minuter har de antagligen kommit på att det inte är lönande.
            Det är fortfarande mera lönande att anlita den arbetslöse byggnadsarbetaren,
            elektrikern eller rörläggaren för att göra jobbet svart. Det här
            förslaget kommer tyvärr inte att ge något. Jag tror inte på det.
            Jag kan hålla med om att det är ett steg i rätt riktning. För
            att stävja svartjobben, skapa arbetstillfällen och för att undvika
            att friska företag som i dag har svårt att hävda sig på arbetsmarknaden
            slås ut, krävs lite tuffare åtgärder. Man måste då säga ja till
            ett sådant här förslag och ta ett basbelopp rakt av.
          </note>
          <note type="speaker">
            Anf. 166 IVAR FRANZÉN (c) replik:
          </note>
          <note>
            Herr talman! Är man hyresgäst så har man valt att i första hand
            ordna sitt boende genom att betala hyra. Det är då uppenbart i
            första hand på hyran som man vill se resultat av den här skattereduktionen.
            Det har jag rätt till, och det kommer jag att få via min hyresvärd.
            Därför är det här förslaget precis lika angeläget för den som
            vill hyra och för den som äger sin bostad.
          </note>
          <note>
            Jag vill återigen poängtera att vi i denna kammare måste värna
            om valfriheten i boendet. Vi har gjort ett farligt avsteg från
            neutraliteten när vi bestämde att hyresgäster och bostadsrättsinnehavare
            skulle ha en extra upptrappning av den garanterade räntan, motsvarande
            den skattesänkning som var tänkt på kapitalskatten. Det är en
            ojämlikhet i dag som är ytterst allvarlig. Om vi åstadkommer flera
            sådana, bryter vi mot det grundläggande i bostadspolitiken. Vi
            skall skapa valfrihet för människor. Det är deras egna värderingar
            som skall avgöra vilken bostad de har. Om de vill äga en villa
            skall de ha möjlighet till det. De skall dock inte premieras särskilt
            för det. Den som vill vara hyresgäst skall också kunna vara det.
          </note>
          <note>
            Det är självklart, Peter Kling, att vi kommer att göra olika
            beräkningar av var gränsen går då man tycker att det är så pass
            lönsamt med svartjobb att man väljer det. Jag tror att svenska
            folket ändå känner en icke oväsentlig tillfredsställelse över
            att få göra det här på ett sätt som gagnar sysselsättningen. Kan
            vi då klart minska lönsamheten för svartjobben tror jag att det
            kommer att bli väldigt många vita jobb. Jag har de höga tankarna
            om svenska folket.
          </note>
          <note type="speaker">
            Anf. 167 PETER KLING (nyd) replik:
          </note>
          <note>
            Herr talman! Till Ivar Franzén vill jag bara säga att jag fortfarande
            inte tror att de som hyr sin bostad är intresserade av att kosta
            på fastigheten 35 000
          </note>
          <note>
            kr -- inte vanliga Medelsvensson i alla fall. Om man däremot
            äger en sak är man nog ganska angelägen om att fixa till och eventuellt
            restaurera.
          </note>
          <note>
            Tyvärr köper de flesta svenskar den billigaste varan. Det gäller
            väl även mig på många områden.
          </note>
          <note>
            Jag köper inte en dyr bil om jag kan få en likvärdig bil för
            ett lägre pris. Folk tittar självfallet på priset.
          </note>
          <note>
            Om man väljer mellan att få ett jobb utfört och dra av för arbetskostnad
            på 30 000 eller att få det utfört svart utan moms för halva beloppet
            så väljer man det. Inte går folk och tänker som så att nu har
            Ivar
          </note>
          <note>
            Franzén fattat ett beslut i kammaren och då måste vi vara lojala
            och betala 7 000 extra för att försöka skapa arbetstillfällen.
            Glöm det. Det håller inte.
          </note>
          <note type="speaker">
            Anf. 168 IVAR FRANZÉN (c) replik:
          </note>
          <note>
            Herr talman! Jag har aldrig hävdat att hyresgästerna själva skulle
            reparera sina lägenheter. Glöm det Peter Kling! Det handlar om
            att de via sin värd kan få sin lägenhet upprustad till lägre kostnad,
            och därmed också en lägre hyra.
          </note>
          <note>
            Hyran betalar man av beskattade pengar. Det är inte oväsentligt
            för hyresgästen att få en bättre lägenhet till oförändrad eller
            lägre hyra.
          </note>
          <note>
            Sedan måste man tänka på dem som gör dessa jobb.
          </note>
          <note>
            De svarta jobben ger varken pension eller socialförsäkring. Samtidigt
            är man i dag, i varje fall i kärnan av byggföretagen, angelägen
            om att hålla sysselsättningen uppe.
          </note>
          <note>
            Vi har pressade priser och en skattereduktion för den som beställer
            jobbet. Dessa två saker tillsammans kommer att ge en hel del nya
            jobb, det är jag övertygad om.
          </note>
          <note type="speaker">
            Anf. 169 GUNNAR NILSSON (s) replik:
          </note>
          <note>
            Herr talman! Jag förstår att de borgerliga partierna är så rädda
            för ett begränsat och tillfälligt bidrag till sysselsättningsstimulanser
            att man hellre offrar stabiliteten i skattesystemet. Det är vi
            inte beredda att göra. Vi skulle helst vilja slippa se den lösningen.
          </note>
          <note>
            Ivar Franzén säger att ett bidragssystem inte skulle bli billigare.
            Vi är medvetna om att det finns svårigheter också med ett bidragssystem,
            men vi är övertygade om att det skulle vara lättare att uppfylla
            målen när det gäller effektiviteten i stimulansen och när det
            gäller fördelningspolitiken, och när det gäller administrationen
            skulle vi nog kunna klara av de svårigheter Ivar Franzén har pekat
            på. Han pekade på svårigheten att skilja mellan fritidshus och
            permanenthus. Man skulle kanske ha en decentraliserad modell.
            Vi har tidigare anlitat kommunerna att sköta administrationen
            av exempelvis energilånen. På kommunerna har man en god kontroll
            över den lokala marknaden. Den lösningen borde tilltala även Ivar
            Franzén.
          </note>
          <note>
            Jag förstår att det är besvärande för Ivar Franzén att det bara
            blev två gånger fastighetsskatten om man inte har några andra
            skatter att betala, vilket ju är det vanliga hos bostadsrättsföreningar
            och bostadsföretag. Han säger att då sparar man på andra avdrag.
            Men ett avdrag är väl lika mycket värt var det än används. Att
            spara på avdraget är kanske ingen större vits. Möjligtvis kan
            man använda det i en framtid, men jag tycker att det var en ganska
            dålig lösning.
          </note>
          <note>
            Här är ett typiskt exempel på att skattereduktionen har misslyckats
            med att skapa en rättvis fördelning.
          </note>
          <note>
            Med den utformning förslaget har fått är det ingen rättvisa mellan
            bostadsrättsinnehavare, hyresgäster och villaägare. Det är framför
            allt ett stimulansbidrag för villaägare och sommarstugeägare.
            Jag är förvånad över att Ivar
          </note>
          <note>
            Franzén fortfarande kan försvara detta.
          </note>
          <note>
            Nu står vi där vi står. Det gäller sysselsättningen.
          </note>
          <note>
            Men hade vi, Ivar Franzén, lagt prestigen åt sidan från början,
            hade vi kunnat få ett förslag med en bidragslösning som hade gett
            en bättre måluppfyllelse än vad vi uppnått här. Jag kan inte tänka
            mig att Ivar Franzén kan vara nöjd med detta.
          </note>
          <note type="speaker">
            Anf. 170 IVAR FRANZÉN (c) replik:
          </note>
          <note>
            Herr talman! Gunnar Nilsson talar om att vi riskerar stabiliteten
            i skattesystemet. Hur kan man säga så därför att vi gör en liten
            extra enkel räkneoperation i samband med att vi beräknar den slutliga
            skatten? Det resonemanget saknar proportioner i denna diskussion,
            Gunnar Nilsson.
          </note>
          <note>
            Om vi vill offra ett par tre tusen personer eller så kan vi givetvis
            göra en typ av övervakning av att jobben inte görs på fritidshusen.
            Men är man mantalsskriven på orten räknas husen som permanentbostad.
            Det finns massor av saker som gör att vi kan konstatera att det
            blir otroligt svårt att klara en distinkt gränsdragning mellan
            permanenthus och fritidshus.
          </note>
          <note>
            Vi har därför avstått från detta. Även de jobb som görs på fritidshus
            ger ju sysselsättning. Här är ingen skillnad mellan bidrag och
            skattereduktion.
          </note>
          <note>
            Återigen kan jag upprepa att det är tre gånger 1993
          </note>
          <note>
            års fastighetsskatt. För 1994 blir den sannolikt högre.
          </note>
          <note>
            Gunnar Nilsson har tidigare sagt att han vill höja avdragsprocenten.
            Den stora konsolidering man kan göra på en fastighet är att skriva
            ned den.
          </note>
          <note>
            Avskrivningar man inte gör ena året kan man göra längre fram.
            Att skjuta upp en avskrivning innebär att man har större möjligheter
            kommande år. Det är både intressant och meningsfullt att göra
            sådana förskjutningar för att utnyttja denna skattereduktion fullt
            ut. Jag är alldeles övertygad om att företagen kommer att göra
            det.
          </note>
          <note>
            Jag tror inte, Gunnar Nilsson, att ett bidragssystem skulle vara
            mera jämlikt och rättvist gentemot de olika upplåtelseformerna
            än denna skattereduktion, om vi analyserar dem på samma sätt.
          </note>
          <note type="speaker">
            Anf. 171 GUNNAR NILSSON (s) replik:
          </note>
          <note>
            Herr talman! Det är märkligt att bostadsföretagen först skall
            manipulera för att betala skatt som de sedan skall få tillbaka
            i en skattereduktion. Jag tycker det är ganska långsökt, och det
            stärker inte förtroendet för det här systemet.
          </note>
          <note>
            Sedan tycker jag också det är litet generande när
          </note>
          <note>
            Ivar Franzén talar om en enkel räkneoperation. Det går ju åt
            200 årsarbetare till en kostnad av 50
          </note>
          <note>
            miljoner kronor. Det är en betydande satsning på skattemyndigheterna
            i jämförelse med de summor vi har diskuterat i en ökad skattekontroll.
          </note>
          <note>
            Dessutom är jag övertygad om att kontrollen av denna skattereduktion
            ändå kommer att bli mycket summarisk.
          </note>
          <note>
            Faktum är, Ivar Franzén, att detta avdragssystem inte förmår
            lösa denna fråga på ett bra och rimligt sätt. Fördelningsambitionerna
            är bortsopade i dag.
          </note>
          <note>
            Skattesystemet belastas på ett orimligt sätt.
          </note>
          <note>
            Administration och kontroll kommer att bli omfattande. T.o.m.
            själva sysselsättningsstimulansen, som är kärnpunkten i denna
            fråga, kan man starkt ifrågasätta.
          </note>
          <note>
            Jag tycker det är tråkigt, Ivar Franzén, att prestigeskäl har
            hindrat er från att fullfölja denna del av ROT-programmet på ett
            mer förnuftigt och mer praktiskt sätt. Vi har ju löst de andra
            delarna av ROT-programmet gemensamt.
          </note>
          <note type="speaker">
            Anf. 172 IVAR FRANZÉN (c) replik:
          </note>
          <note>
            Herr talman! Jag vill poängtera att jag på ett så objektivt sätt
            som möjligt och med stor ödmjukhet inför att detta är ett mycket
            stort projekt försöker analysera bidrag resp. skattereduktion.
            Jag kan inte komma fram till annat än att skattereduktionen är
            ett mycket bra alternativ.
          </note>
          <note>
            Vi kan också konstatera att representanterna från
          </note>
          <note>
            Riksskatteverket klart ansåg att detta var ett bra förslag.
          </note>
          <note>
            Det är ett enkelt förslag när det gäller inblandningen av vårt
            skattessystem.
          </note>
          <note>
            Inblandningen är denna enkla räkneoperation,
          </note>
          <note>
            Gunnar Nilsson.
          </note>
          <note>
            Oavsett om vi har skattereduktion eller bidragssystem kommer
            ett hantverk till. I detta fall utnyttjar vi den resurs som har
            mest att tillgå utan extra åtgärder, nämligen Riksskatteverket.
            Den hanteringen är ganska omfattande. Hur stor har ingen bevisat,
            det är möjligt att siffran 150 är korrekt, men jag tror den är
            överdriven. I varje fall skulle vi, utan tillgång till Riksskatteverkets
            stora resurser och kunnande, fått en mycket större kostnad och
            väsentligt sämre kontroll.
          </note>
          <note>
            Vi måste ändå gemensamt dra dessa slutsatser och inte hänga upp
            oss på att ni vill ha bidrag och vi tycker givetvis ganska bra
            om bidrag. Vi har stannat vid skattereduktion som en kompromiss
            som vi borde kunna ha gemensamt och som med all sannolikhet är
            den bästa tänkbara lösningen i nuvarande situation.
          </note>
          <note type="speaker">
            Anf. 173 LARS BÄCKSTRÖM (v):
          </note>
          <note>
            Herr talman! För ordningens skull måste jag ge Ivar
          </note>
          <note>
            Franzén det berömm han förtjänar från min sida.
          </note>
          <note>
            Han påpekar för mig att det också finns fördelar med regeringsförslaget.
            Ja, det finns det. I nästan alla regeringsförslag finns några
            fördelar. Annars skulle man inte kunna dupera så många väljare
            att man kunde bilda regering.
          </note>
          <note>
            Det finns t.ex. en fördel med att inte bara begränsa sig till
            offentliga lokaler. Visst, det är ju en fördel.
          </note>
          <note>
            Att det är en fördel att det innehåller ett marginellt stöd så
            att det blir en multiplikatoreffekt, håller jag också med om.
            Men då vill jag bara till Ivar Franzén säga att min poäng är att
            det var ett grundläggande fel i den tidigare systempolitiken,
            som ledde fram till den kris vi nu har. En del av uppfattningarna
            om de systemfelen tror jag att Ivar Franzén och jag delar från
            Centerns och Vänsterpartiets sida.
          </note>
          <note>
            Överhettningen på bostäder vet jag att Centern liksom Vänsterpartiet
            ville att man skulle vidta åtgärder för att bromsa ned. Det var
            systemfelen som ledde fram till detta. Man ville ha en generell
            politik för att slippa tillgripa detaljregleringar. Min allmänna
            principsyn är att man, när man har hamnat i ett sådant läge att
            man behöver gå in med detaljingripande, måste vara effektiv så
            att inget spills ut åt fel håll. Där menar jag att regeringen
            har gjort en del misstag. Det hade då varit bättre att sätta in
            koncentrerade insatser på ROT-området, offentliga lokaler -- det
            är också fullt möjligt med
          </note>
          <note>
            ROT-insatser hos privata hyresvärdar i privatfastigheter --,
            smålägenheter, energibesparingar, handikapp- och äldreboende.
          </note>
          <note>
            Det medför naturligtvis mer krångel. Därför är generella system
            att föredra. Men när man nu ändå måste frångå det generella systemet,
            måste man göra det väldigt effektivt. Men i grunden skall systemen
            vara generella så att man slipper dessa problem. Detta var den
            allmänna synen.
          </note>
          <note>
            Slutligen, den tredje frågan som jag tycker att Ivar
          </note>
          <note>
            Franzén hade rätt i är att det kommer att öka mitt välbefinnande
            när jag får bastu. Om jag sedan får en finare altan ökar det också
            mitt välbefinnande.
          </note>
          <note>
            Det är helt korrekt, Ivar Franzén. Men jag tycker dock inte att
            skattebetalarna skall behöva bidra till detta, utan det får jag
            sköta själv. Något skall även en medborgare sköta. Det får finnas
            gränser för det politiska inflytandet, eller hur Ivar Franzén?
          </note>
          <note type="speaker">
            Anf. 174 IVAR FRANZÉN (c):
          </note>
          <note>
            Herr talman! Om Lars Bäckström tycker att han kan betala själv
            är det i så fall inget som hindrar att han gör detta. Men om Lars
            Bäckström å andra sidan nu gör extrainsatser och skapar jobb,
            tycker jag att han trots sin goda ekonomi, hans ädelmod och ideella
            värderingar här har tilldelats precis samma rätt som andra att
            uppnå detta rättvisa och jämlika system som jag har försökt att
            tala om.
          </note>
          <note>
            Jag tycker ändå att vi måste skilja noga mellan den gamla tidens
            avdragssystem, då marginalskatten var 60 %, 70 %, 80 % och ibland
            90 %. Inflationen var hög och realräntan låg. Det var något som
            var väldigt osunt. Detta kan inte jämföras med en 30-
          </note>
          <note>
            procentig skattereduktion. Detta är inget som man blir vare sig
            skattereduktionsberoende eller avdragsberoende av, utan det är
            en sund stimulans.
          </note>
          <note>
            Vi har ju, Lars Bäckström, också gjort insatser vad gäller ROT-verksamheten
            --
          </note>
          <note>
            ombyggnadsverksamheten. Vi har förlängt denna och försökt att
            dra över en del av pågående verksamhet från 1992 till 1993. Det
            finns stöd för offentliga lokaler. Vi har spelat på fiolens alla
            strängar, och då brukar det låta bäst.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            17 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1992/93:SkU37 Uppskov med behandlingen av vissa ärenden.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            18 § Den svenska försäkringsavtalsrättens anpassning till EG:s
            regelverk m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU16 Den svenska försäkringsavtalsrättens anpassning
            till EG:s regelverk m.m. (prop. 1992/93:222).
          </note>
          <note type="speaker">
            Anf. 175 LENNART FRIDÉN (m):
          </note>
          <note>
            Herr talman! Förutom att yrka bifall till utskottets hemställan
            skall jag säga några ord om motion
          </note>
          <note>
            L408.
          </note>
          <note>
            Det heter ju i reklamen för vårt land att Sverige är fantastiskt.
            Visst, det är det på många sätt. Det är ett land med bl.a. ett
            otroligt finmaskigt nät när det gäller skydd för den som råkar
            illa ut. Men varje år händer det att några familjer -- de är inte
            många och det kanske är därför man inte heller så mycket har uppmärksammat
            problemen -- drabbas av att någon nära och kär försvinner. På
            toppen av detta uppstår då ekonomiska bekymmer, bl.a. beroende
            på att ett försäkringsfall, enligt försäkringsbolag, först uppstår
            i samband med att man kan lämna in ett dödsbevis.
          </note>
          <note>
            Den nuvarande lagen för dödsförklaring har med ett par små förändringar
            i princip varit densamma sedan 1934. Det obehagliga i sammanhanget
            har också varit att medan denna motion har hanterats har dessvärre
            dess frågeställning aktualiserats genom olyckan med den polska
            färjan utanför
          </note>
          <note>
            Sassnitz.
          </note>
          <note>
            Vi arbetar ju för att få en samordning av lagarna i
          </note>
          <note>
            Norden. I Norge, där man har ännu större erfarenhet av detta
            än vad vi i Sverige har, genom krigshändelser och genom att vara
            mer utav en sjöfarts- och fiskenation, har lagstiftningen i dessa
            frågor ändrats två gånger efter kriget. Det är inte många per
            år som berörs, men när nu utskottet lämnar en beställning till
            regeringen om en översyn vet jag att detta är mycket välkommet.
            Jag hoppas också att den beställningen kan resultera i att de
            som varje år råkar ut för den här situationen hädanefter kommer
            att slippa att, på toppen av det svåra som det innebär att bli
            av med en nära och kär anförvant, också få problem med ekonomin.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            19 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1992/93:LU47 Uppskov med behandlingen av vissa ärenden.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            20 § Lokalisering av Försvarets internationella centrum m.m.
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1992/93:FöU14 Lokalisering av Försvarets internationella centrum
            m.m. (prop. 1992/93:50
          </note>
          <note>
            delvis).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            21 § Uppskov med behandlingen av vissa ärenden till riksmötet
            1993/94
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1992/93:SoU27 Uppskov med behandlingen av vissa ärenden till
            riksmötet 1993/94 (prop.
          </note>
          <note>
            1992/93:197 och skr. 1992/93:201).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            22 § Smittskyddsinstitutet m.m.
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1992/93:SoU28 Smittskyddsinstitutet m.m. (prop.
          </note>
          <note>
            1992/93:150 delvis).
          </note>
          <note type="speaker">
            Anf. 176 MARTIN NILSSON (s):
          </note>
          <note>
            Herr talman! I socialutskottets betänkande SoU28
          </note>
          <note>
            yrkar utskottsmajoriteten bifall till regeringspropositionen
            om privatisering av statligt ägda företag m.m.
          </note>
          <note>
            Kärnfrågan handlar egentligen om huruvida riksdagen skall besluta
            om att ge befogenheter till regeringen att sälja ut den del av
            det forna SBL som producerar vaccin.
          </note>
          <note>
            Låt mig direkt säga att för oss socialdemokrater handlar inte
            denna fråga i första hand om ideologiska principer, utan mer om
            pragmatiska ting.
          </note>
          <note>
            Hur vaccinproduktionen skall ske och var ägandet skall ligga
            avgörs inte bäst utifrån principer, utan bäst utifrån vad som
            bäst tjänar produktionen och kunderna. En sådan avvägning bör
            förvisso göras, och där finns anledning till kritik mot regeringen
            därför att en sådan avvägning inte riktigt har gjorts och att
            en analys saknas.
          </note>
          <note>
            Detta buntas ihop med flera andra privatiseringar i en stor proposition
            som inte riktigt uppfyller de krav man kan ställa på ett beslutsunderlag.
            Vad det dock finns störst anledning att vara orolig över och att
            rikta kritik mot är regeringens förslag att nu ge befogenhet att
            sälja ut vaccinproduktionen.
          </note>
          <note>
            Enligt den organisationskommitté som förberedde avvecklandet
            av SBL och inrättandet av
          </note>
          <note>
            Smittskyddsinstitutet antas inte vaccinproduktionen uppnå normala
            vinstnivåer förrän tidigast om fem år. Därutöver talar det allmänna
            konjunkturläget mot att en utförsäljning görs nu. En utförsäljning
            riskerar att påverka riskkapitalsituationen. En utförsäljning
            nu innebär också med största sannolikhet att vaccinproduktionen
            -- en av skattebetalarnas samlade tillgångar -- reas ut.
          </note>
          <note>
            Men då kan man ju, i likhet med utskottsmajoriteten, hävda att
            det inte nu finns någon anledning för regeringen att göra en utförsäljning,
            utan att man skall avvakta det tillfälle då det först skulle uppfattas
            som kommersiellt riktigt att sälja ut bolaget.
          </note>
          <note>
            Låt oss då tala i klartext kring detta. Det finns nu inget lämpligt
            utförsäljningsläge. Det finns enligt
          </note>
          <note>
            Organisationskommittén inget lämpligt utförsäljningsläge inom
            de närmaste fem åren. Vad tjänar det då till att riksdagen nu
            ger bemyndigande till utförsäljning som skall ske i slutet av
            1990-talet?
          </note>
          <note>
            Egentligen ingenting, om bemyndigandet inte innebär att regeringen
            redan nu vill sälja ut vaccinproduktionen.
          </note>
          <note>
            Det agerande som regeringen och regeringspartierna här i riksdagen
            tidigare har visat när det gäller oförmågan att hålla just krisöverenskommelsen
            och den del som handlade om moratorium av utförsäljning av statliga
            företag lovar inte gott. Vi socialdemokrater kommer naturligtvis,
            likt ett bränt barn, att sky elden så länge vi tror och inser
            att de borgerliga partierna inte kommer att stå för de överenskommelser
            som finns och de skrivningar som man gör här i riksdagen.
          </note>
          <note>
            Vi socialdemokrater motsätter oss alltså inte bolagsbildningen
            eller utförsäljningen. När det gäller utförsäljningen vill vi
            ta ställning till den i form av ett bra underlag och en bra analys
            och i ett rätt läge här i riksdagen. Därför bör regeringen enligt
            vårt förmenande återkomma med ett nytt förslag när så är lämpligt
            och när man önskar sälja ut vaccinproduktionen.
          </note>
          <note>
            Jag yrkar därmed bifall till den socialdemokratiska reservationen.
          </note>
          <note type="speaker">
            Anf. 177 JAN JENNEHAG (v):
          </note>
          <note>
            Herr talman! I allt väsentligt kan jag instämma i
          </note>
          <note>
            Martin Nilssons anförande. Jag ansluter mig till reservationen.
          </note>
          <note type="speaker">
            Anf. 178 STEN SVENSSON (m):
          </note>
          <note>
            Herr talman! Socialutskottet har tidigare uttalat sig för att
            en del av Statens bakteriologiska laboratorium, SBL, som svarar
            för produktion av vaccin m.m. får ombildas till aktiebolag. Man
            gör då en mycket klok omstrukturering och skiljer på myndighetsutövande
            och ren produktion.
          </note>
          <note>
            Socialutskottets majoritet ser inga principiella hinder för detta
            eller för att bolagets aktier senare får säljas helt eller delvis.
          </note>
          <note>
            När ärendet nu åter behandlas i anslutning till berörd del av
            kompletteringspropositionen, vidhåller socialutskottet sin tidigare
            deklarerade principiella uppfattning. Det bör, enligt vår mening,
            ankomma på regeringen att välja den lämpliga tidpunkten härför.
            Utskottsmajoriteten tillstyrker att regeringen får det begärda
            bemyndigandet.
          </note>
          <note>
            Herr talman! Jag yrkar bifall till utskottets hemställan i samtliga
            moment.
          </note>
          <note type="speaker">
            Anf. 179 MARTIN NILSSON (s):
          </note>
          <note>
            Herr talman! Vi fick inga nya klara besked om den borgerliga
            utskottsmajoriteten delar den av
          </note>
          <note>
            Organisationskommittén framlagda uppfattningen, nämligen att
            det inom de närmaste fem åren inte finns något underlag för att
            sälja ut vaccinproduktionen. I den mening som man gör det, fick
            vi inte heller någon uppfattning om huruvida det är meningen att
            man skall avvakta fem år, utan det blir bara en allmän till intet
            förpliktigande uppfattning om att det skall ankomma på regeringen
            att avgöra när utförsäljningen bör ske. Det innebär att vi fortfarande
            inte vet det. Det innebär alltså att vi i morgon dag kan få se
            en utförsäljning. Det är tyvärr trist, och det är dåliga och oklara
            besked på den punkten.
          </note>
          <note>
            Om utskottsmajoriteten delar
          </note>
          <note>
            Organisationskommitténs uppfattning innebär det alltså att vi
            nu fattar beslut här i riksdagen som inte kommer att verkställas
            och som inte kommer att få någon betydelse förrän i slutet av
            90-talet. Man kan undra vad det är för mening med att fatta sådana
            beslut här och nu.
          </note>
          <note type="speaker">
            Anf. 180 STEN SVENSSON (m):
          </note>
          <note>
            Herr talman! De åtgärder som Martin Nilsson nämnde i sitt anförande
            skall regeringen självfallet pröva. Det är viktigt att tidpunkten
            för genomförandet av en sådan privatisering verkligen väljs med
            omsorg. Hänsyn måste då tas till riskkapitalmarknaden, som Martin
            Nilsson nämnde i sitt anförande, och till förutsättningarna att
            erhålla ett marknadsmässigt pris vid en kommersiellt riktigt vald
            tidpunkt.
          </note>
          <note>
            Martin Nilsson frågade hur jag ser på
          </note>
          <note>
            Organisationskommitténs förslag. Den talar naturligtvis för sig.
            Men jag tycker att det är ett ganska statiskt betraktelsesätt
            att välja ut en tidsperiod på fem år och säga att ingenting sannolikt
            kommer att hända under den kommande perioden. Det vet vi faktiskt
            inte så mycket om, därför att förhållandena på marknaderna ju
            kan växla ganska snabbt. Eftersom riksdagen inte är samlad hela
            året, är det lämpligt att regeringen kontinuerligt följer denna
            fråga och tar de initiativ som erfordras.
          </note>
          <note>
            Jag vill också påpeka för Martin Nilsson att vi tydligt har skrivit
            in i majoritetstexten i betänkandet att det skall ske ett samråd
            med
          </note>
          <note>
            Socialdemokraterna innan man fattar ett beslut med denna innebörd
            i regeringen. Det står tydligt och klart. Jag förmodar att Martin
            Nilsson har uppmärksammat detta.
          </note>
          <note type="speaker">
            Anf. 181 MARTIN NILSSON (s):
          </note>
          <note>
            Herr talman! Samråd har fått en speciell betydelse för den borgerliga
            regeringen. Det brukar betyda att regeringen skall berätta litet
            grand om vad den har för avsikt att göra och att den sedan mer
            eller mindre struntar i de uppfattningar som socialdemokratin
            lämnar. Det har vi t.ex. tidigare i dag i debatten om högskolevärlden
            fått ett konkret bevis på.
          </note>
          <note>
            När det gäller Organisationskommittén kan man självfallet göra
            en bedömning av vem som har bäst sakkunskap, om det är regeringen
            eller om det är
          </note>
          <note>
            Organisationskommittén. Personligen lutar jag nog åt den senare
            när det gäller lämplig tidpunkt. Jag blev dock litet förvånad
            över att man som argument anför att riksdagen inte är inkallad
            under hela året.
          </note>
          <note>
            Är det så bråttom att sälja ut vaccinproduktionen?
          </note>
          <note>
            Skall det kanske t.o.m. ske redan under sommaren, eller vilka
            planer och avsikter har regeringen? Jag tror att det gott och
            väl finns anledning att tro att regeringen skulle ha tid att återkomma
            till riksdagen om den hade haft den intentionen.
          </note>
          <note type="speaker">
            Anf. 182 STEN SVENSSON (m):
          </note>
          <note>
            Herr talman! Den rigorösa bedömning som skall göras när det gäller
            dels val av tidpunkt, dels att få fram ett marknadsmässigt pris
            som är rimligt skall självfallet regeringen göra på samma grunder
            som om riksdagen hade gjort det eller om vi hade suttit i socialutskottet
            och gjort dessa överväganden. Med tillgång till myndigheter och
            till den sakkunskap som finns i Socialdepartementet, kan
          </note>
          <note>
            Näringsdepartementet och Socialdepartementet samarbeta i denna
            fråga. Det kommer sannolikt inte att bli någon annan bedömning
            än den som vi själva hade kommit fram till i socialutskottet.
          </note>
          <note>
            Vad jag påpekade var att det är praktiskt att regeringen under
            hela året kan följa denna verksamhet till skillnad från riksdagen
            som ändå har ett långt uppehåll från början av juni fram till
            början av oktober. Det är den skillnaden som jag påpekade.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            23 § Trafiksäkerheten på vägarna inför 2000-
          </note>
          <note>
            talet
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU29 Trafiksäkerheten på vägarna inför
          </note>
          <note>
            2000-talet (prop. 1992/93:161).
          </note>
          <note type="speaker">
            Anf. 183 STEN-OVE SUNDSTRÖM (s):
          </note>
          <note>
            Herr talman! Inför denna proposition om trafiksäkerheten som
            vi nu behandlar, har det funnits stora förväntningar på radikala
            åtgärder för att förbättra säkerheten på våra vägar. Efter alla
            utredningar och allt förberedelsearbete som har gjorts under de
            senaste åren, har många aktörer på trafiksäkerhetsområdet räknat
            med att regeringsförslaget skulle innehålla en rad konkreta förslag
            och en samlad strategi för att minimera antalet döda och skadade
            i trafiken.
          </note>
          <note>
            Nu kan vi konstatera att så inte blev fallet. I
          </note>
          <note>
            propositionen talas det mycket om visioner och om verksamhetsstrategi.
            Men de konkreta förslagen saknas. De skjuts på framtiden, trots
            att vi på många områden har god kunskap om vilka åtgärder som
            bör vidtas.
          </note>
          <note>
            Under alla de 16 år som jag har varit här i riksdagen har jag
            inte upplevt en svagare proposition på trafiksäkerhetsområdet.
            Jag har också fått många bevis för det under senare tid i form
            av brev och tidningsartiklar om denna proposition.
          </note>
          <note>
            Jag skall passa på att referera ett par av dessa reaktioner.
          </note>
          <note>
            Vi riksdagsledamöter har fått brev bl.a. från
          </note>
          <note>
            Sveriges försäkringsförbund. Där skriver man:
          </note>
          <note>
            Det är med stor besvikelse som branschen har tagit del av den
            nu framlagda trafiksäkerhetspropositionen. Propositionen är som
            helhet uddlös och innehåller dessutom i flera avseenden förslag
            som innebär försämringar sett från trafiksäkerhetssynpunkt.
          </note>
          <note>
            Ytterligare reaktioner har vi kunnat läsa om i
          </note>
          <note>
            Försäkringstidningen nr 6--7, 1993. Där skriver
          </note>
          <note>
            Lennart Fogel, VD i NTF:
          </note>
          <note>
            Regeringen visar ett oacceptabelt ointresse för att på ett effektivt
            sätt tackla trafiksäkerhetsfrågorna.
          </note>
          <note>
            Fogel konstaterar också att propositionen när den väl kom var
            pinsamt mager.
          </note>
          <note>
            Mot den bakgrunden kan jag förstå varför kommunikationsministern
            inte deltar i dagens debatt. Det finns ju verkligen inte mycket
            att hurra för när det gäller det här regeringsförslaget.
          </note>
          <note>
            I fråga om det totala antalet dödsolyckor vet vi att
          </note>
          <note>
            30 % av dessa är alkoholrelaterade och att alkoholen är den enskilt
            största olycksorsaken i trafiken. Trots det dröjer regeringen
            med att lägga fram förslag på detta område. Det är beklagligt.
          </note>
          <note>
            Många av de tragedier som kommer att äga rum på våra vägar i
            sommar skulle kunna undvikas genom radikala grepp mot alla de
            rattfyllerister som kommer att krossa framtiden för de trafikanter
            som drabbas.
          </note>
          <note>
            Det är nu vår förhoppning att regeringen skall sluta dra de här
            viktiga frågorna i långbänk och att man skall snabba på med förslagen.
            Vi är många som väntar på dem.
          </note>
          <note>
            När det gäller förslaget i propositionen om vem som skall ha
            hand om den regionala organisationen för registeravdelningarna
            så vill regeringen att den frågan skall utredas av Vägverket och
            några länsstyrelser. Vi socialdemokrater anser att den utredningen
            bör skötas av Riksrevisionsverket eller
          </note>
          <note>
            Statskontoret, vilka som utanförstående organ kan göra en förutsättningslös
            prövning.
          </note>
          <note>
            Ett annat märkligt förslag är slopandet av kravet på reflexsele
            i bussar och lastbilar. Vi har ju här i riksdagen i många år fått
            upprepade motioner om utökade krav på bärandet av reflexer i trafiken.
          </note>
          <note>
            Genom de studiebesök som vi har gjort hos bl.a.
          </note>
          <note>
            reflextillverkare vet vi hur stor betydelse reflexerna har för
            att man skall synas i mörkret. Den nya generationen reflexmaterial
            medverkar till att alla trafikanter som är ute i mörker syns betydligt
            bättre om de bär reflexer än om de saknar sådana.
          </note>
          <note>
            Alla som arbetar ute i trafiken, t.ex.
          </note>
          <note>
            vägverkspersonal och trafikpoliser, har ju sina arbetskläder
            ordentligt utrustade med reflekterande material. Det är naturligtvis
            ingen tillfällighet.
          </note>
          <note>
            Nu slopar regeringen, tvärtemot allt förnuft, kravet på reflexsele
            för bussar och lastbilar -- en sele som kan betyda skillnaden
            mellan liv och död för den förare som i mörker kan bli tungen
            att inspektera sitt fordon eller byta ut ett punkterat däck.
          </note>
          <note>
            Jag måste fråga de borgerliga: Hur kan ni påstå att ni ökar trafiksäkerheten
            genom att på det här sättet slopa kravet på att reflexer skall
            användas i trafiken?
          </note>
          <note>
            I propositionen föreslås också att den obligatoriska fordonskontrollen
            skall innefatta kontroll av monterad men icke obligatorisk säkerhetsutrustning.
            Däremot sägs det ingenting om fordonsägares skyldighet att redovisa
            den icke obligatoriska utrustningen på fordonet eller på vilket
            sätt de som svarar för kontrollerna skall ges möjlighet att utföra
            sin uppgift på ett tillfredsställande sätt. Vi anser att regeringen
            snarast bör ge Vägverket i uppdrag att tillsammans med AB Svensk
            Bilprovning utarbeta rutiner för hur redovisning och kontroll
            av den icke obligatoriska säkerhetsutrustningen skall ske avseende
            de enskilda fordonen.
          </note>
          <note>
            När det sedan gäller de organisationsförändringar som skall genomföras
            finns det en allmän strävan att förstärka insatserna för fordonskontroller
            på vägarna. Både Trafiksäkerhetsutredningen och
          </note>
          <note>
            Trafikpolisutredningen har pekat på nödvändigheten att detta
            genomförs. Riksdagen har också gett klartecken för denna förändring
            genom den neddragning av besiktningar i hall som genomfördes 1992.
          </note>
          <note>
            Vi socialdemokrater anser att genomförandet av en utökad fordonskontroll
            på vägarna skall ske nu.
          </note>
          <note>
            Erforderliga beslut är ju fattade, och AB Svensk
          </note>
          <note>
            Bilprovning har sakkunskap att genomföra dessa kontroller. Den
            fordonstekniska kompetens som bilinspektörerna har bör tillvaratas
            både vid fordonskontroll på väg och vid de obligatoriska kontrollbesiktningarna.
          </note>
          <note>
            Mot den bakgrunden bör regeringen överföra bilinspektörerna som
            fordonstekniker till AB
          </note>
          <note>
            Svensk Bilprovning. Vägverket och Polisen bör skyndsamt träffa
            en överenskommelse om en utökning av fordonskontrollen på väg.
            För att snabbt få i gång verksamheten bör de resurser som frigjorts
            vid neddragningen av besiktning i hall användas. Uppdraget att
            tillsammans med Polisen genomföra fordonskontroller på väg bör
            därför gå till AB Svensk Bilprovning.
          </note>
          <note>
            Det regeringsförslag som väckt mest kritik och debatt är utan
            tvivel förslaget om en sänkt övningskörningsålder, ner till 16
            år -- ett förslag som egentligen har sitt ursprung i Frankrike,
            men som har förenklats så till den grad att det nästan utgör en
            säkerhetsrisk för trafiken. Den svenska variant som regeringen
            nu föreslår saknar helt såväl de krav och regler som omgärdade
            det franska förslaget som de idéer som kommittén Körkort 2 000
          </note>
          <note>
            kom med.
          </note>
          <note>
            Visserligen justerar nu trafikutskottets borgerliga majoritet
            förslaget något genom att hänvisa till att regeringen bör ta hänsyn
            till de motioner om en grundutbildning som har lagts fram. Men
            även denna justering är en papperstiger, utan genomarbetade krav.
          </note>
          <note>
            Vi socialdemokrater anser att det finns trafiksäkerhetsvinster
            att göra genom att sänka övningskörningsåldern till 16 år, om
            samtidigt klara krav ställs på en grundutbildning innan övningskörningen
            startar. Dessutom måste vi här och nu klara ut vilka krav som
            skall gälla. Vi får inte överlåta det åt regeringen, som i sitt
            tandlösa förslag har visat att man inte klarar den här uppgiften.
          </note>
          <note>
            Vi vill att 16-åringarna, innan de släpps ut i trafiken för övningskörning,
            med sina föräldrar/körlärare skall genomgå en kort grundutbildning
            omfattande två studietimmar som skall innehålla en grundläggande
            trafikantutbildning i trafikskola.
          </note>
          <note>
            Intyg från en sådan utbildning skall sedan tillsammans med sedvanligt
            körtillstånd ge möjlighet till övningskörning i trafiken.
          </note>
          <note>
            Sedan får erfarenheterna av denna utbildning avgöra om antalet
            utbildningstimmar bör utökas i framtiden. Men det är viktigt att
            grundutbildningen inte blir för kostsam för eleven, så att det
            hela motverkar syftet med en sänkning av övningskörningsåldern
            till 16 år.
          </note>
          <note>
            Med andra ord: Låt oss se till att denna 16-årsgräns kopplas
            till kravet på grundutbildning för elev och handledare, för annars
            riskerar vi att idén bakom förslaget förfelas och att syftet --
            att skapa trafiksäkrare förare -- inte uppnås.
          </note>
          <note>
            Med detta yrkar jag, herr talman, bifall till de socialdemokratiska
            reservationerna.
          </note>
          <note type="speaker">
            Anf. 184 MAX MONTALVO (nyd):
          </note>
          <note>
            Herr talman! Det gäller inriktningen av trafiksäkerhetsarbetet
            inför 2000-talet.
          </note>
          <note>
            Alla människor i Sverige berörs av trafiksäkerhetspolitiken på
            ett eller annat sätt.
          </note>
          <note>
            Många, inte minst motorfolket, väntar sig nu något nytt och kraftfullt
            från den borgerliga regeringen.
          </note>
          <note>
            Är det då fråga om något nytt och kraftfullt?
          </note>
          <note>
            För att börja med inriktningen så tar man över en stor del från
            den gamla socialdemokratiska politiken med prioritering av hastighetsövervakningen.
            Man kopplar samman detta med tanken bakom projektet Heja Halland.
          </note>
          <note>
            Gång på gång poängteras uttrycket ''att sätta människan i centrum''.
          </note>
          <note>
            Vi nydemokrater anser att dessa två delar är oförenliga. Man
            måste välja. För oss har valet varit lätt. Jag återkommer litet
            senare till den saken.
          </note>
          <note>
            Vidare säger regeringen att ansvaret skall vila på tre ben: Vägverket,
            Polisen och kommunerna. Vi anser dock att den tredje delen redan
            från början varit alltför svag i resonemanget, nämligen kommunerna.
            Kommunerna satsade ju inte helhjärtat på trafiksäkerheten förut
            när ekonomin var bättre. Att nu, när ekonomin på de flesta håll
            ute i kommunerna har blivit sämre, tro att de skall kunna ta det
            här ansvaret verkar minst sagt överoptimistiskt.
          </note>
          <note>
            Sedan vill man ha en årlig resultatrapport från
          </note>
          <note>
            Vägverket. I och med det försvinner enligt vår uppfattning den
            långsiktiga trafiksäkerhetspolitiken. Vi har nämligen svårt att
            tro att Vägverket kommer att satsa på långsiktiga projekt, t.ex.
            på ombyggnader av trafikfällor, när man skall visa snabba resultat.
            Då är vi tillbaka i det gamla systemet med hastighetskontroller
            o.d.
          </note>
          <note>
            Det finns många visioner i propositionen, och många delar förblir
            nog bara visioner. Man kan ju inte komma till beslut om de här
            sakerna nu, utan man skjuter dem på framtiden.
          </note>
          <note>
            Vad är då alternativet? Jo, enligt vår syn på saken gäller det
            att ta ett helt nytt grepp, om man skall komma framåt på trafiksäkerhetsområdet.
            Vi känner alla till det banbrytande projektet Heja
          </note>
          <note>
            Halland. Resultatet av detta är att antalet dödsolyckor efter
            drygt två års arbete har halverats.
          </note>
          <note>
            Dessutom har kommunerna och landstingen minskat sina utgifter
            med ca 30 miljoner.
          </note>
          <note>
            Hallands läns trafiksäkerhetsförbund med eldsjälen Bert Leion
            i spetsen lyckades efter mycken möda och stort besvär få sponsorer
            till projektet. I och med det har man lyckats visa att trafiksäkerheten
            handlar om att få människor att samspela, att ta ansvar och att
            känna ett eget ansvar. Dessutom handlar det om mindre av pekpinnar
            och mer av saklig information. Vi i Ny demokrati tycker att idén
            är mycket bra och har därför anammat den som en av våra grundpelare
            i trafiksäkerhetspolitiken.
          </note>
          <note>
            Vi vill vidare reformera hastighetsgränserna och hastighetskontrollerna.
            Vi anser att de är avgörande orsaker till den dåliga trafikmoralen.
          </note>
          <note>
            Mer om detta senare.
          </note>
          <note>
            Andra åtgärder som vi anser att man med kraft bör ta itu med
            är hårdare tag mot rattfylleriet, bättre utbildning och att trafikfällorna
            byggs bort.
          </note>
          <note>
            Återkommer till det. Definitivt inga årliga resultatrapporter.
            De skadar långsiktiga projekts möjligheter.
          </note>
          <note>
            Över till Polisens uppgifter. Polisen skall ha hand om trafikövervakningen.
            Där håller vi med regeringen. Men den öppna trafikövervakningen
            bör förstärkas i enlighet med Trafikutredningens förslag. Man
            bör vidare prioritera ned hastighetsövervakningen och prioritera
            upp övervakningen av rattfylleri och grovt avvikande beteende.
          </note>
          <note>
            Rattfylleriet anser regeringen att det är viktigt att med kraft
            bekämpa. Man konstaterar att ca 30 %
          </note>
          <note>
            av dödsolyckorna beror på alkohol. Trots detta väntar man till
            hösten med åtgärder. Vi anser detta vara ett område som diskuterats
            länge, så vi förstår inte varför man väntar med åtgärder. Vi anser
            att det är helt oacceptabelt att framföra motorfordon med alkohol
            i blodet. Därför vill vi ha en kraftigt skärpt övervakning.
          </note>
          <note>
            Vi anser vidare att det är befogat att höja straffen för olovlig
            körning, som det här är fråga om, i synnerhet för upprepade förseelser.
            Det är inte försvarbart mot skötsamma medborgare att hålla på
            och dalta med sådana personer som vi hör talas om i tidningarna
            som har åkt fast 30--40 gånger.
          </note>
          <note>
            Regeringens initiativ att pröva andningslås stöder vi. Samtidigt
            tror vi att det blir en marginell grupp som blir hjälpt, vilket
            knappast kommer att förändra statistiken.
          </note>
          <note>
            Till hastighetsgränserna. Regeringen följer utvecklingen inom
            EG och vill därför avvakta.
          </note>
          <note>
            Kommunikationsministern framhåller: Sambandet mellan hastighet,
            trafiksäkerhet och miljö är väl dokumenterat. Detta samband har
            inte tillräckligt tydligt bibringats allmänheten, som har svårt
            att förstå sambanden och därför inte accepterar inskränkningar
            i gällande hastighetsbegränsningssystem.
          </note>
          <note>
            Återigen kommer det gamla miljöargumentet in i hastighetsdebatten.
            Ni i trafikutskottet som var med vid Saabs avgaslaboratorium i
            Södertälje kommer kanske ihåg att jag frågade om just förändringen
            i utsläpp mellan 80 km och 130 km i timmen. Vi fick veta att skillnaden
            är mycket liten.
          </note>
          <note>
            Om vi hade haft en vanlig over head-projektor här, i stället
            för den här miljoninvesteringen, hade jag kunnat visa er de tabeller
            som bekräftar det jag nyss framhållit. Den enda ökning som har
            betydelse är koloxiden, i och med att man tillför mer bränsle
            vid högre fart.
          </note>
          <note>
            Regeringen säger vidare att man vill prioritera hastighetsövervakning.
            Ny demokrati anser att det är dessa omotiverade och låga hastigheter
            som inte är i takt med utvecklingen och att det är hastighetskontroller
            av dessa som skapat den låga trafikmoral vi har i dag.
          </note>
          <note>
            Samtidigt skapar det antipati mot samhället när man tycker att
            man blivit omotiverat beskattad.
          </note>
          <note>
            Man kan vidare inte uteslsuta att överträdelser av andra trafikregler
            blir resultatet av nämnda antipati och ilska. Ny demokrati anser
            att högsta tillåtna hastighet bör vara 50, 70 och 90 km i timmen
            som tidigare, men att en översyn bör göras av om hastigheten är
            relevant i förhållande till platsen.
          </note>
          <note>
            110 km i timmen bör gälla på mycket fina landsvägar och motortrafikleder
            och 130 km i timmen på motorväg. Vidare förespråkar vi 90 km i
            timmen för tung lastbil med och utan släp.
          </note>
          <note>
            Regeringen föreslog 80 km i timmen, i första hand av EG-skäl.
            Samtidigt vill man införa hastighetsbegränsare, vilket vi inte
            anser gagnar trafiksäkerheten.
          </note>
          <note>
            Körkortsfrågorna. Ny demokrati håller med kommunikationsministern
            när han för egen del anser att det vore värdefullt med trafikutbildning
            på alla stadier i skolan. Just de första åren när man skall ut
            och cykla på allmän väg är det särskilt viktigt att veta hur man
            bär sig åt. Det man lär sig på detta stadium har man självklart
            nytta av när man kommer upp i mopedåldern.
          </note>
          <note>
            Idén om att förarprövarna skall få psykologisk utbildning för
            att kunna göra en bedömning av körkortsaspirantens lämplighet
            verkar inte vara särskilt realistisk. Ny demokrati anser däremot
            att man bör rätta till bristerna i körkortsutbildningen vad gäller
            körning i mörker. Även om det inte ingår i uppkörningen bör eleven
            ha provat på det.
          </note>
          <note>
            Vidare har vi körning med lätt lastbil och släpvagn, t.ex. husvagn.
            Vi anser att det är rimligt att begära att eleven åtminstone har
            liten vana att hantera och backa med exempelvis husvagn, i och
            med att den som tagit B-körkort kan gå och hyra en husvagn och
            åka på semester dagen efter det att han har tagit körkortet. idare
            anser vi att man bör ha ett förarprov värt namnet. Med anledning
            av detta föreslår vi en översyn av dagens förarprov.
          </note>
          <note>
            När det gäller övningskörning från 16 år är vi i Ny demokrati
            mycket nöjda med överenskommelsen om skrivning, dvs. att låta
            både lärare och elev först genomgå en liten teorikurs på ca två
            timmar. Nu har vi hört oroande meddelanden om att man inte tänker
            hålla uppgjord skrivning. Vad gäller? Det vill vi veta före omröstningen.
          </note>
          <note>
            Över till trafiksäkerhetsåtgärder i allmänhet. Vi anser att det
            är dags att inse att det i första hand är långsiktig politik som
            ger en reell förbättring av statistik. Det jag tänker på är att
            man bör börja bygga bort trafikfällorna efter vägarna, t.ex. genom
            planskilda korsningar, cykelbanor och gångbanor, så att man skapar
            bättre möjligheter att hålla i sär olika trafikanter. Anlägger
            man en ny väg bör man inte göra konventionella diken, utan svagt
            sluttande slänter.
          </note>
          <note>
            Som ni märker, ärade ledamöter, är trafiksäkerhetsområdet ett
            område där det verkligen inte saknas idéer till lösningar av dagens
            problem, även om man får den känslan när man läser regeringens
            proposition. Samtidigt är trafiksäkerhetsområdet känt för att
            man pratar mycket och gör litet konkret. Att som regeringen kalla
            denna proposition något så storstilat som
          </note>
          <note>
            Trafiksäkerheten på vägarna inför 2000-talet är väl magstarkt.
            Det man har gjort är att ha fyra kockar som har kokat soppa på
            en spik. Vi trafikanter får vara glada åt att man åtminstone hade
            en buljongtärning, så att det blev litet grumligt.
          </note>
          <note>
            Jag yrkar bifall till reservationerna 1, 4, 5, 6, 13 och
          </note>
          <note>
            14.
          </note>
          <note>
            Anf. 185 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! Jag noterar med mycket stor förvåning att Max Montalvo
            sade i sitt anförande att han var mycket nöjd med förslaget att
            läraren och eleven skall få genomgå en kurs på två timmar före
            övningskörningen. Det måste betyda att Ny demokrati ställer upp
            på vår reservation nr 12 och att vi kan få majoritet för den i
            kammaren i morgon. Nu återstår att se under morgondagens omröstning
            om Max Montalvo verkligen talar för
          </note>
          <note>
            Ny demokrati och om partiet röstar på den socialdemokratiska
            reservationen.
          </note>
          <note type="speaker">
            Anf. 186 MAX MONTALVO (nyd) replik:
          </note>
          <note>
            Herr talman! Vi hade den uppgörelsen med regeringen att vi skulle
            få till det här. Vi såg det som det första alternativet. Vi hoppas
            att de står kvar vid det de har lovat. Vi får se vad som händer.
          </note>
          <note>
            Anf. 187 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! Detta innebär bara att om Max
          </note>
          <note>
            Montalvo har sitt parti bakom sig i det han nyss sade från talarstolen,
            att han var nöjd med att läraren och eleven skall få gå en kurs
            på två timmar, ställer Max Montalvo och hans parti, Ny demokrati,
            upp på den socialdemokratiska reservationen i morgondagens votering.
            Sedan återstår det att se om han verkligen vågar ta några radikala
            grepp eller om han helt lyder under Ny demokratis partipiska.
          </note>
          <note type="speaker">
            Anf. 188 KARL-ERIK PERSSON (v):
          </note>
          <note>
            Herr talman! I trafikutskottets betänkande om trafiksäkerheten
            på vägarna inför 2000-talet kunde man ha tänkt sig att det skulle
            ha tagits krafttag mot trafikdöden. Vi kan läsa ut i betänkandet
            att ingenting kommer att innebära att vi kan minska trafikdöden
            på våra vägar. I stället finns det väldigt många vackra ord i
            detta betänkande, många fromma förhoppningar, som alla politiska
            partier egentligen i grunden kan ställa upp på. I
          </note>
          <note>
            sammanfattningen skriver man: ''Den förbättrade trafiksäkerheten
            skall skapas genom en förtroendefull samverkan mellan myndigheter
            och trafikanter.'' Vem är inte intresserad av detta?
          </note>
          <note>
            Vidare skriver utskottet på s. 8 att ''övergripande målet för
            trafikpolitiken skall vara att erbjuda medborgarna och näringslivet
            i landets olika delar en tillfredsställande, säker och miljövänlig
            trafikförsörjning till lägsta möjliga samhällsekonomiska kostnader''.
            Vem ställer inte upp på det?
          </note>
          <note>
            Frågan är om vi når dessa mål med detta trafikutskottets betänkande,
            när man samtidigt kan läsa att trafikdöden på våra vägar fortsätter
            att vara stor. Även om den minskade under 1992 för första gången
            på ganska lång tid, dödades 686 personer i trafiken år 1992. 4
            739 personer skadades svårt.
          </note>
          <note>
            Antalet lindrigt skadade i trafiken var 15 746.
          </note>
          <note>
            Den samhällsekonomiska kostnaden för vägtrafikolyckorna beräknas
            till ca 18 miljarder kronor per år. Då kan man fråga: Når vi bättre
            resultat med detta betänkande? Jag vill hävda att man inte gör
            det.
          </note>
          <note>
            Man kan förstå att det är de oskyddade trafikanterna som lider
            mest och som är de mest utsatta, dvs. gång- och cykeltrafikanter.
            Med tanke på de pengar som anslås tycker jag att det skulle finnas
            en möjlighet för riksdagen att uttala att man fortsättningsvis
            skall bygga ut gång- och cykeltrafiklederna, så att de oskyddade
            trafikanterna inte kommer i kontakt med biltrafiken. Det skulle
            kunna vara ett sätt att minska trafikolyckorna.
          </note>
          <note>
            Sedan några ord om de motioner som vi har väckt om att minska
            olyckor på våra vägar. I motion T86
          </note>
          <note>
            har vi föreslagit att man skall införa krav på ABS-
          </note>
          <note>
            bromsar på släpvagnar. Kortfattat, väldigt intetsägande, säger
            man från utskottets sida att
          </note>
          <note>
            Vägverket skall följa detta. Hur då? Vad gör man för att komma
            till rätta med problemen? Är det större olycksfrekvens för tunga
            fordon med släpvagn som icke har ABS-bromsar? Detta säger man
            ingenting om. Är dessa mer olycksdrabbade?
          </note>
          <note>
            Jag vet i alla fall att yrkeschaufförerna har stora problem när
            det gäller släpfordon som icke har
          </note>
          <note>
            ABS-bromsar, särskilt under vinterhalvåret. I
          </note>
          <note>
            situationer där man måste bromsa är uppmärksamheten mer riktad
            bakåt än framåt för att man skall se att släpfordonet håller sig
            på vägen och inte eventuellt hamnar i diket eller i den mötande
            trafiken.
          </note>
          <note>
            Detta tycker jag är ganska nonchalant från utskottets sida. Utskottet
            föreslår inte, som vi vill, att man skall se över detta.
          </note>
          <note>
            Sedan vill man avmonopolisera Svensk
          </note>
          <note>
            Bilprovning, man vill att den skall upphöra. Jag tycker faktiskt
            att man från utskottets sida inte kan peka på något som skulle
            innebära att det blir bättre så. Jag ser detta mer som en ideologisk
            fråga, man fortsätter att privatisera utan att se konsekvenserna.
          </note>
          <note>
            I den trafiksituation som vi har i dag, framför allt när det
            gäller tunga fordon, har man varit väldigt kritisk till att det
            finns bromsdefekter på de tunga fordonen. Men det struntar man
            i. Nu skall vi öka trafikkontrollerna på vägarna. Vem klarar av
            en fordonskontroll vid flygande besiktningar? Det skrivs i utskottsbetänkandet
            att vi år 1994 skall ha ökat antalet kontroller till 120 000.
          </note>
          <note>
            nJag tror inte att det finns möjligheter att kontrollera bromsar
            ute på vägarna vid flygande besiktningar, när man redan i dag
            talar om från
          </note>
          <note>
            Svensk Bilprovning att man har problem med att kontrollera, därför
            att man inte har anläggningar för att göra detta effektivt. Man
            säger från utskottets sida på flera punkter att den tunga trafiken
            har en del i trafikolyckorna. Detta är mycket märkligt, tycker
            jag.
          </note>
          <note>
            Givetvis står jag bakom alla de meningsyttringar av mig som finns
            fogade till betänkandet.
          </note>
          <note>
            Vänsterpartiet står självklart bakom dessa. Men för att minska
            riksdagens gymnastiska övningar i morgon bitti yrkar jag bifall
            endast till mom. 11 och
          </note>
          <note>
            18.
          </note>
          <note type="speaker">
            Anf. 189 LARS SVENSK (kds):
          </note>
          <note>
            Herr talman! ''Gå på vägens högra kant, fel går alltså denna
            tant.'' Så hette det på vänstertrafikens tid. Det är den första
            trafiksäkerhetsinformation som jag minns. Jag tror säkert att
            det är fler här i kammaren som kommer ihåg andra ramsor som
          </note>
          <note>
            NTF lärde oss i småskolan.
          </note>
          <note>
            I Sverige lägger vi ner över 3 miljarder per år på olycksreducerande
            arbete, framför allt på körkortsutbildning, fordonskontroll och
            trafikövervakning. Till detta kan vi lägga en del av de miljarder
            som årligen satsas på väghållning och vägbyggande, där trafikssäkerhetsaspekten
            spelar en avgörande roll.
          </note>
          <note>
            Internationellt sett ligger Sverige mycket väl till i trafiksäkerhetsarbetet.
            Men trots vår duktighet har trafiken under 80-talet skördat 8
            000 människoliv.
          </note>
          <note>
            20 000 personer, företrädesvis unga, har invalidiserats. Totalt
            räknar man med att vi får ca
          </note>
          <note>
            60 000 trafikskadade per år. 600 000 trafikskadade under 80-talet!
          </note>
          <note>
            Det är naturligtvis helt oacceptabelt med så höga olyckstal.
            Jag vill ändå i ärlighetens namn i det här sammanhanget säga att
            det betänkande som vi nu skall ta ställning till, lika litet som
            besluten 1982 och
          </note>
          <note>
            1988, kommer att innebära att vi kan reducera olyckstalen till
            en nivå där vi kan slå oss till ro och konstatera att vi nu är
            framme.
          </note>
          <note>
            Trafiksäkerhetsarbetet måste hela tiden fortgå. I
          </note>
          <note>
            propositionen sägs också att de av riksdag och regering antagna
            trafiksäkerhetsmålen ligger fast, dvs. att antalet dödade i trafiken
            skall år 2000 vara under 600 och antalet skadade under 40 000.
            Det ligger väl i linje med WHO:s målsättning att antalet dödade
            och skadade skall minska med 4 % per år.
          </note>
          <note>
            En dag, herr talman, kanske vi är framme vid en punkt där riksdagen,
            på samma sätt som vi gjorde med tobakslagen häromveckan, har tröttnat
            på den långsamma åtgärdsprocessen och är beredd att gå mycket
            långt i restriktioner för att bringa ner olyckstalen. Själv följer
            jag med intresse utfallet från den omröstningen och ser det som
            en god fingervisning om huruvida det är politiskt riktigt, praktiskt
            och möjligt att med krafttag utöver de vanliga vidta åtgärder
            för att skapa en acceptabel lösning när det gäller trafiksäkerheten.
          </note>
          <note>
            Under tiden måste vi inse att trafiksäkerhet inte är en prioriterad
            fråga. Det är den inte i den här kammaren. Om vi ser på talarlistan
            och jämför den med talarlistan till den infrastrukturdebatt som
            vi kommer att ha i morgon, ser vi att det är det betydligt fler
            som vill ha mer järnvägar och vägar än som vill ha ökad trafiksäkerhet.
            Det politiskt möjliga, som vi arbetar med, är enligt WHO:s att
            minska antalet trafikolyckor och -skador med 4 %
          </note>
          <note>
            per år.
          </note>
          <note>
            Jag har tagit del av 1988 års beslut. Det var inte heller någon
            höjdare när det gäller att komma till rätta med trafikolyckorna.
          </note>
          <note>
            Betänkandet bygger på proposition 161 om trafiksäkerheten på
            vägarna inför 2000-talet och på ett antal motioner inlämnade dels
            under den allmänna motionstiden, dels i anledning av propositionen.
            Sammantaget rör det sig om ca 170
          </note>
          <note>
            yrkanden.
          </note>
          <note>
            Propositionens förslag kan grovt delas in enligt följande.
          </note>
          <note>
            Trafiksäkerhetsmålen skall ligga fast. Trafikanten skall sättas
            i centrum. Attityden till rattfylleri skall skärpas.
          </note>
          <note>
            Det finns ett antal förslag i avsikt att öka säkerheten för bussar.
          </note>
          <note>
            Övningskörningsåldern för behörighet B skall sänkas till 16 år.
            Kravet på reflexsele skall tas bort.
          </note>
          <note>
            Den högsta tillåtna hastigheten för lastbil skall höjas till
            80 km/tim, om fordonen samtidigt utrustas med fartbegränsare.
          </note>
          <note>
            Vidare behandlas i propostionen ett antal organisatoriska frågor
            såsom att regeringen skall bemyndigas att besluta om bilinspektörernas
            hemvist och att Vägverket får ta i anspråk medel ur anslaget B
            2 till trafiksäkerhetsinformation.
          </note>
          <note>
            Utskottet tillstyrker i stort propositionens förslag, men man
            har vissa avvikelser.
          </note>
          <note>
            För det första: I samband med att övningskörningsåldern sänks
            till 16 år vill utskottet, till skillnad från vad som anförs i
            propositionen, att någon form av utbildning och handledning sker
            i enlighet med motionerna T88, T92, T94 och T406.
          </note>
          <note>
            Likaså bör inte övningskörning omfatta annat än personbil.
          </note>
          <note>
            För det andra: När det gäller transport av barn stående i buss,
            förutsätter utskottet att regeringen för riksdagen redovisar åtgärder
            som leder till att barnen skall kunna erbjudas sittplatser vid
            skolskjutsning med buss. Det vill utskottet att riksdagen ger
            regeringen till känna.
          </note>
          <note>
            För det tredje: Beträffande anslaget B 2 till trafiksäkerhetsarbetet,
            vill utskottet att detta följs upp av ett förslag som riksdagen
            skall godkänna.
          </note>
          <note>
            Till betänkandet har fogats 15 reservationer.
          </note>
          <note>
            Herr talman! För att spara kammarens tid, tänker jag inte kommentera
            dessa reservationer annat än i fråga om 16-årsgränsen, vilken
            har väckt en hel del debatt.
          </note>
          <note>
            Utskottet är enigt om att detta är ett bra initiativ.
          </note>
          <note>
            Meningen är att nedbringa antalet trafikolyckor för bilförare
            i åldrarna 18--24 år genom att låta ungdomarna ''köra av sig'',
            innan de sitter ensamma i vid ratten. Förebilden kommer från Frankrike.
          </note>
          <note>
            Det har riktats kritik mot att inga teoretiska krav ställs på
            eleven och att det inte sker någon annan prövning av eleven eller
            handledaren, annat än att lämpligheten i allmänhet hos handledaren
            prövas.
          </note>
          <note>
            Som nämndes inledningsvis är utskottet av den uppfattningen att
            någon form av kontroll skall ske.
          </note>
          <note>
            Man hänvisar i detta sammanhang till fyra motioner som kan ligga
            till grund för regeringen när den skall överväga formen för handledning
            och utbildning.
          </note>
          <note>
            I reservation 12, som stöds av en meningsyttring från Vänsterpartiet,
            vill man specificera utbildningen till två timmars teoretisk grundutbildning
            vid trafikskola, varefter intyg utfärdas. Här är utskottsmajoriteten
            mer öppen.
          </note>
          <note>
            Man hänvisar till motionerna när regeringen skall göra bedömningen.
            Jag tror också att det är bra för räntan, om Ny demokrati sluter
            upp bakom utskottets förslag.
          </note>
          <note>
            Det ökade kravet som utskotttet ställer innebär att det inte
            kommer att vara möjligt att övningsköra vid 16 års ålder från
            den 1 juli som har nämnts, utan det blir aktuellt någon gång under
            hösten. Som jag ser det betyder detta att de trafikskolor som
            har haft god beredskap nu snabbt kommer att kunna vara med och
            erbjuda utbildning.
          </note>
          <note>
            Herr talman! Med det anförda återstår bara att yrka bifall till
            utskottets hemställan i dess helhet samt avslag på samtliga reservationer
            och på meningsyttringen.
          </note>
          <note>
            Anf. 190 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Det var ju intressant att höra Lars
          </note>
          <note>
            Svensk. Han tänker tydligen mer på procent och
          </note>
          <note>
            WHO än på den svenska trafiksäkerheten. Det är för mig något
            märkligt. Han bemötte inte motionerna med ett ord, utan han talade
            om procent och WHO. Sedan kom han också in på tobakslagen, vilken
            kan vara intressant. Då kan vi lika gärna ta med alkoholpolitiken,
            om vi skall diskutera WHO.
          </note>
          <note>
            Det finns andra saker som gäller WHO och som också är intressanta,
            men de har väldigt litet att göra med trafiksäkerheten. Tobakslagen
            har definitivt inte med det här att göra. Möjligtvis kan alkoholkonsumtionen
            höra hit -- många här talar om en restriktivare hållning. Det
            vore i så fall intressant att höra vad Lars Svensk har att säga
            om detta. Eller är det bara fråga om procent också i det sammanhanget?
          </note>
          <note type="speaker">
            Anf. 191 LARS SVENSK (kds) replik:
          </note>
          <note>
            Herr talman! Vi kan konstatera att vi i varje fall är bättre
            på att följa WHO:s stipulerade krav när det gäller trafiksäkerhet
            än i fråga om konsumtion av alkohol. Det klarar vi inte av. Men
            trafiksäkerhetsfrågorna klarar vi av, enligt WHO:s riktlinjer.
          </note>
          <note>
            Jag har inte riktigt klart för mig Karl-Erik Perssons frågeställning.
            Men jag vill ändå kommentera detta med ABS-bromsar, som Karl-Erik
            Persson tog upp i sitt anförande. Enligt vad jag har erfarit är
            denna fråga uppmärksammad av Vägverket. I och med arbetet med
            EG-integrationen ser man också över frågan, så att det inte skall
            råda några handelshinder, om man inför en restriktion av den här
            typen. Här skiljer sig också vår uppfattning när det gäller tron
            på ett EG-medlemskap eller inte.
          </note>
          <note>
            Det finns emellertid en tanke som är intressant. Om vi får behålla
            24-metersgränsen, ser jag inga hinder mot att införa ABS-bromsar
            på släpvagnar som bara körs i Sverige.
          </note>
          <note>
            Anf. 192 KARL-ERIK PERSSON (v)
          </note>
          <note>
            replik:
          </note>
          <note>
            Herr talman! Nu kom vi helt plötsligt in på EG. Om vi får behålla
            24-metersgränsen, blir det lättare att införa ABS-bromsar på släpvagnar.
            Men om 24-
          </note>
          <note>
            metersgränsen minskas till en 18-metersgräns, tycks det vara
            omöjligt. Det var en intressant upplysning, åtminstone för dem
            som är i åkeribranschen.
          </note>
          <note>
            Anf. 193 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! Efter att ha lyssnat på Max Montalvos inlägg tidigare
            här i dag kan jag förstå om Lars
          </note>
          <note>
            Svensk känner osäkerhet om de verkliga majoritetsförhållandena,
            när vi under morgondagen går till votering.
          </note>
          <note>
            Lars Svensk sade att trafiksäkerhetsmålen ligger fast. Varför
            nyttjar man då inte de resurser som finns när det gäller t.ex.
            att överföra bilinspektörerna till ASB, så att de tillsammans
            med ASB:s personal och Polisen kan genomföra fler flygande kontroller?
            Varför avskaffar man kravet på reflexsele för yrkesförarna? Vilka
            trafiksäkerhetsvinster skapas med detta, Lars
          </note>
          <note>
            Svensk?
          </note>
          <note>
            Angående 16-årsåldersgräns vid övningskörning säger Lars Svensk
            att det skall ske någon form av utbildning. Det är ju lätt att
            säga. Men vilken form av utbildning och på vilket sätt skall det
            ske? Varför kan man inte ansluta sig till Socialdemokraternas
            förslag, där vi preciserar utbildningen till att omfatta två timmar,
            och med denna utbildning som grund skall det bli tillåtet att
            börja övningsköra?
          </note>
          <note>
            Varför lämna över frågan till regeringen, som hittills inte har
            kunnat bestämma sig på någon väsentligt punkt, annat än att gränsen
            skall ligga vid
          </note>
          <note>
            16 år? Varför inte ställa upp nu när vi har chans att gå till
            beslut om en konkret och riktig utbildning, så att 16-åringarna
            får en hyfsad utbildning innan de skall ut i trafiken och övningsköra?
            Varför inte lyssna till all den kritik, Lars Svensk, som förekommer
            från praktiskt taget samtliga organisationer som arbetar på trafiksäkerhetsområdet?
            Det har vi alltid gjort hitintills. Varför färgar inte detta er
            politik, Lars
          </note>
          <note>
            Svensk?
          </note>
          <note type="speaker">
            Anf. 194 LARS SVENSK (kds) replik:
          </note>
          <note>
            Herr talman! Visst har vi lyssnat till kritiken. Det är ju därför
            som ett enigt utskott går emot propositionens förslag. Det som
            skiljer oss åt är att
          </note>
          <note>
            Sten-Ove Sundström vill införa ett slags mynighetsutövning och
            specificera hur den här utbildningen skall se ut. Vi anser att
            detta bör överlåtas till dem som kan det här bättre än vad vi
            kan.
          </note>
          <note>
            Om vi ser på de motioner som utskottsmajoriteten hänvisar till,
            skiljer de sig inte så mycket åt från reservationen. Jag tror
            att vi kommer att landa ganska lika i det avseendet.
          </note>
          <note>
            Vägverket och Polisen är huvudaktörer när det gäller flygande
            inspektioner. Det är Vägverket och
          </note>
          <note>
            Polisen som skall träffa överenskommelser om inriktningen. Det
            är teknikerna som skall utföra kontrollen. AB Svensk Bilprovning
            kan vara med.
          </note>
          <note>
            Men som jag förstår uppfyller man inte på Svensk
          </note>
          <note>
            Bilprovning de krav som i dag ställs. Det kan dock åtgärdas genom
            utbildning.
          </note>
          <note>
            Både hos Vägverket och hos Polisen behövs det bilinspektörer.
            AB Svensk Bilprovning kan också anställa bilinspektörer för att
            på så sätt få in en fot för att kunna vara med vid den flygande
            inspektionsverksamheten.
          </note>
          <note>
            Kravet på reflexsele skall inte gälla att reflexselen endast
            skall medföras i bilen, utan att reflexselen skall sitta på chauffören.
            Vi tycker att det skall vara en rekommendation. Det hindrar ju
            inte att reflexselen sitter på. Men att avsaknaden av reflexsele
            skulle innebära böter reagerar vi mot i denna fråga.
          </note>
          <note>
            Anf. 195 STEN-OVE SUNDSTRÖM (s)
          </note>
          <note>
            replik:
          </note>
          <note>
            Herr talman! Om man tolkar den borgerliga majoritetens förslag
            och när man lyssnar till Lars
          </note>
          <note>
            Svensks argumentering om reflexselar, kan man förmoda att nästa
            förslag i trafiksäkerhetssyfte från den här regeringen och kammarens
            borgerliga majoritet kommer att innebära att vi i framtiden inte
            har krav på reflexer på våra fordon, men att ingenting hindrar
            att vi har dessa reflexer. Det måste bli den utdragna effekten
            av en sådan politik.
          </note>
          <note>
            Jag måste ha hört fel, men jag tyckte precis att Lars
          </note>
          <note>
            Svensk sade att ASB:s personal inte besitter kunskaperna för
            att genomföra dessa kontroller.
          </note>
          <note>
            Vilken personal i det här landet har bättre kunskaper än de tekniker
            som finns på bilprovningsanläggningarna och som kontrollerar våra
            bilar?
          </note>
          <note>
            Jag återkommer till det här med övningskörning för den som fyllt
            16 år. Genom alla de reaktioner och kontakter som vi har haft
            med praktiskt taget samtliga berörda parter på det här området,
            inte minst Trafikskolornas Riksförbund som har stor erfarenhet
            här, förstår vi att man bör precisera vad en sådan utbildning
            skall innehålla. Man bör inte låta regeringen, med en mycket stor
            spännvidd av förslag i en bunt motioner, gissa sig till hur en
            lämplig utbildning skall se ut.
          </note>
          <note>
            Vi vet att det är bra att börja med en grundutbildning på två
            timmar, vilken kostnadsmässigt anpassas så att den inte blir för
            dyr. Därigenom motverkas förslaget om sänkt övningskörningsålder.
            Det är synd, Lars Svensk, att man inte lyssnar på alla de rekommendationer
            som lämnats och på den sakkunskap som finns på det här området.
            Det är synd med tanke på den svenska trafiksäkerhetens framtid.
          </note>
          <note type="speaker">
            Anf. 196 LARS SVENSK (kds) replik:
          </note>
          <note>
            Herr talman! I de motioner som vi hänvisar till är spännvidden
            inte så stor när det gäller att sänka övningskörningsåldern till
            16 år. Jag tror att vi kommer mycket nära reservationen när vi
            ser resultatet. Reservationen finns ju också med som en rekommendation
            när man skall se över utbildningens omfattning.
          </note>
          <note>
            Vad gäller inspektörerna, sade jag -- hoppas jag i alla fall
            -- att de inte uppfyller kraven, men det kan ju rättas till. Kunskaperna
            därför har de kanske.
          </note>
          <note>
            Vad gäller reflexselen, håller jag med om att det kan verka märkligt
            att man tar bort en sådan sak i en trafiksäkerhetsproposition.
            Men vi har tagit bort även andra restriktioner. För en tid sedan
            hade vi en lag om att man även på dagtid skulle ha lyse på cykeln.
            Polisen skulle kunna kontrollera om lyset på sommarstugecyklar
            fungerade även under dagtid. Det var en typ av lag som något tar
            bort respekten för trafiksäkerhetslagar. För en del av våra motorvägar
            höjde vi den högsta tillåtna hastigheten från 90 till 110 km/tim.
            Resonemanget som fördes var att vi ville ha en lagstiftning som
            skapar respekt.
          </note>
          <note>
            Om vi skall ha en lag om reflexsele skall den utformas så att
            chauffören tvingas använda en sådan sele. Jag har inte sett någon
            chaufför som använder en reflexsele.
          </note>
          <note type="speaker">
            Anf. 197 MAX MONTALVO (nyd) replik:
          </note>
          <note>
            Herr talman! Försvaret av propositionen var lika dåligt som verket.
            Har man så litet att komma med från regeringens sida borde man
            inte ha lagt fram en proposition i detta ärende. Det är ynkligt
            dåligt.
          </note>
          <note>
            Jag förstår att man inte tar upp våra motioner. Man har väl dåliga
            argument även på de berörda punkterna. Att hänvisa till 1988 års
            trafikbeslut som en ursäkt för en sådan här dålig produkt, det
            är magstarkt att höra.
          </note>
          <note>
            Jag skulle litet mer exakt vilja få svar på vad det är för slags
            utbildning som ni tänker er när det gäller övningskörning för
            den som fyllt 16 år. Man kan inte skämta bort det här med att
            räntan faller om vi i Ny demokrati röstar med Socialdemokraterna.
            Så lätt kan ni inte komma undan. Precisera er nu, annars får ni
            väl se hur det går.
          </note>
          <note type="speaker">
            Anf. 198 LARS SVENSK (kds) replik:
          </note>
          <u who="unknown" xml:id="i-ab86be12dad5345e-1">
            <seg>
              t
            </seg>
          </u>
          <note>
            Herr talman! Som jag sade i mitt anförande är det här med trafiksäkerhet
            svårt. Det som vi i verkligheten jobbar med är att följa WHO:s
            råd, dvs. att sänka olyckstalen med 4 % per år. Om vi skall göra
            en drastisk sänkning skall vi också göra en drastisk förändring.
            Det måste vara en uppslutning av hela svenska folket, ända in
            i kammaren, ungefär i likhet med det som hände när vi röstade
            om tobakslagen.
          </note>
          <note>
            Den dag som Max Montalvo, riksdagens fortåkare, väcker en motion
            om 70 km/tim och stöder
          </note>
          <note>
            Vänsterpartiets krav om fartbegränsare har vi mentalt kommit
            fram till en situation där vi kan ta det här drastiska steget
            när det gäller trafiksäkerheten. Men både Max Montalvo och jag
            vet att det i dag är politiskt omöjligt att göra det.
          </note>
          <note>
            Det betyder också att vi i realiteten jobbar med målet om en
            sänkning med 4 %. Det gjorde vi 1982,
          </note>
          <note>
            1988 och det gör vi i det beslut som kommer att fattas i dag.
            Så är det, det är bara att erkänna.
          </note>
          <note type="speaker">
            Anf. 199 MAX MONTALVO (nyd) replik:
          </note>
          <note>
            Herr talman! Det är uppenbart att ni aldrig tycks ha varit i
            verkligheten. Så många argument och idéer om möjliga åtgärder
            som det finns på trafiksäkerhetsområdet finns det endast på ett
            fåtal andra områden. Men ni föreslår i princip ingenting.
          </note>
          <note>
            Det är tunt.
          </note>
          <note>
            På min konkreta fråga fick jag inget svar. Men det är väl ingen
            idé att ställa frågan en gång till. Det finns väl inte så mycket
            mer information att hämta.
          </note>
          <note type="speaker">
            Anf. 200 LARS SVENSK (kds) replik:
          </note>
          <note>
            Herr talman! Det frågas om hur exakt utbildningen skall se ut
            och hur exakt Ny demokrati skall rösta.
          </note>
          <note>
            Det finns de med bättre kompetens än ledamöterna i trafikutskottet
            som kan precisera själva utbildningsformen. I betänkandet säger
            vi att man kan läsa de motioner och den reservation som finns.
          </note>
          <note>
            Man kan då dra slutsatsen att utbildningen utifrån utskottets
            uppfattning ungefärligen skall vara på två timmar med ett prov
            eller i form av ett kursbrev som följs upp med att kunskaperna
            fräschas upp hos en handledare. Utbildningen kan också omfatta
            lärare och elev. Men exakt hur utbildningen skall se ut skall
            vi överlåta till dem som kan det bättre än vi att utforma.
          </note>
          <note type="speaker">
            Anf. 201 KENNETH ATTEFORS (nyd):
          </note>
          <note>
            Herr talman! Jag hade tänkt att tala om reservation
          </note>
          <note>
            15, men eftersom andre vice talmannen så vänligt vädjade om att
            vi skulle skära ned våra anföranden tänker jag göra så. Jag har
            redan dragit det här en gång i lagutskottet, så man får gå tillbaks
            till snabbprotokollet för att läsa vad jag sade då. Jag hade nämligen
            tänkt att hålla samma föredrag.
          </note>
          <note>
            Vi i Ny demokrati kommer också att minska antalet reservationer
            något. Jag och Max Montalvo står givetvis bakom alla reservationer
            som anges av Ny demokrati, men för att spara tid åt kammaren yrkar
            vi nu endast bifall till reservationen som handlar om att tillsätta
            en parlamentarisk utredning och avslag på utskottets hemställan.
            Vi yrkar bifall till reservationen som handlar om att höja den
            högsta tillåta hastigheten till 130 km/tim på motorvägar.
          </note>
          <note>
            Herr talman! Ny demokrati yrkar alltså bifall till reservationerna
            1, 5 och 15.
          </note>
          <note>
            I detta anförande instämde Max Montalvo (nyd).
          </note>
          <note type="speaker">
            Anf. 202 ÅKE CARNERÖ (kds):
          </note>
          <note>
            Herr talman! Sverige har en internationellt sett mycket hög trafiksäkerhet.
            Vi har tillhört pionjärerna när det gäller införandet av en rad
            säkerhetsåtgärder, t.ex. lag om säkerhetsbälten fram och bak i
            bilar, barnsäkerhetsskydd, varselljus och regelbunden bilbesiktning.
            Ändå dog i genomsnitt ca 800 personer varje år under 1980-
          </note>
          <note>
            talet till följd av trafikolyckor.
          </note>
          <note>
            Samhällskostnaderna för trafikolyckorna utgör enligt en OECD-rapport
            ca 1,5 % av BNP. För
          </note>
          <note>
            1991 motsvarade det drygt 21 miljarder. Bland olyckshändelser
            är trafikolyckor den vanligaste dödsorsaken, och dessa drabbar
            alla samhällsgrupper.
          </note>
          <note>
            Det är således ett omfattande problem att komma till rätta med,
            och trafiksäkerhetsarbetet måste liksom tidigare bedrivas på alla
            fronter.
          </note>
          <note>
            Kommunikationsministern föreslår nu ett offensivt strategiarbete
            för att alla människor skall kunna känna sig trygga i trafiken.
            Uppmärksamheten måste inriktas mot de svaga och oskyddade grupperna
            i trafiken, såsom barnen, åldringarna och de handikappade.
          </note>
          <note>
            God trafiksäkerhet förutsätter att människan/trafikanten sätts
            i centrum. Görs detta kan trafiksäkerhetsarbetet bli effektivt.
            En god trafiksäkerhet, med andra ord ett säkert beteende i trafiken,
            handlar givetvis om den enskildes etik och förhållningssätt. Lyckas
            vi i vår fostran, i skolans trafikundervisning och i allt det
            informationsarbete som bedrivs påverka den enskildes attityder
            kommer trafiksäkerhetsarbetet att bli mycket framgångsrikt.
          </note>
          <note>
            När det gäller säkerhetskraven på fordon vill jag framföra följande.
          </note>
          <note>
            I min motion T419 tar jag, herr talman, upp frågan om krockkuddar.
            Professor Claes Tingvall m.fl.
          </note>
          <note>
            menar i en rapport med titeln ''Hur säkra är våra bilar?'' att
            det svenska trafiksäkerhetsarbetet under årens lopp främst har
            varit inriktat på s.k.
          </note>
          <note>
            olycksprevention, dvs. åtgärder som syftar till att minska risken
            för olyckor. Motsatsen, personskadeprevention, där åtgärderna
            är inriktade på att minska skadeföljden vid inträffade olyckor,
            har haft ett mindre utrymme. Mycket kan nog göras i framtiden
            med våra fordon för att vi skall kunna färdas säkrare.
          </note>
          <note>
            I den rapport jag nämnde hävdas att effekten av krockkuddar framstår
            som mycket god. För en årsmodell bilar med hundraprocentig montering
            av krockkuddar minskar under bilarnas ''levnad''
          </note>
          <note>
            antalet dödsfall med ca 75 personer och antalet svårt skadade
            med ca 800 personer. Omräknat i de ekonomiska modeller som bl.a.
            Vägverket använder motsvarar detta mer än 1,5 miljarder kronor
            eller 4 000 kr/bil. Här ingår då de materiella olyckskostnaderna,
            dvs. sjukvård, egendomsskadeoch administrationskostnader och kostnader
            för produktionsbortfall.
          </note>
          <note>
            Vid MHF:s seminarium om trafiksäkerhet i augusti
          </note>
          <note>
            1992 presenterade försäkringsbolaget Ansvar en utvärdering av
            de ekonomiska besparingar som skulle göras vid en ökad användning
            av krockkuddar. Enligt denna rapport skulle trafikskadorna minska
            med 40 % om samtliga bilar var utrustade med krockkuddar.
          </note>
          <note>
            Den största och absolut viktigaste besparingen ligger självfallet
            i minskat mänskligt lidande, men som jag nämnt påverkas också
            samhällsekonomin positivt. Jag föreslår därför i min motion att
            krockkuddar blir obligatorisk säkerhetsutrustning i alla nya bilar
            som säljs i vårt land.
          </note>
          <note>
            Herr talman! Utskottet säger i sitt betänkande
          </note>
          <note>
            TU29 att man inhämtat att Vägverket studerar frågan om införande
            av krockkuddar, varför jag tillstyrker utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            Meddelande om sammanträdet tisdagen den 8
          </note>
          <note>
            juni
          </note>
          <note type="speaker">
            Anf. 203 TREDJE VICE TALMANNEN:
          </note>
          <note>
            Med hänsyn till det stora antalet anmälda talare rekommenderas
            efter kontakt med kvittningsmännen att huvudanförandena i morgondagens
            ärenden bör omfatta högst tio minuter.
          </note>
          <note>
            För trafikutskottets betänkande TU35
          </note>
          <note>
            (investeringar i trafikens infrastruktur m.m.)
          </note>
          <note>
            föreslås särskilda regler, som kommer att framgå av talarlistan.
          </note>
          <note>
            Det blir inget middagsuppehåll. Voteringar äger inte rum mellan
            kl. 17.30 och 20.00.
          </note>
          <note>
            24 § Ändring i körkortslagen (1977:477)
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1992/93:TU37 Ändring i körkortslagen (1977:477)
          </note>
          <note>
            (prop. 1992/93:189).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            25 § Fiskelag m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1992/93:JoU23 Fiskelag m.m. (prop. 1992/93:232).
          </note>
          <note type="speaker">
            Anf. 204 KAJ LARSSON (s):
          </note>
          <note>
            Herr talman! I jordbruksutskottets betänkande nr
          </note>
          <note>
            23 behandlas regeringens förslag till ny fiskelag.
          </note>
          <note>
            Den nya lagen skall ersätta lagen om rätt till fiske, som gällt
            sedan 1950. Under de 43 år som lagen varit gällande har utvecklingen
            och tekniken gått framåt, och förutsättningarna för både fritidsfisket
            och yrkesfisket har kraftigt förändrats. Det är därför med stor
            tillfredsställelse vi välkomnar en ny fiskelag, en lag som både
            språkligt och tillämpningsmässigt är mer anpassad till dagens
            verklighet och problem.
          </note>
          <note>
            Den nya lagen drar en klar skiljelinje mellan yrkesfisket och
            fritidsfisket, och i fritidsfisket räknar jag då också in det
            s.k. husbehovsfisket.
          </note>
          <note>
            Det svenska yrkesfisket befinner sig i dag i ett mycket bekymmersamt
            läge. Under delar av 1980-
          </note>
          <note>
            talet, då torsktillgången var god, gjorde de verksamma inom yrkesfisket
            stora investeringar i nya, större och modernare fartyg. De gamla
            s.k.
          </note>
          <note>
            trätrålarna övergavs, och investeringarna påhejades av oss politiker.
            Nu är tiden annorlunda.
          </note>
          <note>
            Torsktillgången har kraftigt minskat, och torsken var den fiskart
            som till stor del bar upp det svenska yrkesfisket.
          </note>
          <note>
            För att få en bild av nedgången kan sägas att den totala kvoten
            av torskfisket i Östersjön i dag utgör endast 10 % av kvoten för
            10 år sedan.
          </note>
          <note>
            Laxen är också en fiskesort för vilken den totala kvoten har
            fått minskas.
          </note>
          <note>
            Samtidigt kan vi konstatera att den modernisering av både fiskefartyg
            och redskap som skett har orsakat ett både intesivare och effektivare
            fiskande. Det svenska yrkesfisket har i dag en kapacitet att fiska
            betydligt större uttag än vad havets tillgångar på fisk kan erbjuda.
          </note>
          <note>
            Utöver yrkesfisket bedrivs i dag ett alltmer växande husbehovs-
            och fritidsfiske. År 1950, då nu gällande fiskelag kom till, fanns
            inte möjligheten att ha tillgång till fiskenät av nylon, plastbåtar
            och utombordsmotorer. Utvecklingen av nät, båtar och motorer har
            inneburit att många av Sveriges medborgare i dag har möjlighet
            att bedriva ett fritidsfiske i våra sjöar och hav. Denna möjlighet
            skall Sveriges medborgare givetvis ha -- det är något som vi socialdemokrater
            aldrig kommer att ge efter på.
          </note>
          <note>
            Den ökade tillgången på billiga redskap, båtar och motorer har
            inneburit att fritidsfisket och husbehovsfisket har brett ut sig
            längs våra kuster, samtidigt som vi konstaterar att havets tillgångar
            minskat.
          </note>
          <note>
            Av den anledningen anser vi socialdemokrater att en begränsning
            av redskap måste ske för den del fiskande som inte är yrkesfiskare.
            Det var också en grupp socialdemokrater, bl.a. jag själv, som
            under allmänna motionstiden förra året motionerade om redskapsbegränsningar
            för icke yrkesfiskare.
          </note>
          <note>
            Riksdagen ställde sig bakom förslaget och uppdrog åt regeringen
            att framlägga ett förslag.
          </note>
          <note>
            Nu är vi där. På vårt bord ligger i dag en ny fiskelag, i vilken
            det görs en klar begränsning av fritidsfisket i förhållande till
            yrkesfisket. Bl.a. sker detta genom en redskapsbegränsning för
            icke yrkesfiskare.
          </note>
          <note>
            Under tiden som arbetet på regeringsplanet har pågått och sedan
            promemorian presenterats har en del kritiska röster höjts mot
            förslaget. Jag har själv besökt Bohusläns husbehovsfiskares förening,
            jag har svarat på flera brev från fritidsfiskare, jag har fått
            många telefonsamtal, och jag har också varit på möten med sportfiskare.
            Det har inte bara varit kritik, utan jag har också fått lyssna
            till många positiva röster.
          </note>
          <note>
            Av alla dessa kontakter har jag sammanfattningsvis dragit slutsatsen
            att en begränsning är rätt.
          </note>
          <note>
            Däremot finns det många åsikter om nivån på begränsningen, och
            självfallet finns det de som anser att det är onödigt, att det
            inkräktar på en frihet som har funnits genom alla tider och genom
            alla år.
          </note>
          <note>
            Både Sportfiskarförbundet och Yrkesfiskarna hälsar förslaget
            med glädje.
          </note>
          <note>
            Det förslag till begränsning som vi i dag skall ta ställning
            till innebär att varje fiskande som inte är yrkesfiskare får rätt
            att använda
          </note>
          <note>
            --180 meter garn eller nät,
          </note>
          <note>
            --6 ryssjor,
          </note>
          <note>
            --600 krok på lina,
          </note>
          <note>
            --6 burar och
          </note>
          <note>
            --14 hummertinor.
          </note>
          <note>
            Förslaget innehåller också en begränsning till sex redskap som
            en fiskare samtidigt får använda.
          </note>
          <note>
            Handredskap och hummertinor ingår inte i denna begränsning, kan
            man säga.
          </note>
          <note>
            Vi socialdemokrater ansåg att antalet kräftburar kunde vara detsamma
            som antalet hummertinor, alltså 14. Likaså ansåg vi att begränsningen
            till sex redskap samtidigt innebar ett mycket svårkontrollerat
            förslag. I vår motion gav vi uttryck för detta, men majoriteten
            i utskottet avslog vårt förslag, och vi har inte reserverat oss
            på den punkten.
          </note>
          <note>
            Den nivå när det gäller antalet redskap som regeringen föreslår
            bör vara tillfredsställande för alla fritidsfiskare och husbehovsfiskare.
            Förslaget är till stora delar detsamma som den ordning som tillämpas
            i vårt broderland Danmark.
          </note>
          <note>
            Kritiskt vill jag säga till de människor som jag har lyssnat
            på och som anser att det föreslagna antalet redskap är för litet:
            Klarar man inte ett husbehovsfiske, alltså ett fiske till det
            egna hushållet, med detta antal redskap är det nog dags att lägga
            av med denna fritidssysselsättning.
          </note>
          <note>
            Som jag nämnde i inledningen gör lagen en gränsdragning mellan
            yrkesfisket och fritidsfisket.
          </note>
          <note>
            De människor som har fisket eller delar av det som försörjning
            kan ansöka om yrkesfiskelicens. Då gäller inte redskapsbegränsningen,
            utan man får fiska inom de kvoter och inom ramen för de fiskevårdande
            regler som Fiskeriverket fattar beslut om.
          </note>
          <note>
            Det finns de, från både Västkusten och Blekinge, som påstår att
            skärgårdsbor och andra kustbor är beroende av en extra inkomst
            av fisket och att samhällen kommer att försvinna med detta förslag
            -- människor som har varit beroende av en extra inkomst av fisket
            kan inte bo kvar i de här samhällena.
          </note>
          <note>
            Min uppfattning är att detta är betydligt överdrivet.
          </note>
          <note>
            I den nya fiskelagen sägs att en fiskande landsbygds- och skärgårdsbo
            för vilken fisket är av väsentlig betydelse kan ansöka om yrkesfiskelicens.
          </note>
          <note>
            Hela inkomsten behöver inte komma från fisket --
          </note>
          <note>
            det räcker om inkomsten har varit av väsentlig betydelse.
          </note>
          <note>
            Här tror jag att många har missuppfattat förslaget.
          </note>
          <note>
            Det gäller att kunna bevisa att inkomst av fisket haft en väsentlig
            betydelse. Har man tidigare inte redovisat sina inkomster från
            detta binäringsfiske kan det bli bekymmersamt att bevisa vilken
            väsentlig betydelse inkomsten av fisket har haft.
          </note>
          <note>
            Herr talman! Nu har jag enbart berömt regeringens förslag, men
            det finns också delar i propositionen som vi socialdemokrater
            inte instämmer i. Till betänkandet har vi fogat tre reservationer.
          </note>
          <note>
            Reservation nr 1 handlar om länsstyrelsernas ansvar och samarbete
            med Fiskeriverket vad gäller fiskevården. Den nu gällande lagen
            är ett stort lappverk där det finns föreskrifter av många varierande
            slag. Att göra en sanering av alla dessa föreskrifter är bra --
            det anser vi. Men att gå så lång att man utestänger all länsexpertis,
            alla de länsfiskeriexperter som finns på alla länsplan, är att
            gå för långt.
          </note>
          <note>
            Det är ganska märkligt att jordbruksministern föreslår denna
            centralisering, allra helst då
          </note>
          <note>
            Centerpartiet vill göra gällande att det är det parti som vill
            decentralisera.
          </note>
          <note>
            Ytterligare ett skäl som talar för ett decentraliserat fiskevårdsbeslut
            utgör den i EG-sammanhang så aktuella närhetsprincipen. Denna
            innebär, sådan den definieras i regeringens direktiv till regionberedningen,
            att beslut inte skall fattas på en högre nivå än vad som är nödvändigt
            för att verksamheten skall kunna skötas på ett ändamålsenligt
            och effektivt sätt.
          </note>
          <note>
            Majoriteten i utskottet lyssnade till våra argument och höll
            med oss, t.o.m. så långt att vi i den preliminära behandlingen
            var överens om ett tillkännagivande till regeringen. Om det sedan
            var rädslan, fegheten eller partipiskorna som var orsaken till
            ändringen vet jag inte, och jag får väl antagligen inte veta det
            heller. Kvar står en allmän skrivning utan tillkännagivande, som
            regeringen i och för sig inte behöver ta någon större hänsyn till.
          </note>
          <note>
            Vi socialdemokrater anser att det är oerhört viktigt att på ett
            bra och effektivt sätt ta till vara all länsstyrelsernas kunskap
            om varje vattendrag. Det går inte att centralisera detta kunnande,
            och av den anledningen yrkar jag bifall till reservation nr 1.
          </note>
          <note>
            Reservation nr 2 behandlar kräftfisket i enskilt och allmänt
            vatten. Majoriteten i utskottet går emot sin egen regering i denna
            fråga.
          </note>
          <note>
            Majoritetens förslag till riksdagen innebär att svenska medborgare
            inte får fiska kräftor i Vänern,
          </note>
          <note>
            Vättern, Mälaren, och Hjälmaren samt Storsjön i
          </note>
          <note>
            Jämtland. Detta fiske skall i första hand reserveras för yrkesfisket.
          </note>
          <note>
            Det är riktigt som påstås, att yrkesfisket med egna medel har
            satt ut kräftor i dessa vatten, men det har också skett med hjälp
            av skattemedel. Därför menar vi att allmänheten också skall ha
            möjlighet att ägna sig åt det fritidsnöje som det är att fiska
            kräftor. Som tidigare redovisats blir det en redskapsbegränsning
            med sex burar per fiskande.
          </note>
          <note>
            Därutöver kan Fiskeriverket här, precis som när det gäller andra
            fiskeslag, av fiskevårdsskäl tidsbegränsa kräftfisket i dessa
            sjöar. Jag yrkar bifall till vår reservation nr 2.
          </note>
          <note>
            Den tredje och sista reservationen behandlar skyddszon runt fasta
            redskap. Regeringen föreslår i propositionen att en 100 meters
            frizon skall gälla runt fasta redskap och vattenbruksanläggningar
            i frifiskevatten och allmänt vatten.
          </note>
          <note>
            Nu finns det många andra vatten i Sverige där det förekommer
            både fiske och vattenbruksanläggningar. Det borde därför vara
            ytterligare en förenkling av fiskereglerna -- och det är det som
            är propositionens syfte -- att införa en hundrametersregel för
            alla vattendrag i Sverige.
          </note>
          <note>
            Jag yrkar bifall till reservation nr 3.
          </note>
          <note>
            Herr talman! Sammanfattningsvis vill jag bara upprepa mina yrkanden
            om bifall till reservationerna 1, 2 och 3.
          </note>
          <note type="speaker">
            Anf. 205 MAX MONTALVO (nyd):
          </note>
          <note>
            Herr talman! Ny demokrati anser att det är olämpligt att ha en
            generell regel i fråga om redskapsbegränsning med anledning av
            att Sveriges kust är så lång och har så skiftande karaktär.
          </note>
          <note>
            Regeringens förslag kan på en del platser ses som för snålt tilltaget,
            och på andra ställen kan fiskevårdande parter anse att det är
            för generöst tilltaget i förhållande till fiskbeståndet. Ny demokrati
            anser att begränsningar bör anpassas till de lokala förhållandena.
          </note>
          <note>
            För övrigt befarar vi att begränsningarna inte kommer att ge
            beräknad effekt, eftersom antalet tillåtna redskap gäller per
            fiskare. Tar man med sig hela familjen ut kan man fiska som förut.
          </note>
          <note>
            Övervakningsresurserna är förmodligen inte heller tillräckliga.
          </note>
          <note>
            Vår andra reservation handlar om vem som skall erhålla fiskelicens.
            I propositionen talas det om att tillgången på fisk skall vara
            avgörande för om en sökande skall erhålla fisklicens eller ej.
            Ny demokrati anser att det är fel. Vi anser att kompetensen skall
            vara avgörande för om man får licens eller ej. Vi delar regeringens
            underförstådda oro för utfiskning men anser att upplysning om
            det aktuella läget bör räcka, eftersom det är professionella människor
            som man har att göra med.
          </note>
          <note>
            Jag ber att få yrka bifall till reservation 4 och 6.
          </note>
          <note type="speaker">
            Anf. 206 CARL G NILSSON (m):
          </note>
          <note>
            Herr talman! Detta förslag som vi i dag fattar beslut om i Sveriges
            riksdag kommer att förstärka svenskt yrkesfiske, och det kommer
            att stärka och förbättra fiskevården i våra svenska insjövatten.
          </note>
          <note>
            Vi har haft och har en väldigt snårig och svårbegriplig fiskelagstiftning
            i Sverige. Vi har olika länsstadgor i olika län. Vi har fiskeriförordningen
            och Fiskeriverkets författningssamling. Det har helt enkelt varit
            väldigt snårigt att få reda på vad som gäller i de olika länen.
          </note>
          <note>
            Nu föreslår vi en välbehövlig förenkling av hela regelsystemet.
            En ny fiskelag kommer alltså att ersätta lagen om rätt till fiske.
            Fiskeriverket kommer ensamt att bli normgivande och få i uppdrag
            att bl.a. bestämma hur fiske och fiskevård i övrigt skall skötas.
            Men i utskottet framhåller vi mycket noga att länsstyrelsens kompetens
            även fortsättningsvis måste tas till vara. Det är väldigt viktigt
            att påminna om det.
          </note>
          <note>
            Jag tror att jag måste citera en rad ur utskottets betänkande
            för Kaj Larsson. Det låter nämligen inte som om han har läst vad
            vi har skrivit. Det står nämligen: ''När det gäller länsstyrelsernas
            delaktighet i fiskevården finner utskottet mycket angeläget att
            den kompetens som finns hos länsfiskekonsulenterna utnyttjas och
            att den bibehålls på länsnivån.'' Vi fortsätter i liknande ordalag
            längre fram i betänkandet. Detta är en så pass stark skrivning
            att det i det här fallet är okunnigt att ifrågasätta majoritetens
            vilja att även fortsättningsvis ta till vara länsstyrelsernas
            kompetens.
          </note>
          <note>
            Vi utför nu den beställning som riksdagen framställde för ungefär
            ett år sedan om den begränsning av det s.k. husbehovsfisket som
            också
          </note>
          <note>
            Kaj Larsson berörde i sin inledning.
          </note>
          <note>
            Den begränsningen kommer alltså att ske i allmänt vatten, där
            fisket med s.k. mängdfångande redskap i dag är fritt. Det är viktigt
            att påpeka att begränsningen inte sker för dem som fiskar med
            stöd av enskild fiskerätt. Syftet med begränsningen av mängdfångande
            redskap för icke licensierade fiskare är att vi vill värna om
            yrkesfisket.
          </note>
          <note>
            Yrkesfisket skall förbehållas det yrkesmässiga fiskandet, men
            samtidigt skall husbehovs- och fritidsfiskare tillförsäkras möjlighet
            att fiska för den egna familjens behov.
          </note>
          <note>
            Det nu föreliggande förslaget, som Kaj Larsson mycket riktigt
            redogjorde för, är väldigt lämpligt och väl avvägt mellan yrkesfiske
            å ena sidan och det icke licensierade fisket å den andra sidan.
          </note>
          <note>
            I betänkandet skriver vi också om hur vi tycker att reglerna
            för att erhålla yrkesfiskelicens skall utformas. Vi säger mycket
            tydligt och klart att de som är beroende av fisket för sin försörjning
            skall kunna erhålla yrkesfiskelicens. De kommer alltså inte att
            drabbas av denna begränsning. Vi säger också att den betydelse
            som detta har för försörjningen inte innebär att yrkesfisket skall
            ge en stor avkastning i kronor räknat. Den kan även på andra sätt
            ha en stor betydelse för familjens försörjning och för familjens
            möjligheter att bo kvar i den trakten där den nu bor. Detta kan
            ha stor betydelse för att vi även i fortsättningen skall ha en
            bofast befolkning i våra skärgårdar.
          </note>
          <note>
            Det har alltså inte varit någon entydig opinion för och emot
            det här lagförslaget och begränsningsförslaget som vi nu lägger
            fram.
          </note>
          <note>
            Yrkesfiskare, biologer och nu också Max Montalvo tycker att begränsningsförslaget
            är alldeles för generöst gentemot husbehovsfisket.
          </note>
          <note>
            Sverre Palm tycker i sin reservation att det är alldeles för
            snålt tilltaget. Han vill ha en utökad möjlighet. Det är möjligt
            att Sverre Palm i det här sammanhanget funderar mera på en annan
            typ av fiske än fiskfiske, nämligen röstfiske i sin egen hembygd.
          </note>
          <note>
            På två punkter har utskottets majoritet justerat regeringens
            förslag. Den ena handlar om användandet av s.k. ålsax, som regeringen
            föreslår skall förbjudas. Vi föreslår att den skall få användas
            även i fortsättningen. Den andra handlar, som Kaj
          </note>
          <note>
            Larsson har nämnt, om hur kräftfisket i de stora sjöarna skall
            regleras. Vi vet att ett förnämligt kräftbestånd för närvarande
            håller på att byggas upp i Hjälmaren, och vi vet att det finns
            möjligheter till ett bra kräftbestånd i Mälaren och också i de
            norra delarna av Vättern.
          </note>
          <note>
            Det har gjorts mycket stora satsningar och stora utsättningar,
            som huvudsakligen har bekostats av vattenägarna runt dessa sjöar,
            till en del också av yrkesfiskarna runt sjöarna. Det är viktigt
            att säga, som Kaj Larsson också sade i sitt anförande, att en
            del av utsättningarna har bekostats med allmänna medel. Men det
            är viktigt att påpeka att motivet till att vi har använt allmänna
            medel för detta har varit av regionalpolitisk art. Anledningen
            har varit att vi fortfarande skall kunna ha ett aktivt yrkesfiske
            runt dessa sjöar. Hittills har det alltså i första hand gällt
            sjön Hjälmaren.
          </note>
          <note>
            För min del tycker jag inte att det är rimligt att ens riskera
            att spoliera dessa utsättningar genom att släppa den typ av fiske
            som vi av hävd vet är mycket attraktivt helt fritt. Om vi inte
            hade en särskild reglering för detta fiske skulle det bli så.
          </note>
          <note>
            I de fem stora sjöarna är ju bl.a. allt handredskapsfiske helt
            fritt. Det är inte alls särskilt svårt att utnyttja det fria fisket
            med handredskap för att också fånga kräftor. Jag tror att det
            säger sig självt att det skulle bli en orimlig situation om vi
            inte hade den här typen av reglering, i varje fall nu och under
            en relativt lång tid framöver när vi håller på att bygga upp de
            för framtiden värdefulla kräftbestånden i dessa sjöar.
          </note>
          <note>
            Med detta, herr talman, vill jag yrka bifall till hemställan
            i betänkande JoU23 och avslag på samtliga reservationer.
          </note>
          <note type="speaker">
            Anf. 207 KAJ LARSSON (s) replik:
          </note>
          <note>
            Herr talman! Carl G Nilsson sade någonting om att det var okunnigt
            av mig att ifrågasätta länsstyrelsernas roll i fiskevården. Han
            citerade också några rader ur utskottsbetänkandet. Men i propositionen
            på s. 41 står det: ''Länsstyrelserna ges i fortsättningen inte
            någon befogenhet att meddela föreskrifter för fiskevården.''
          </note>
          <note>
            Från socialdemokratisk sida tog vi så allvarligt på detta att
            vi tyckte att det var befogat med en ändring. En ändring borde
            ske genom att det här ges regeringen till känna.
          </note>
          <note>
            Jag vill därför fråga Carl G Nilsson: Vad var det som gjorde
            att man hoppade av? Från början var vi ju överens om att vi skulle
            ge regeringen det här till känna. Utan tvivel skulle ett tillkännagivande
            ha en bättre effekt än bara en lös skrivning i utskottsbetänkandet.
          </note>
          <note>
            Hur kommer länsfiskeriexperterna att engageras med den här skrivningen?
            Jag tror att de kommer att känna sig ganska meningslösa när de
            inte får lov att göra någonting utan att gå till Fiskeriverket.
          </note>
          <note>
            När det gäller den andra frågan om kräftfiske anser vi att det
            också är viktigt för allmänheten. Eftersom man satsar 20 % av
            den totala summan av skattemedel borde man också ge allmänheten
            en möjlighet till fiske. Jag tror inte på att allmänheten skulle
            förstöra hela kräftfisket i dessa sjöar.
          </note>
          <note>
            Fiskeriverket har möjlighet att kontrollera fiskevården genom
            att sätta ut vissa tider och göra inskränkningar om det skulle
            bli för besvärligt.
          </note>
          <note type="speaker">
            Anf. 208 CARL G NILSSON (m) replik:
          </note>
          <note>
            Herr talman! Kaj Larsson, det är nästan exakt samma formuleringar
            i utskottets betänkande och i er reservation angående länsstyrelsernas
            roll. Det är riktigt att det skiljer på ett tillkännagivande.
          </note>
          <note>
            Båda vi parter har tillrättavisat regeringen på den punkten.
            Vi har ändrat regeringens förslag, eftersom vi tyckte att det
            skulle ge länsstyrelserna för liten roll. Jag tror mig veta och
            förstå -- det vet också Kaj Larsson -- att majoriteten har en
            så pass stark skrivning i betänkandet om länsstyrelsernas fortsatta
            roll att den kommer att vara tillräcklig för att vi även i fortsättningen
            skall kunna behålla den kapaciteten. Vi skriver att kompetensen
            skall bibehållas även i fortsättningen.
          </note>
          <note>
            Sedan till begränsningen av kräftfisket. Vi frågade
          </note>
          <note>
            Fiskeriverkets expertis om hur de såg på möjligheterna att släppa
            kräftfisket helt fritt i
          </note>
          <note>
            Hjälmaren, som nu närmast är aktuell. Vi fick helt klart för
            oss att kräftfisket måste begränsas på något sätt ur beståndsvårdande
            synpunkt. I annat fall kommer vi inte att klara uppbyggnaden av
            beståndet. Vi tycker att det är en ren åtgärd att redan från början
            skriva in och ge klara direktiv från riksdagens sida om hur vi
            ser på dem som skall hantera kräftfisket i fortsättningen. Yrkesfisket
            runt Hjälmaren är en viktig del av verksamheten i bygden. Jag
            tror att det är bra, riktigt och viktigt att man får behålla den
            här verksamheten för sin framtida existens.
          </note>
          <note type="speaker">
            Anf. 209 KAJ LARSSON (s) replik:
          </note>
          <note>
            Herr talman! Om Carl G Nilsson anser att länsstyrelsernas roll
            och fiskevården är så viktig som man har gett uttryck för här
            i dag, undrar jag varför ni inte hängde med på texten att detta
            skall ges regeringen till känna. Jag blev mycket orolig när ministern
            och departementet skrev att länsstyrelserna i fortsättningen inte
            skall ges någon befogenhet att meddela föreskrifter om fiskevården.
            Vad kommer denna text att innebära?
          </note>
          <note>
            Kommer den att ändra departementets och ministerns inställning?
            Jag tvivlar på detta. Om riksdagen hade ställt sig bakom ett tillkännagivande
            tror jag däremot att det hade fått en bättre effekt. Varför ställer
            ni inte upp på det?
          </note>
          <note type="speaker">
            Anf. 210 CARL G NILSSON (m) replik:
          </note>
          <note>
            Herr talman! Jag är övertygad, Kaj Larsson, om att departementet
            läser utskottets skrivning. Det är en mycket stark skrivning med
            precis samma syfte som det som Kaj Larsson efterlyser. Jag utgår
            ifrån --
          </note>
          <note>
            som vi brukar säga på utskottsspråk -- att texten kommer att
            ge den effekten.
          </note>
          <note type="speaker">
            Anf. 211 CHRISTER SKOOG (s):
          </note>
          <note>
            Herr talman! Det största problemet för fisket i dag är kanske
            inte det som diskuteras för närvarande om begränsning av användning
            av redskap för några husbehovsfiskare. Det största problemet framkommer
            enligt min mening i de sjukdomsrapporter om att laxen i allt större
            utsträckning drabbas av bakteriesjukdomen furenkulos. Inte minst
            från mitt hemlän Blekinge och från den berömda Mörrumsån kommer
            larmrapporter. Där ser man med oro på utvecklingen att fisken
            dör i ån. Sportfiskarna flyr ån, eftersom det går ett rykte om
            att den här fisken inte är frisk. Man skall naturligtvis inte
            måla någon ond på väggen här, men situationen är allvarlig.
          </note>
          <note>
            Dessutom förekommer sjukdomen M74 som också drabbar laxfisken,
            framför allt den framodlade yngeln. I Mörrum dör över 90 % av
            ynglen som framodlas. Det är oerhört allvarligt. Sådana larmrapporter
            borde enligt min mening tas på oerhört stort allvar. Nu görs det
            väl i och för sig.
          </note>
          <note>
            Både Sven-Olof Petersson och jag som sitter i
          </note>
          <note>
            Fiskeriverkets styrelse har begärt ett extra sammanträde för
            att ta fram och belysa och försöka finna lösningar för att förhindra
            vidare spridning av sjukdomarna.
          </note>
          <note>
            Fisket längs våra kuster har av tradition sedan länge varit fritt
            och tillgängligt för den breda allmänheten. Inte minst i Blekinge
            har befolkningen drygat ut sin många gånger låga inkomst genom
            att fiska litet till husbehov. Det är nästan frestande att fråga
            Carl G Nilsson och andra om de kan bedöma vilket behov de olika
            hushållen har av fisk. Samtidigt är det svårt att ta ställning
            till de generella bestämmelserna. Förhållandena är så olika längs
            våra kuster. 180 meter garn i
          </note>
          <note>
            Hanöbukten är inte mycket. Däremot är 180 meter i ett trångt
            sund mycket. Därför har vi socialdemokrater från Blekinge plus
            Per-Olof
          </note>
          <note>
            Håkansson från Skåne skrivit en motion där vi anser att om man
            över huvud taget skall införa begränsningar så skall begränsningarna
            vara av den art att man kan uppleva att de accepteras av befolkningen
            så att det efterlevs. Jag utgår ifrån att vi inte kan bygga upp
            en kontrollorganisation av den storlek som kan kontrollera varenda
            fiskare längs våra kuster. Ett sådant samhälle vill åtminstone
            jag absolut inte ha.
          </note>
          <note>
            I vår motion har vi också tagit upp hur väsentligt det är att
            de, för vilka fisket har betydelse, också i framtiden får en möjlighet
            att få en licens på det nya sätt som föreslås. Jag anser dock
            att utskottets skrivning i det här avseendet är mycket luddig,
            om uttrycket tillåts. Jag vill fråga Carl G Nilsson hur stor del
            av inkomsten som skall komma från fisket för att man skall få
            erhålla den nya licensen. Jag tror att denna fråga kommer att
            bli föremål för många diskussioner och tvister på länsstyrelserna
            och i Fiskeriverket. Det hade varit bättre om man mera klart hade
            angett detta eller gett länsstyrelserna i uppdrag att sköta det
            här eftersom förhållandena är så olika på kuststräckorna.
          </note>
          <note>
            Jag är dock glad, eftersom utskottet har gått på vår motion som
            gäller fångsten av ål med ålsax.
          </note>
          <note>
            Regeringen vill avskaffa denna fiskemetod. Det är sedan tidigare
            förbjudet att fiska ål med ålljuster.
          </note>
          <note>
            Jag återkommer till den frågan. Ålsax kommer att bli tillåten
            igen. Det tycker jag är bra. Ålsaxen har stor betydelse för dem
            som fiskar ål längs Blekinges kuster. Ålsaxen som fiskemetod är
            absolut inte mer plågsam för fisken än någon annan fiskemetod.
          </note>
          <note>
            När man inför begränsningar och inskränkningar i frioch rättigheter
            tycker jag att det borde finnas anledning att ha tidsgränser.
            Det kan finnas en liten motivering som man kan skåda i fjärran.
          </note>
          <note>
            Fisketillgången har nämligen minskat. Det är klart att även husbehovsfiskare
            och andra skall vara med och dra sitt strå till stacken. Man borde,
            som jag har föreslagit i motionen, göra en begränsning i tid och
            utvärdera. Det förslaget finns med i vår motion. Nu har jag förstått
            att utskottet inte har velat ta hänsyn till den här motionen.
            Jag har ingen anledning att yrka bifall till denna för att ytterligare
            belasta kammarens tid. Därför yrkar jag bifall till reservation
            nr 5 av Sverre Palm, som till viss del tillmötesgår de krav vi
            hade i motionen om 600
          </note>
          <note>
            meter garn. Man kanske inte kan nå längre i nuvarande läge.
          </note>
          <note>
            Vi socialdemokrater från Blekinge har också en motion som vördsamt
            ber om att få fiskemetoden ålljuster utvärderad. Vi vill ha en
            utvärdering av hur plågsam den kan vara för ålen. Utskottet vädjar
            att hörsamma denna blygsamma vädjan. Denna motion har varit uppe
            i riksdagen under många år.
          </note>
          <note>
            Det började tidigt med Hans Wachtmeister och
          </note>
          <note>
            Ralf Lindström. Vi andra har fullföljt denna fråga.
          </note>
          <note>
            Vid omröstningar har fler och fler riksdagsledamöter förstått
            hur viktigt det här är.
          </note>
          <note>
            Nu har vi dock ändrat innebörden och vill bara ha en utvärdering
            av fiskemetoden, men även detta förvägrades oss. Jag yrkar bifall
            till motion 403.
          </note>
          <note>
            Jag har en fråga till Carl G Nilsson. Begränsningen av redskap
            gäller bara för fiske på allmänt vatten.
          </note>
          <note>
            Vid fiske på enskilt vatten regleras inte fångstredskapen på
            detta sätt. Min fråga är: När återkommer regeringen med förslag
            där man begränsar även fisket på enskilt vatten?
          </note>
          <note>
            Moderaterna gick till val på frågan om valfrihet. Jag skulle
            vilja fråga Carl G Nilsson: Vilken valfrihet har den skärgårdsbo
            som fiskar litet för att kunna få det kulturella utbyte som det
            innebär att fiska i skärgården? Han eller hon kan välja att inte
            fiska eller att fiska med 180 meter garn, vilket enligt de sagesmän
            jag har i den blekingska skärgården är alldeles för litet.
          </note>
          <note type="speaker">
            Anf. 212 CARL G NILSSON (m) replik:
          </note>
          <note>
            Herr talman! Om vi börjar med kategorin som inte får yrkesfiskelicens,
            så frågade Christer Skoog hur stort deras husbehov är?
          </note>
          <note>
            Egentligen har Kaj Larsson redan givit sin partikamrat det bästa
            svaret på den frågan, nämligen ungefär att de som inte med de
            begränsningar som här föreslås och med det som då blir tillåtet
            kan tillförsäkra sig sin familjs husbehov bör ägna sig åt någonting
            annat.
          </note>
          <note>
            Jag tycker att det är viktigt att också påminna om att de redskap
            som är tillåtna gäller per fiskande, inte per båt eller per familj.
            Det innebär att samtliga familjemedlemmar som är tillräckligt
            gamla för att kunna sköta ett fiskeredskap kan använda dessa mängder.
          </note>
          <note>
            Christer Skoog frågar hur kontrollen skall gå till.
          </note>
          <note>
            Jag tror för min del att den effektivaste kontrollen av att vi
            efterlever dessa regler sköter vi gentemot varandra. Svenska folket
            har en viss förmåga att inte tillåta grannen att gå emot reglerna
            alltför mycket.
          </note>
          <note>
            Hur stor del av inkomsten skall det gälla för att man skall erhålla
            yrkesfiskarlicens? Jag tror inte att riksdagen skall låsa fast
            sådana siffror. Här tror jag länsstyrelserna har en viktig roll.
            Vi bör behålla den lokala förankringen och den kunskapen. Men
            utskottet skriver: utskottet betonar att väsentlig försörjning
            inte behöver innebära ett högt belopp i kronor för personer i
            glesbygd med olika sysselsättningar. Även försörjningsbördan bör
            beaktas.
          </note>
          <note>
            Vid en hearing med utskottet frågade vi fiskeriverkets personal
            hur de såg på denna fråga.
          </note>
          <note>
            Generaldirektör Ramner angav siffran 10 % av inkomsten. Den siffran
            får stå för honom, men det är i varje fall ett svar på Christer
            Skoogs fråga.
          </note>
          <note>
            Varför gäller inte begränsningen på enskilt vatten?
          </note>
          <note>
            Helt enkelt därför -- vilket står mycket tydligt i gällande riksdagsbeslut
            -- att den enskilde vattenägaren själv har ansvaret för fiskevården
            och beståndsvården på sin egen fastighet.
          </note>
          <note type="speaker">
            Anf. 213 CHRISTER SKOOG (s) replik:
          </note>
          <note>
            Herr talman! Svaret på den senaste frågan är ganska belysande.
            Carl G Nilsson menar alltså i sin plädering att den som har köpt,
            fått ärva eller på annat sätt har enskilt vatten har större ansvar
            än den som fiskar på allmänt vatten. Jag tvivlar på det.
          </note>
          <note>
            Jag tror inte att det finns någon som inte känner ansvar för
            det vatten där han eller hon bedriver sitt fiske. Visst finns
            det en och annan som missbrukar saker och ting i samhället, men
            det finns ingen anledning att göra begränsningar för några stycken
            bara för det.
          </note>
          <note>
            När det gäller hushållens olika behov svarade Carl
          </note>
          <note>
            G Nilsson inte så som jag tyckte att han borde ha svarat. Vad
            grundar man sig på när det gäller antalet meter garn? Finns det
            någon utredning eller utvärdering? Varför just 180 meter garn?
          </note>
          <note>
            Den arbetslöse metallarbetaren i Blekinge behöver kanske ha två
            eller tre gånger så mycket garn för att kunna dryga ut den låga
            arbetslöshetsersättning han får nu när den borgerliga majoriteten
            i riksdagen har sänkt den. Kanske det är en sådan värdering man
            skall göra i stället. Det är absolut fel tid att över huvud taget
            begränsa för människor i nuvarande läge när de behöver inkomstförstärkning.
          </note>
          <note>
            När det gäller hur stor del av inkomsten fisket skall vara för
            att man skall erhålla licens så har jag förstått Carl Nilsson
            så att det är 10 %.
          </note>
          <note type="speaker">
            Anf. 214 CARL G NILSSON (m) replik:
          </note>
          <note>
            Herr talman! Nej, Christer Skoog, jag sade att generaldirektören
            besvarade den fråga vi ställde på det sättet.
          </note>
          <note>
            Christer Skoog har kanske ändå inte förstått vad denna fråga
            handlar om.
          </note>
          <note>
            Den person som Christer Skoog nu åberopar och som behöver inkomstförstärkning
            och avser att fiska för avsalu, skall inte vara föremål för redskapsbegränsning.
            Han eller hon skall söka yrkesfiskelicens. Vi har sagt att om
            han är beroende av detta för sin försörjning, så skall han erhålla
            yrkesfiskarlicens. Begränsningen gäller husbehovfisket, alltså
            det fiske man bedriver för att förse sig och sin familj med fisk
            för det egna hushållet.
          </note>
          <note>
            Så några ord om dem som fiskar med stöd av enskild fiskerätt.
            Det hindrar naturligtvis inte att det förekommer att fiskemyndigheten
            utfärdar begränsningar också för enskilda vatten. Sådana begränsningar
            är motiverade av beståndsvård i största allmänhet. En fiskart
            kan vara hotad, t.ex.
          </note>
          <note>
            laxbeståndet. Då genomförs begränsningar, fiskeförbud, kvoteringar
            som gäller alla typer av fiske. Men de bestämmelser vi nu talar
            om skall inte gälla den som fiskar med stöd av enskild fiskerätt.
          </note>
          <note type="speaker">
            Anf. 215 CHRISTER SKOOG (s) replik:
          </note>
          <note>
            Herr talman! På frågan om hur detta skulle kontrolleras svarade
            Carl G Nilsson förut att vi skall ange varandra. Vi skall alltså
            ha ett samhälle där vi anger grannen för att grannen fiskar för
            mycket eller liknande. Det samhället tror jag inte ett dugg på.
            Sådana samhällen har man rivit ner på andra sidan Östersjön. Inte
            trodde jag Carl G
          </note>
          <note>
            Nilsson skulle tillkalla sådana samhällssystem. Jag gör det i
            alla fall absolut inte.
          </note>
          <note type="speaker">
            Anf. 216 SVEN OLOF PETERSSON (c):
          </note>
          <note>
            Herr talman! Svenskt fiske har stått mycket i fokus och varit
            uppe mycket i debatten under den senaste tiden. Då menar jag svenskt
            fiske alla kategorier från yrkesfiske till sportfiske.
          </note>
          <note>
            Svenskt fiske kan i sig anses vara en liten näring.
          </note>
          <note>
            Det finns ett litet antal utövare om man ser till landets befolkning.
            Det är ändå en näring som har utomordentligt stor betydelse inte
            minst för kuststräckor och skärgårdar där oftast annan möjlighet
            för utkomst saknas.
          </note>
          <note>
            Det är i många fall ofta en utmärkt komplettering som deltidssyssla
            eller bisyssla till andra näringar i dessa sysselsättningssvaga
            områden.
          </note>
          <note>
            Jag tycker att det är mycket positivt att svenskt fiske under
            den senaste tiden ganska mycket har lyfts upp och tagits till
            vara för att ses över. Jag tycker att jordbruksdepartementet under
            Karl Erik
          </note>
          <note>
            Olsson har lyft fram fisket på ett bra sätt i debatten.
          </note>
          <note>
            Jag tittar just på den utredning som Per Wramner leder om fiskets
            framtid och utvecklingsmöjligheter. Det är ett bra exempel på
            den betydelse som man fäster vid fisket och dess framtidsmöjligheter.
          </note>
          <note>
            Den nya fiskelag vi i dag debatterar, som ersätter en drygt 40
            år gammal lagstiftning, är också ett exempel på att man är beredd
            att se över och modernisera lagstiftningen.
          </note>
          <note>
            Jag vill också peka på den skärgårdsutredning som vi ser fram
            emot tillsättandet av under den närmaste tiden, vilken är ytterligare
            ett exempel där fiske-, skärgårds- och kustfrågor lyfts fram.
            Att vi dessutom har tillskapat en speciell fiskeenhet i
          </note>
          <note>
            Jordbruksdepartementet är något som är utomordentligt posivitivt
            och som faktiskt ytterligare lyfter fram fisket och dess betydelse.
          </note>
          <note>
            Det betänkande som vi i dag har att behandla har några huvuddrag
            som väl har kommit fram här tidigare i debatten. Jag vill dock
            säga att vi från
          </note>
          <note>
            Centerns sida anser att såväl propositionen som betänkandet är
            balanserade och innehåller väl avvägda förslag. En fråga som mycket
            har kommit upp är den om licensgivningen, dvs. vilka som skall
            erhålla licens i yrkesfisket. Det är viktigt att stryka under,
            som tidigare här har sagts i kväll, att den som har fisket som
            sin utkomst skall ha licens.
          </note>
          <note>
            Beträffande detta med belopp, kronor och ören, kan ett litet
            belopp för många ha en utomordentligt stor betydelse, därför att
            det kan vara just den där lilla sista biten som gör att man klarar
            sin bärgning och får sin utkomst på den ort och i den trakt där
            man lever och verkar. Det är viktigt att ha en stor öppenhet i
            dessa frågor. Jag tycker att utskottets skrivningar pekar på att
            man ser problemet så som det är och att man är beredd att se till
            att öppenheten blir stor och att det, för dem som fisket har betydelse,
            också skall vara möjligt att få denna möjlighet till licens.
          </note>
          <note>
            När det gäller antalet redskap i de föreslagna redskapsbegränsningarna
            kan vi konstatera att en förbättring har skett vad gäller krokfisket
            från det första förslaget i departementsskrivelsen, där man sade
            att 100 krok, eller rättare uttryckt, 99 krok var vad man skulle
            få fiska med. Nu är antalet sex gånger så stort, dvs. 600 krok.
            Detta är ett mycket rimligare antal. Jag tycker att detta är en
            bra utveckling av propositionsskrivandet.
          </note>
          <note>
            När det gäller länsstyrelsernas kompetens tycker också jag att
            det är utomordentligt viktigt att den tas till vara. Jag vill
            påstå att länsstyrelsefolket -- de som arbetar vid fiskeenheterna
            -- i många stycken besitter en stor och mycket unik kompetens,
            skulle jag vilja säga, i många avgörande fall. Det är viktigt
            att den tas till vara vad gäller frågor runt fiskevården, och
            för att man skall kunna ha den lokala och nära kopplingen mellan
            yrkesutövarna, dvs. de fiskande, oavsett om de är yrkesfiskare
            eller sportfiskare. Man har där en lokalkännedom som gör att man
            också är ett utmärkt organ att arbeta med från Fiskeriverkets
            sida. Jag har full förtröstan för att Fiskeriverket kommer att
            ha denna kompetens till sitt förfogande när det gäller de sysslor
            som man har att utföra. Vi som har förmånen att få arbeta mot
            Fiskeriverket upplever ju redan i dag att man sätter stort värde
            på fiskeenheterna vid länsstyrelserna. Jag förutsätter att man
            också i framtiden kommer att tillvarata den resursen.
          </note>
          <note>
            Det är inte så ofta, herr talman, som man får motioner bifallna.
            Jag känner i dag en stor glädje då jag kan konstatera att den
            motion som jag själv har lagt i anslutning till propositionen,
            som gäller bevarandet av ålsaxen som en tillåten fiskemetod, ser
            ut att bifallas av kammaren. I alla fall tyder den eniga skrivningen
            från jordbruksutskottet på detta.
          </note>
          <note>
            Detta fiskeredskap är ett redskap som man sedan lång tid tillbaka
            använder speciellt i kusttrakterna i sydöstra Sverige. Redskapet
            har funnits under lång tid, men fick ett uppsving efter det att
            det, som vi därnere brukar kalla för ålajärn, blev förbjudet för
            ett antal år sedan. Det är viktigt att framhålla att utskottet
            här har visat en lyhördhet och öppenhet i denna fråga, och att
            man också kan se att det finns lokala variationer av fisket och
            olika traditioner som är betydelsefulla och värda att bibehålla.
            Det är också viktigt att konstatera att detta är en effektiv metod
            för att fiska ål, en metod som på intet sätt kan anses utgöra
            någon större fara för fisken än om den skulle fiskas med annat
            traditionellt redskap, dvs. att den inte alls riskerar att bli
            skadad med detta redskap. Det är en effektiv metod för att på
            ett snabbt och bra sätt få upp fisken till ytan, så att den där
            sedan också kan avlivas.
          </note>
          <note>
            När det gäller de olika problem som fisket brottas med i dag,
            kan vi konstatera att det är torskfiskestopp i Östersjön. Detta
            drabbar yrkesfisket mycket hårt för närvarande. Det finns också
            olika sjukdomar. Sjukdomen M 74 har slagit mycket hårt under den
            senaste tiden. Den har framför allt drabbat laxfiskarna. Detta
            innebär stora bekymmer, och här krävs olika insatser för att komma
            till rätta med problemen. Jag förutsätter att det skall gå att
            få fram någon form av aktionsprogram eller ytterligare planer
            för att påskynda arbetet med att utreda problemen runt dessa sjukdomar,
            och att det, om det skulle erfordras, skall finnas möjligheter
            att också ta fram ytterligare medel för detta. Detta är viktigt
            både för att kunna vårda fiskebeståndet och för att i framtiden
            se till att det finns någon fisk att ta upp för yrkesfiskare,
            heltidsfiskare, deltidsfiskare, binäringsfiskare, husbehovsfiskare
            eller fritidsfiskare. Här har vi alla ett ansvar att driva på
            i denna fråga.
          </note>
          <note>
            Det är också viktigt att fortsätta att bedriva en politik på
            miljösidan som kan komma till rätta med de föroreningar som finns
            i våra vatten och som på många sätt under de gångna åren har lett
            till fluktuationer i fiskbestånden runt om. Dessa problem är ju
            oftast inte av enbart nationell art, utan de är gränsöverskridande.
            Det är därför viktigt att arbetet fortsätter, inte minst i trakterna
            omkring Östersjön, för att minska utsläppsmängderna och se till
            att vattnet hålls friskt, så att vi också i framtiden kan hålla
            en god fiskstam som tål att beskattas.
          </note>
          <note>
            Det måste inför framtiden ligga i allas intresse att hushålla
            med fiskbeståndet på ett klokt sätt, så att vi genom en avvägd
            vård och beskattning får ett fiskbestånd både nu och i framtiden,
            som kan användas som en gemensam resurs för landet, för landets
            invånare och för landets ekonomi.
          </note>
          <note>
            Christer Skoogs motion, Jo403, om utvärdering av ålljustring
            som fiskemetod, är intressant och tål att se vidare på. Motionen
            har kanske på sitt sätt en något lokal koppling i och med att
            det var just i
          </note>
          <note>
            Blekingefiskevattnen -- jag vill minnas att det var från Torhamns
            udde till Gö udde -- man senast hade tillstånd att använda denna
            fiskemetod och där den senast också kom till användning. Denna
            motion är intressant och tål att vidare beaktas.
          </note>
          <note>
            I övrigt, herr talman, vill jag yrka bifall till den hemställan
            i det betänkande som ett mer eller mindre enigt jordbruksutskott
            har lagt fram.
          </note>
          <note>
            Framför allt tycker jag att det är positivt att motionen om ålsaxen
            som en godkänd fiskemetod att användas även i framtiden har tillstyrkts.
          </note>
          <note type="speaker">
            Anf. 217 SVERRE PALM (s):
          </note>
          <note>
            Herr talman! Havet och de stora sjöarna med sina fjordar och
            vikar är en naturresurs och inte bara en plats för bad och segling.
            De grunda vikarna och kustvattnen utgör lek- och uppväxtområden
            för ett stort antal arter med hög biologisk produktion med betydelse
            för fiskbestånden.
          </note>
          <note>
            Vi står i dag i begrepp att dela upp denna resurs mellan yrkesfisket
            och fritids- och husbehovsfisket.
          </note>
          <note>
            Kustbefolkningen från såväl Västkusten som från andra kustavsnitt
            har reagerat våldsamt mot de nya reglerna. De upplever att redskapsbegränsningen
            är för långtgående och att hänsyn inte i tillräckligt hög grad
            tas till vedertagen tradition.
          </note>
          <note>
            Norrbottens skärgårdsfiskare och Blekinge kustoch fiskförening
            har uppvaktat utskottet, och kraven är lindringar i reglerna.
          </note>
          <note>
            Regeringsförslaget har föranlett ett antal motioner med förslag
            på hur redskapsbegränsningen bör utformas. I motioner från enskilda
            ledamöter inom
          </note>
          <note>
            Moderaterna, Folkpartiet, kds och
          </note>
          <note>
            Socialdemokraterna begärs att man ökar längden på garn från 180
            meter till mellan 270 och 600
          </note>
          <note>
            meter. Ny demokrati föreslår att redskapen anpassas till lokala
            förhållanden efter olika delar av kuststräckorna.
          </note>
          <note>
            I en motion av Sten Östlund och mig begär vi att tillåten längd
            nät skall bestämmas till 360 meter och att antalet kräftburar
            och/eller krabbtinor ökas från
          </note>
          <note>
            6 till 14. Det blir samma antal som gäller hummertinor. Vi begär
            också att det antal som får användas samtidigt begränsas till
            högst 6 andra burar och nät eller garn. Linor och ryssjor utgår
            ur bestämmelserna.
          </note>
          <note>
            Det är således på tre områden som vårt förslag avviker från utskottsmajoritetens.
            Det gäller framför allt nät. Nät är för oss på Västkusten skäddgarn,
            säger vi. Skäddgarn har en maskstorlek på 70 millimeter och är
            avsedda för att fiska plattfisk, sandskädda och rödspotta med.
            Jag påstår att detta fiske inte är till förfång för yrkesfisket.
            Detta framgår av en lista som jag har här. Där anges fisket värdemässigt.
            Denna lista toppas av torsk, sill och strömming. Det är en uppräkning
            på tolv arter. Rödspotta och sandskädda är inte med bland dem.
            Därför hävdar jag att det inte är till förfång för yrkesfisket
            om man utökar garnfisket till 360 meter.
          </note>
          <note>
            Antalet kräftburar skall begränsas till sex.
          </note>
          <note>
            Kräftfisket på Västkusten bedrivs till 80 % i de fyra nordligaste
            kommunerna. Det är ca 100 fiskare som bedriver detta fiske. Kräftburar
            sätts på ett djup på över 30 meter. Att få ned sex kräftburar
            är nästan omöjligt om man inte hänger på en massa tyngder.
          </note>
          <note>
            Normalt har man 25, 30 eller 40 burar på en lina för att kunna
            fiska på detta sätt.
          </note>
          <note>
            Det finns också begränsningar i fråga om storlek på de kräftor
            som man får ta upp. Där är kräftfiske med bur skonsamt. Man sätter
            tillbaka kräftorna på den plats där de är fiskade.
          </note>
          <note>
            Däremot när det gäller trålfiske efter kräfta är totalfångsten
            i Kattegatt och Skagerrak drygt
          </note>
          <note>
            10 000 ton varav 4 200 ton landas. Resten dumpas när man har
            kört ett långt tråldrag, och man kanske är i helt andra bottnar
            när man dumpar det som är för smått. Mycket av det är då redan
            dött. Också i detta sammanhang har jag visat att det är fel att
            begränsa kräftfiske med bur.
          </note>
          <note>
            Vi har också föreslagit att man skulle få ha fler tinor att fiska
            krabba med. Man skriver: Havet är fullt av krabba.
          </note>
          <note>
            Jag vill därför fråga Carl G Nilsson: Vilka skäl är det som styr
            att man skall begränsa fisket av de fiskarter som jag har visat
            att det är skonsamt att fiska med de metoder som vi använder på
          </note>
          <note>
            Västkusten?
          </note>
          <note>
            Avslutningsvis vill jag försäkra Carl G Nilsson att det för mig
            inte handlar om röstfiske.
          </note>
          <note>
            Engagemanget går längre tillbaka. Det går tillbaka till det remisskrivande
            som åtta av Bohusläns kustkommuner har utarbetat samfällt. Jag
            har varit med och behandlat detta i vår landsbygdsnämnd.
          </note>
          <note>
            Där har jag reserverat mig till förmån för ett förslag som gick
            något längre än det som jag har yrkat på.
          </note>
          <note>
            Herr talman! Jag yrkar bifall till reservation 5.
          </note>
          <note>
            I detta anförande instämde Inga-Britt Johansson
          </note>
          <note>
            (s).
          </note>
          <note type="speaker">
            Anf. 218 CARL OLOV PERSSON (kds):
          </note>
          <note>
            Herr talman! Jag vill börja med att yrka bifall till utskottets
            hemställan.
          </note>
          <note>
            Detta är en oerhört viktig fråga för det svenska fisket. Det
            finns många som sysslar med fiske och som är intresserade av vad
            vi kommer att besluta.
          </note>
          <note>
            Därför är jag glad att jag kan säga att detta är en bra proposition.
            Vi måste värna om skärgårdsbefolkningen. Då gäller det att värna
            om yrkesfiskarnas och fiskindustrins möjligheter att överleva
            för att få en levande skärgård. Det gäller också att värna om
            övrig kustbefolkning som har husbehovet som en viktig del.
          </note>
          <note>
            Jag tycker att den lag som nu kommer att stiftas innebär en bra
            avvägning mellan olika intressen.
          </note>
          <note>
            Jag upplever därför att Sverre Palms försök till populism inte
            är särskilt klädsam.
          </note>
          <note>
            För den som liksom Sverre Palm och Christer
          </note>
          <note>
            Skoog hävdar att det antal redskap som husbehovsfiskarna skall
            få använda inte räcker, skyddar egentligen inte husbehovsfiskarna.
            Jag tror att man kan säga att alla om fem år kommer att vara mycket
            tacksamma för att vi fattade detta beslut i dag.
          </note>
          <note>
            Det råder en missuppfattning här som jag skulle vilja korrigera.
            Kaj Larsson och Christer Skoog var inne på det. Christer Skoog
            frågade hur stor inkomsten skall vara, och Kaj Larsson sade att
            man skall ställa krav på redovisning av inkomsterna.
          </note>
          <note>
            Det är faktiskt på det sättet att vi i utskottet går ifrån propositionens
            text litet grand i detta sammanhang. Nu står det som svar på den
            socialdemokratiska motionen Jo99 och som handlar om ungdomarnas
            möjligheter att komma in som fiskare:
          </note>
          <note>
            Över huvud kan det förutsättas när frågan om licens prövas första
            gången att sökanden inte kan dokumentera några inkomster av fiske.
            I sådana fall får en bedömning av den framtida inkomsten göras
            på grundval av de uppgifter som sökanden lämnar om sitt planerade
            fiske och sina förhållanden i övrigt.
          </note>
          <note>
            Detta kan vara ett sätt att komma över att man kanske inte har
            redovisat också inkomster. Jag vet inte hur långt detta sträcker
            sig. Men det ger möjlighet att få en licens och i fortsättningen
            redovisa inkomster från fisket för den som vill ha fisket som
            en binäring.
          </note>
          <note type="speaker">
            Anf. 219 CLAUS ZAAR (nyd):
          </note>
          <note>
            Herr talman! Max Montalvo har tidigare i kväll talat om redskapsbegränsningen.
            Jag instämmer i det resonemanget. Jag tycker att detta reglerande
            är alldeles onödigt att utföra på det sätt som föreslås i propositionen.
          </note>
          <note>
            Det är inte på det sätt som Carl G Nilsson har uppfattat oss,
            nämligen att vi vill ha ytterligare regleringar, utan det är fråga
            om att det skall vara anpassat till lokala förhållanden, så att
            det accepteras av medborgarna utefter de olika kuststräckorna.
            Då är det bättre att det kommer ned på en lokalare nivå än att
            vi bestämmer det i denna församling. Det är alltså viktigt att
            sådana förändringar accepteras och uppfattas som sunt förnuft.
          </note>
          <note>
            I det sammanhanget verkar Christer Skoog ha i stort sett samma
            uppfattning som vi. Ny demokratis förslag borde därför passa honom.
            Men Christer
          </note>
          <note>
            Skoog yrkar inte ens bifall till sin egen motion.
          </note>
          <note>
            Påminner den alltför mycket om Ny demokratis förslag? Det handlar
            ju här om valfrihet. Men när det verkligen gäller verkar det vara
            svårt att genomföra en sådan.
          </note>
          <note>
            Herr talman! Så några ord om yrkesfiskelicensen. I
          </note>
          <note>
            propositionen sägs det att den skall vara beroende av fisketillgången.
            Det tycker vi i Ny demokrati är oroande. Kompetensen och yrkesskickligheten
            borde finnas med i bilden när det gäller att avgöra om en person
            är lämplig. Samhället kan ju förorsakas svåra skador om en person
            uppträder olämpligt.
          </note>
          <note>
            Alla minns vi nog bilderna på den fiskebåt som hade lastat 200
            000 kilo sill. Vattenlinjen gick alldeles vid relingen. Båten
            stoppades i Sydsverige i sista stund. Men risken för en stor olycka
            var uppenbar. Det är viktigt att vi för ett resonemang om ansvaret.
            Det är inte bara tillgången på fisk som skall vara avgörande för
            licensen. Det måste också göras en avvägning mellan kravet på
            en viss kompetens och yrkesskickligheten.
          </note>
          <note>
            Christer Skoog känner liksom de flesta av oss andra oro för de
            fisksjukdomar som breder ut sig. Detta är ett bekymmer. Ett bekymmer
            har också det internationella beteendet varit när det gäller
          </note>
          <note>
            Östersjön. Från vissa länders sida har man ju inte brytt sig
            om att ta hand om fångsten om näten inte kunnat hittas. I det
            avseendet har man dock försökt att skärpa sig. Är det månne sådant
            här som gör att sjukdomar uppstår? Inte vet jag. Det gläder mig
            dock att Christer Skoog lovar att genom
          </note>
          <note>
            Fiskeriverkets styrelse snabbt verka för att frågan utreds.
          </note>
          <note>
            Herr talman! Jag har också studerat sjukdomarna hos sötvattenkräftan
            och funderat över vilka åtgärder som behöver vidtas. Det bör alltså
            betonas att kräftpesten på sikt är ett sådant gissel för sötvattenkräftan
            att man kanske måste få fram andra föreskrifter än de som det
            talas om i propositionen. Jag har tidigare nämnt att man kan använda
            annat än mört till bete, eftersom mörten kan komma från smittade
            vatten. Det är ett tips som jag tycker att man borde ta fasta
            på framöver.
          </note>
          <note>
            Sötvattenpesten sprids ju både genom fångstredskapen -- t.ex.
            burarna -- och genom betet.
          </note>
          <note>
            Till sist litet reklam för fiskeutbildningen i
          </note>
          <note>
            Simrishamn. Vi bör alltså när det gäller kompetensen, som jag
            tidigare nämnde, ta hänsyn till att det finns en bra utbildning.
            Denna borde bemötas mera positivt i en sådan här utredning. När
            man talar om yrkesfiskelicensen nämns ingenting om utbildningen.
            Men jag tycker att det är viktigt att komma ihåg att vi har en
            resurs här som t.ex. är av hög teknisk kvalitet och som skall
            användas.
          </note>
          <note>
            Jag hoppas att tidigare talare som berört frågor om fångstmetoder
            och särintressen tänker sig för i det avseendet. Fisket är ju
            både för kustbefolkningen och för yrkesfiskarna en enormt viktig
            verksamhet.
          </note>
          <note>
            En mängd människor sysslar med dessa saker och följer frågan.
          </note>
          <note type="speaker">
            Anf. 220 CHRISTER SKOOG (s) replik:
          </note>
          <note>
            Herr talman! Jag vill bara helt kort säga till Claus
          </note>
          <note>
            Zaar att anledningen till att jag inte yrkade bifall till den
            utmärkta socialdemokratiska motionen var att jag försökte vara
            litet mer resultatinriktad. Jag tror nämligen att vi, om vi kan
            samlas kring det förslag som är näst bäst i det här avseendet,
            nämligen reservation 5 av Sverre Palm, kan få en större del av
            kammarens ledamöter att rösta på detta förslag.
          </note>
          <note>
            Det är den enkla anledningen, och även den enda.
          </note>
          <note>
            Om jag hade varit ute efter att fiska röster skulle jag kanske
            fullt ut ha yrkat bifall till den socialdemokratiska motionen.
          </note>
          <note>
            Jag har lovat att verka för att man skall komma åt orsakerna
            till fisksjukdomarna. Jag tror att hela
          </note>
          <note>
            Fiskeriverkets styrelse och ledning har samma ambition. Sven-Olof
            Petersson och jag -- båda sitter vi med i verkets styrelse --
            har nämligen begärt ett extra sammanträde. Kanske kan vi snabbare
            -- det är ju nu som frågan är aktuell -- få fram fler utredningar
            och uppgifter. Kanske kan vi också få ytterligare medel, inte
            minst från regeringen, för ytterligare forskning för att komma
            åt sjukdomen
          </note>
          <note>
            M 74.
          </note>
          <note>
            Claus Zaar har kanske ett visst inflytande -- i varje fall har
            han mycket större inflytande än jag -- när det gäller detta med
            medel från regeringen.
          </note>
          <note type="speaker">
            Anf. 221 CLAUS ZAAR (nyd) replik:
          </note>
          <note>
            Herr talman! Om man tittar på innehållet i den politik som gäller
            regleringen av redskapen, finner man att det förslag som vi har
            avlämnat ligger så nära Christer Skoogs motion som det över huvud
            taget är möjligt. Vårt förslag borde alltså ha passat, för därmed
            får den kustnära befolkningen ett inflytande på utformningen.
          </note>
          <note>
            Vi är litet för långt från verkligheten. Vi i denna kammare håller
            ju på med detaljstyrning. Det oroar mig om vi skall peta med sådana
            här detaljer.
          </note>
          <note>
            Vi bör kunna ha litet generellare åsikter och låta den lokala
            myndigheten sköta utformningen, beroende på hur det ser ut lokalt.
          </note>
          <note>
            Sedan kan jag nog säga att varken jag eller Christer
          </note>
          <note>
            Skoog har några stora mängder pengar.
          </note>
          <note type="speaker">
            Anf. 222 CHRISTER SKOOG (s) replik:
          </note>
          <note>
            Herr talman! Nej, Claus Zaar, jag har inte några pengar.
          </note>
          <note>
            Men Claus Zaar och Ny demokrati borde nog vid sin uppgörelse
            med regeringen ha tänkt också på detta stora och viktiga område
            och inte bara på röstfisket.
          </note>
          <note type="speaker">
            Anf. 223 CLAUS ZAAR (nyd) replik:
          </note>
          <note>
            Herr talman! Jag hoppas att Christer Skoog är medveten om landets
            ekonomiska situation. Vi skall inte diskutera den saken nu. Men
            att här i kväll begära att vi skall låna mer pengar till olika
            verksamheter är litet väl magstarkt.
          </note>
          <note type="speaker">
            Anf. 224 LISBET CALNER (s):
          </note>
          <note>
            Herr talman! Jag tar till orda med anledning av att jag inte
            håller med jordbruksutskottet när man i betänkandet skriver att
            utskottet anser det
          </note>
          <note>
            ''tillfredsställande att regeringen nu föreslår redskapsbegränsningar
            för husbehovsfisket och fritidsfisket''.
          </note>
          <note>
            Jag har förståelse för att vissa begränsningar kan behöva införas.
            Men jag anser att utskottets uppfattning om begränsningarna går
            för långt. Min uppfattning grundar sig på alla de brev, telefonsamtal,
            tidningsartiklar, insändare och personliga samtal som jag har
            fått av och haft med kustbefolkningen i västra Sverige.
          </note>
          <note>
            Ett antal kommuner i Bohuslän har yttrat sig över utredningen
            Enklare fiskebestämmelser och ansett att en begränsning till högst
            20 tinor, 20 burar och
          </note>
          <note>
            360 meter garn borde vara till fyllest. Jag har skrivit en motion
            tillsammans med tre andra västkustbor och föreslagit detta.
          </note>
          <note>
            Utskottet har avstyrkt motionen. Man anser att det är tillräckligt
            med ett mindre antal redskap för att tillgodose det egna hushållet
            med fisk.
          </note>
          <note>
            När jag berättar detta för kustbefolkningen där hemma säger de:
            Ja, det är som vanligt där uppe i
          </note>
          <note>
            Stockholm. Där har man ingen större förståelse för eller kunskap
            om vårt sätt att leva. Det har Carl G
          </note>
          <note>
            Nilsson och Carl Olov Persson gett oss bevis för i dag, med sina
            insinuationer om röstfiske och populism.
          </note>
          <note>
            Vid de dansk-norska provinsernas avträdande till svenska kronan
            genom freden i Roskilde 1658
          </note>
          <note>
            tillförsäkrades genom fredsfördraget invånarna att
          </note>
          <note>
            ''bliwa vid deras vanliga rätt, lag och gamla privilegier och
            friheter oturberade och obehindrade, såvida de icke löpa eller
            strida contra leges fundamentales af Sweriges chrono''. Detta
            kunde man läsa i fredsavtalet.
          </note>
          <note>
            Kustbefolkningens urgamla rätt att ta fångst ur havet har haft
            stor betydelse för utvecklingen av våra kustsamhällen. De begränsningar
            av möjligheterna att utöva det för Västkusten traditionella husbehovsfisket
            som regeringen och nu även jordbruksutskottet föreslår har upprört
            många sinnen.
          </note>
          <note>
            Det finns, som jag sade tidigare, viss förståelse för att en
            del begränsningar behöver införas för att skydda yrkesfisket,
            för att det skall kunna bli av någorlunda format. Men de begränsningarna
            måste ändå stå i samklang med kustbefolkningens urgamla rätt till
            ett fritt fiske, tycker vi. Det är ett fiske som både socialt
            och kulturellt har varit en av förutsättningarna för många generationers
            sätt att leva. Eller uttryckt som några styrsöbor skrev till oss
            på bohusbänken: Husbehovsfisket är en naturlig del av våra liv
            och en av anledningarna till att vi bor kvar här.
          </note>
          <note>
            Herr talman! Jag tycker att det är riktigt att tala om för kammaren
            vad befolkningen hemma i Bohuslän tycker och tänker i dessa frågor.
          </note>
          <note>
            Det finns dock en reservation som någorlunda närmar sig den uppfattning
            som jag har i de här frågorna. Det är Sverre Palms reservation,
            nr 5.
          </note>
          <note>
            Den kommer jag att rösta på vid morgondagens votering.
          </note>
          <note>
            Herr talman! Jag yrkar bifall till reservation nr 5 till jordbruksutskottets
            betänkande.
          </note>
          <note>
            I detta anförande instämde Karl-Erik Svartberg (s).
          </note>
          <note type="speaker">
            Anf. 225 CARL OLOV PERSSON (kds):
          </note>
          <note>
            Herr talman! Jag vill bara påpeka en sak för Lisbet
          </note>
          <note>
            Calner. Vid fredsslutet den gången kanske Sveriges befolkning
            bestod av 600 000 människor. Europas befolkning var inte stor.
            Man hade färdmässigt långt mellan Tysklands och Sveriges kuster.
          </note>
          <note>
            Det har alltså skett en enorm befolkningsutveckling. Fisketrycket
            har ökat. Nu måste man reglera detta på ett annat sätt än man
            gjorde på den gamla tiden.
          </note>
          <note type="speaker">
            Anf. 226 LISBET CALNER (s):
          </note>
          <note>
            Herr talman! Jag får tacka för historielektionen, men jag tror
            ingalunda att ett antal meter i nät och några burar skulle ha
            någon avgörande betydelse för fisken i havet. Det fria fisket
            i havet är fortfarande socialt och kulturellt betingat.
          </note>
          <note>
            Vi har viss förståelse för att en del begränsningar behövs. Men
            vi från Bohuslän, och även en hallänning som var med på vår motion,
            anser att begränsningarna går för långt.
          </note>
          <note>
            Herr talman! Jag försäkrar att vi avser att återkomma under den
            allmänna motionstiden med våra krav.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 juni.)
          </note>
          <note>
            26 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1992/93:AU18 Uppskov med behandlingen av vissa ärenden.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            27 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1992/93:BoU25 Uppskov med behandlingen av vissa ärenden.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 juni.)
          </note>
          <note>
            28 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkande
          </note>
          <note>
            1992/93:FiU30 Den ekonomiska politiken och slutlig budgetreglering
            för budgetåret 1993/94
          </note>
          <note>
            Skatteutskottets betänkande
          </note>
          <note>
            1992/93:SkU27 Indrivningslag
          </note>
          <note>
            29 § Kammaren åtskildes kl. 22.35.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 4 §
          </note>
          <note>
            anf. 41 (delvis),
          </note>
          <note>
            av tredje vice talmannen därefter t.o.m. 10 § anf.
          </note>
          <note>
            99 (delvis),
          </note>
          <note>
            av förste vice talmannen därefter t.o.m. beslutet om uppskjuten
            votering kl. 17.17,
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 17.54,
          </note>
          <note>
            av andre vice talmannen därefter t.o.m. 23 § anf.
          </note>
          <note>
            195 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
