<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--17</head>
          <docDate when="1992-11-05">1992-11-05</docDate>
        </div>
      </front>
      <body>
        <div>
          <note>
            1 § Anmälan om ny vice ordförande i näringsutskottet
          </note>
          <note>
            Förste vice talmannen anmälde att näringsutskottet den 3 november
            utsett Birgitta Johansson (s) till ny vice ordförande efter Anita
            Gradin (s).
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:82 till näringsutskottet
          </note>
          <note>
            1992/93:119 avsnitt 2 och ändring i livsmedelslagen till lagutskottet
          </note>
          <note>
            propositionen i övrigt till jordbruksutskottet
          </note>
          <note>
            3 § Svar på interpellation 1992/93:7 om en ny bro över Ångermanälven
          </note>
          <note type="speaker">
            Anf. 1 Kommunikationsminister MATS ODELL (kds):
          </note>
          <note>
            Herr talman! Elvy Söderström har frågat mig vilka åtgärder jag
            ämnar vidta för att påskynda byggandet av en ny bro över Ångermanälven.
          </note>
          <note>
            Regeringen har tidigare under åren 1991 och 1992
          </note>
          <note>
            presenterat fyra förslag och beslut om tidigareläggningar och
            igångsättningar av väg- och järnvägsprojekt utöver ordinarie anslag.
            Ett viktigt syfte med dessa beslut har bl.a. varit att skapa sysselsättning.
            De två senaste besluten med satsningar i vägprojekt på sammanlagt
            3,5
          </note>
          <note>
            miljarder kronor har riktats mot särskilt sysselsättningsintensiva
            underhållsåtgärder i mindre vägar. Det har därför inte varit möjligt
            att finansiera ett så stort projekt som en ny bro över
          </note>
          <note>
            Ångermanälven inom ramen för dessa beslut.
          </note>
          <note>
            Kostnaden för en bro beräknas uppgå till drygt 2
          </note>
          <note>
            miljarder kronor.
          </note>
          <note>
            Trots ett mycket stramt statsfinansiellt läge, pågår inom regeringen
            ett intensivt arbete med att finna en lösning beträffande finansieringen
            av flera angelägna investeringsprojekt, däribland bron över
          </note>
          <note>
            Ångermanälven. En redovisning av arbetet med finansieringen av
            infrastrukturen kommer att lämnas i budgetpropositionen och i
            regeringens planerade proposition till riksdagen i vår om inriktningen
            av investeringsplaneringen i trafikinfrastrukturen.
          </note>
          <note>
            Innan beslut om byggandet av en bro över
          </note>
          <note>
            Ångermanälven kan fattas finns dessutom ett antal juridiska processer
            som måste fullföljas. På
          </note>
          <note>
            Vägverket pågår förberedelserna med fastställandet av en arbetsplan.
            Bl.a. har verket inväntat besked om hur byggandet av en bro skall
            behandlas i förhållande till naturresurslagen.
          </note>
          <note>
            Regeringen fattade förra torsdagen beslut om att berörda kommuner
            skall redovisa hur de avser att tillgodose hushållningsintressen
            enligt naturresurslagen i samband med ett antal planerade infrastrukturinvesteringar.
            En ny bro över Ångermanälven omfattas av en sådan redovisning.
            Denna redovisning försenar dock inte fastställandet av en arbetsplan
            eller en eventuell byggstart.
          </note>
          <note type="speaker">
            Anf. 2 ELVY SÖDERSTRÖM (s):
          </note>
          <note>
            Herr talman! Jag ber att få tacka kommunikationsministern för
            svaret, men tyvärr tvingas jag konstatera att jag inte har fått
            svar på mina frågor. Detta är, än en gång, ord staplade på varandra,
            utan några som helst besked om hur kommunikationsministern vill
            påskynda byggandet av en ny bro över Ångermanälven.
          </note>
          <note>
            Vi är många som väntar på besked i det här ärendet. I sitt svar
            säger kommunikationsministern att Vägverket har ''inväntat besked
            om hur byggandet av en bro skall behandlas i förhållande till
            naturresurslagen''. Vem har man väntat på? Jo, i likhet med alla
            andra har man väntat på regeringens besked om hur frågan skall
            handläggas.
          </note>
          <note>
            Det är bra att regeringen nu har fattat ett beslut, men man kunde
            ha fattat beslutet i somras. På det här sättet har man fördröjt
            projektet med ytterligare ett halvår.
          </note>
          <note>
            Nu kräver vi i Västernorrland, Västerbotten och
          </note>
          <note>
            Norrbotten besked om pengar till Vedabron. Vi nöjer oss inte
            med, som ministern säger i sitt svar, att Vedabron är ett av ''flera
            angelägna investeringsprojekt''. Vi vill veta hur regeringen prioriterar.
            Är detta projekt nr 1, och kommer det att finnas med i budgetpropositionen?
          </note>
          <note>
            Herr talman! Den socialdemokratiska regeringen beslöt i augusti
            1991 att avsätta 2 miljarder för detta projekt. Den 26 mars i
            år redovisade kommunikationsminister Mats Odell här i kammaren
            att dessa pengar skulle användas till andra projekt i landet och
            lovade att återkomma till
          </note>
          <note>
            Vedabron.
          </note>
          <note>
            Det här är tredje gången som vi debatterar ärendet, och jag hade
            hoppats på ordspråket ''tredje gången gillt''. Tyvärr får vi nog
            ta till ordspråket ''tomma tunnor skramlar mest''.
          </note>
          <note>
            Sedan beslutet fattades har situationen blivit akut.
          </note>
          <note>
            Den 9 maj fick man avstänga bron för all trafik över
          </note>
          <note>
            4 ton, och man leder nu all tung trafik över
          </note>
          <note>
            Hammarsbron och genom Kramfors centrum, vilket kraftigt försämrar
            trafiksäkerheten och trafikmiljön. Detta leder också till orimliga
            kostnadsökningar för näringslivet och till att näringslivet i
            vår del av Sverige får en orimlig konkurrenssituation.
          </note>
          <note>
            I början av oktober fick vi än en gång bevis på att
          </note>
          <note>
            Sandöbron är i ett mycket dåligt skick. Bron måste repareras
            igen.
          </note>
          <note>
            Ja, allt detta känner kommunikationsministern till.
          </note>
          <note>
            Statsrådet har t.o.m. på ort och ställe fått information om situationen.
            Därför är vi ännu mer bestörta över att vi inte får några som
            helst löften om pengar till bron från kommunikationsministern
            och regeringen.
          </note>
          <note>
            Det råder stor politisk enighet i Västernorrland och
          </note>
          <note>
            Västerbotten om att byggandet av Vedabron snarast skall påbörjas.
            Detta kom fram inte minst i måndags, när kommunikationsministern
            fick ta emot en delegation med företrädare för kommuner från Härnösand
            i söder till Skellefteå i norr. Det var representanter för olika
            kommuner och olika partier. Dagens debatt kommer också att förstärka
            detta intryck.
          </note>
          <note>
            Jag vill påminna om att den socialdemokratiska gruppen i trafikutskottet
            står bakom våra krav när vi begär pengar till en ny bro. Situationen
            är helt enkel ohållbar.
          </note>
          <note>
            En ny bro över Ångermanälven är en av de viktigaste infrastrukturella
            satsningarna för vår del av landet, men även för hela Sverige.
          </note>
          <note>
            I en tid när arbetslösheten stiger är det märkligt att vi inte
            skall kunna ha råd att bygga denna bro. I en tid med mycket hög
            arbetslöshet är det slöseri att inte bygga bron. Arbetslösheten
            bara fortsätter att förvärras i Västernorrland, och vi har nu
            den näst högsta arbetslösheten i landet -- en placering som vi
            inte alls är glada över.
          </note>
          <note>
            Förutom det mänskliga lidandet kostar detta också samhället oerhörda
            summor pengar. Bara i
          </note>
          <note>
            Västernorrland kostar A-kassan 4 miljoner kronor per dag, vilket
            omsatt i årskostnader är över 1
          </note>
          <note>
            miljard. Det om något borde göra att man passar på nu, när situationen
            är så besvärlig.
          </note>
          <note>
            Att bygga Vedabron är därför en klok och bra investering, både
            på lång och på kort sikt, inte bara för Västernorrland utan också
            för hela Sverige.
          </note>
          <note type="speaker">
            Anf. 3 GEORG ANDERSSON (s):
          </note>
          <note>
            Herr talman! När jag tar del av svaret från kommunikationsministern
            tvingas jag konstatera att det är mycket passivt och kraftlöst.
            Jag hade förväntat mig att kommunikationsministern och regeringen
            nu skulle ha ambitionen att flytta fram positionerna. Det här
            är en fråga som har diskuterats länge, och den ligger inom ramen
            för infrastruktursatsningar som angavs redan i regeringens tillväxtproposition
            våren 1991. Det är mot bakgrund av att den här bron är så att
            säga nyckeln till hela övre Norrland, på en av de viktigaste vägarna
            i landet, E 4.
          </note>
          <note>
            Därefter har det visat sig att bron är så bristfällig att det
            har gått hål i den. Då trodde man att regeringen skulle rycka
            ut och göra någonting, men icke så.
          </note>
          <note>
            Nu heter det dessutom, till min stora förvåning, i svaret: ''Innan
            beslut om byggandet av en bro över
          </note>
          <note>
            Ångermanälven kan fattas finns dessutom ett antal juridiska processer
            som måste fullföljas.''
          </note>
          <note>
            Beslutet om att bygga bron är ju fattat. Den 22
          </note>
          <note>
            augusti 1991 undertecknade jag på regeringens vägnar ett beslut
            om att investeringen skulle genomföras i enlighet med en överenskommelse
            som då hade träffats mellan
          </note>
          <note>
            Infrastrukturdelegationen och Vägverket. Den skulle belasta anslaget
            K 1, som hade inrättats av riksdagen.
          </note>
          <note>
            Sedan är det fråga om att accelerera i processen. Då kan man
            alltid hitta på nya skäl. En arbetsplan presenterades i april,
            och sedan har regeringen väntat och väntat, för att bestämma sig
            huruvida man skall pröva projektet enligt naturresurslagen, och
            månaderna har gått.
          </note>
          <note>
            Vad regeringen nu har beslutat om är jag oklar över. Enligt uppgifter
            i media innebär det en process, där kommunerna skall yttra sig
            igen -- som om de inte visste vad de ville i den här frågan. Det
            är i få frågor som det finns så entydiga besked från den lokala
            opinionen som i den här frågan.
          </note>
          <note>
            Bron behövs för transporter, så att lastbilar kan köra med full
            last, enkelt uttryckt, på E 4, en
          </note>
          <note>
            Europaväg. Det kan de inte göra i dag, utan de måste göra en
            stor omväg på 4 mil, som Elvy
          </note>
          <note>
            Söderström sade, därför att Sandöbron inte håller.
          </note>
          <note>
            När Tjörnbron rasade ryckte regeringen ut och satte till alla
            klutar för att bygga en ny bro. Även om det inte är en lika dramatisk
            utveckling när det gäller Sandöbron är det ändå något åt det hållet.
          </note>
          <note>
            En ny bro måste till, och det finns ett från alla synpunkter
            mycket bra projekt. Beslut är fattat.
          </note>
          <note>
            Men regeringen har flyttat pengar från det här anslaget till
            andra objekt. Okej, men då måste regeringen fylla på med nya pengar,
            så att det inte i fortsättningen heter att det inte går att klara
            finansieringen. Det är regeringen som har dragit undan möjligheterna
            till finansiering, och då måste den återställa dem -- det är regeringens
            ansvar.
          </note>
          <note>
            Jag tycker allmänt sett att det går trögt med infrastruktursatsningarna.
            I nuvarande konjunkturläge borde det ske en massiv satsning på
            infrastruktur. Det tycker alla -- näringslivets företrädare, fackliga
            organisationer och länsföreträdare av olika slag. Det är egentligen
            ingen annan än regeringen som tvekar. Det håller på att uppstå
            en stor förtroendeklyfta mellan regeringen, framför allt kommunikationsministern,
            och näringslivet samt andra som är berörda av infrastruktursatsningarna,
            därför att det går så trögt och därför att det pratas så mycket
            och händer så litet.
          </note>
          <note type="speaker">
            Anf. 4 SIGGE GODIN (fp):
          </note>
          <note>
            Herr talman! Den 50 år gamla Sandöbron är nu, som Georg Andersson
            sade, så dålig att man har kunnat se Ångermanälven genom vägbanan
            -- två hål har lagats. Bron är byggd av kristidsmateriel, varför
            trafik med tunga fordon inte längre kan tillåtas. Trots detta
            vet vi som bor i de här trakterna att tung trafik förekommer på
            bron nattetid -- man chansar och kör över, då man inte vill köra
            en omväg på 4 mil. Detta betingar också mycket stora kostnader.
          </note>
          <note>
            Vägverket talar om att det kostar 40 miljoner per år att göra
            den här omvägen via Hammarsbron.
          </note>
          <note>
            Omvägen går på en väg som inte är avsedd för så här många eller
            så tunga transporter. Den går genom tätbebyggda områden, exempelvis
          </note>
          <note>
            Kramfors. Ingen har funderat över vilka miljöstörningar dessa
            transporter ger upphov till.
          </note>
          <note>
            Det är fråga om en nödlösning som inte kan fortgå en enda dag
            mer än nödvändigt.
          </note>
          <note>
            Som kommunikationsministern har sagt i sitt svar kostar en ny
            bro 2 miljarder kronor. Man behöver dock inte ta fram hela summan
            på en gång. För 1993
          </note>
          <note>
            behövs 220 miljoner, och byggtiden beräknas till fyra år, dvs.
            1997. Det finns således goda möjligheter att starta bygget snarast
            -- 1993.
          </note>
          <note>
            Jag vill också påpeka att Västernorrland för närvarande har en
            av landets sämsta byggarbetsmarknader. Har departementet eller
          </note>
          <note>
            Vägverket funderat över vilka vinster som går att göra på grund
            av den rådande sysselsättningskrisen? På ett så här stort projekt
            borde flera miljoner kunna sparas genom upphandling under lågkonjunkturen.
          </note>
          <note>
            Jag har lyssnat till statsrådet många gånger. Vid flera tillfällen
            har han redovisat de betydande belopp som regeringen anvisat till
            nyinvesteringar i olika vägprojekt. Utifrån dessa redovisningar
            har jag två frågor till statsrådet: Är statsrådet över huvud taget
            medveten om den ytterst allvarliga situationen när det gäller
            Sandöbron? Är statsrådet beredd att omprioritera bland projekt,
            där man redan har anvisat medel, för att bygget av en Höga kusten-bro
            skall kunna komma i gång omgående?
          </note>
          <note>
            Det är inte bara framsynt att bygga Höga kustenbron, utan det
            är nödvändigt att det görs omgående.
          </note>
          <note type="speaker">
            Anf. 5 HANS STENBERG (s):
          </note>
          <note>
            Herr talman! Det kan inte hjälpas att man blir litet betryckt
            när man hör kommunikationsministerns svar på Elvy Söderströms
            interpellation.
          </note>
          <note>
            Västernorrland har faktiskt landets sämsta vägnät.
          </note>
          <note>
            Den usla vägstandarden på E 4-n genom länet är en belastning
            för hela Norrland. En rad mycket angelägna projekt behöver genomföras
            för att E 4-
          </note>
          <note>
            ns standard i Västernorrland skall bli i jämförelse med standarden
            i övriga landet.
          </note>
          <note>
            Förutom Vedaprojektet -- eller Höga kustenprojektet, som det
            nu kallas -- behöver man bygga om genomfarterna i Sundsvall och
            Örnsköldsvik.
          </note>
          <note>
            Dessutom finns det många andra vägobjekt i länet som behöver
            åtgärdas.
          </note>
          <note>
            Ur arbetsmarknadspolitisk synpunkt är det angeläget att vi använder
            lågkonjunkturen till att satsa på en utbyggnad av kommunikationerna.
          </note>
          <note>
            Byggarbetslösheten är mycket hög i
          </note>
          <note>
            Västernorrland. I dag är den 25 %, och den ökar oerhört snabbt.
            Länsarbetsnämnden beräknar att byggarbetslösheten kommer att vara
            35 % om bara tre månader. Man räknar också med att arbetslösheten
            bland byggnadsarbetarna i
          </note>
          <note>
            Västernorrland kommer att vara 40 % nästa vinter.
          </note>
          <note>
            Siffrorna är katastrofala. Det är inte klokt att vi inte tar
            vara på dessa resurser för riktigt arbete.
          </note>
          <note>
            I vintras presenterade kommunikationsministern under mycket stor
            pompa och ståt ett program för att rusta upp landets kommunikationer.
            För
          </note>
          <note>
            Västernorrlands del blev resultatet av det programmet inte bara
            magert utan rent ut sagt katastrofalt. I stället för att ge pengar
            till satsningar för att förbättra vägar och järnvägar i länet,
            drog regeringen in de medel som den socialdemokratiska regeringen
            hade avsatt för
          </note>
          <note>
            Vedabron.
          </note>
          <note>
            Mot denna bakgrund borde det vara självklart för regeringen att
            snabbt ge besked om pengar till en ny bro över Ångermanälven.
            När kommer ett sådant besked?
          </note>
          <note type="speaker">
            Anf. 6 PER-RICHARD MOLÉN (m):
          </note>
          <note>
            Herr talman! Eftersom jag företräder ett av regeringspartierna
            skulle det väl ligga närmast till hands att jag i den här debatten
            på något sätt skulle försvara regeringens åtgärder och kommunikationsministern.
            Men det kan jag inte göra. Jag är kolossalt besviken över det
            sätt på vilket departementet och kommunikationsministern har skött
            den här frågan.
          </note>
          <note>
            Kommunikationsministern har skapat stora förväntningar i hela
            landet, och inte minst i
          </note>
          <note>
            Västernorrlands län när det gäller E 4-n. Dessa förväntningar
            har förbytts i besvikelser. Jag tror att det är mycket farligt
            att först gå ut och lova guld och gröna skogar och sedan inte
            kunna stå för det. Det vore därför mycket värdefullt om kommunikationsministern
            vid detta tillfälle litet mera klart deklarerade när bron kommer.
          </note>
          <note>
            Har man funderat över dessa frågor i så många månader, borde
            man vara klar. När man talar med vägförvaltningen och väggeneralen
            får man en känsla av att om de bara får klart besked från kommunikationsdepartementet
            är de beredda att sätta spaden i marken i morgon. Därför förvånar
            det mig att statsrådet säger att en del juridiska problem fortfarande
            kvarstår och att man fortfarande driver den här arbetsplanen.
          </note>
          <note>
            Den 6 november låg en gång dimridåerna täta över
          </note>
          <note>
            Lützen. Låt oss inför morgondagen, den 6
          </note>
          <note>
            november, lätta litet på de dimridåer som man har lagt över Vedabron
            och Ångermanälven.
          </note>
          <note>
            Företagen, det lokala näringslivet, väntar varje vecka på att
            få komma i gång och ställa upp för att bygga den här bron.
          </note>
          <note>
            Man måste ha klart för sig att den här bron, med sina hål, ändå
            inte kommer att ersättas av något annat förrän i bästa fall år
            1996. Under hela tiden fram till dess skall alla transporter gå
            den här omvägen. Det är helt oacceptabelt. I en sådan här situation
            känner man sig nästan frestad att ställa krav på att regeringen
            skall kompensera för varje tung transport som måste ta den här
            omvägen.
          </note>
          <note>
            Finns det ingen möjlighet att göra en avräkning mot det arbetsmarknadspolitiska
            stöd som
          </note>
          <note>
            Västernorrlands län får? Hans Stenberg sade att arbetslösheten
            för byggnadsarbetarna är ca 25 %.
          </note>
          <note>
            Många betongarbetare och timmermän går arbetslösa. Om vi får
            i gång dem minskar de anslag länet behöver till arbetslöshetsunderstöd.
          </note>
          <note>
            Samtidigt skulle vi kunna få i gång det här arbetet.
          </note>
          <note>
            En lång rad frågetecken får mig att undra om man inte skulle
            kunna hantera Vedabron mera rationellt.
          </note>
          <note type="speaker">
            Anf. 7 Kommunikationsminister MATS ODELL (kds):
          </note>
          <note>
            Herr talman! Det finns ett par myter i debatten om infrastrukturen.
            En av dem är att man inte har fattat beslut om någonting. En annan
            myt säger att ingenting av det som man ändå beslutar om kommer
            i gång. Detta är i grunden fel.
          </note>
          <note>
            Under de extra anslagen i de paketet på Vägverkets område som
            brukar benämnas A t.o.m. E inryms ca 310 stora projekt. 290 av
            dem är i gång. Ett stort antal av dessa projekt forceras nu. Jag
            kan ta E 4
          </note>
          <note>
            genom Kolmården som ett exempel. Byggtiden var projekterad till
            fyra år. Man kör nu dubbla skift för att halvera byggtiden till
            två år. När det gäller område efter område och projekt efter projekt
            -- de som redan är kontrakterade och framför allt de som skall
            starta -- håller Vägverket på att förhandla om för att öka takten
            i investeringarna.
          </note>
          <note>
            Det andra argumentet är att vad jag sade förra hösten om infrastrukturinvesteringarna
            skulle vara någon sorts överdrift. Jag fick då en fråga, efter
            en uppvaktning i näringsutskottet: Kommer det inte i gång några
            stora byggprojekt med hänsyn till att så många är arbetslösa inom
            anläggningssektorn etc.?
          </note>
          <note>
            Jo, sade jag, det kommer att startas projekt för ungefär 8 miljarder
            kronor under det kommande budgetåret.
          </note>
          <note>
            Inte lång tid hade förflutit förrän Georg Andersson poppade upp
            och sade: ''Jag har finansierat fyra av dessa miljarder. Hur kan
            statsrådet stå och tala om att det skall komma i gång projekt
            för 8 miljarder, när socialdemokraterna har finansierat fyra av
            dem?'' Jag har aldrig försökt ta äran från Georg
          </note>
          <note>
            Andersson för de 4 miljarderna, tvärtom. Mitt svar på frågan
            från näringsutskottet gällde hur mycket som skall komma i gång.
          </note>
          <note>
            Herr talman! Verkligheten överträffade så småningom med god marginal
            dessa 8 miljarder.
          </note>
          <note>
            Under detta budgetår förbrukas i infrastrukturinvesteringar för
            vägar och järnvägar tre gånger så mycket som under ett genomsnittsår
            under 80-talet, och dubbelt så mycket som under
          </note>
          <note>
            Georg Anderssons sista år som kommunikationsminister, nämligen
            13 miljarder kronor. Det tycker jag, herr talman, att man skall
            hålla i minnet när man nu tar till de här brösttonerna om att
            det är segt och trögt och att ingenting kommer i gång. Georg Andersson
            bör gå hem och rannsaka sina egna statistiska nyckeltal i dessa
            sammanhang innan han kommer hit med den här typen av uppgifter.
          </note>
          <note>
            Jag måste, herr talman, också studera det som Elvy
          </note>
          <note>
            Söderström skriver i sin interpellation och som hon upprepar
            här i talarstolen. Jag noterar att Georg
          </note>
          <note>
            Andersson klädsamt nog inte exakt instämde i vad hon sade, nämligen
            att den socialdemokratiska regeringen i augusti 1991 avsatte 2
            miljarder kronor till en ny bro. Regeringsbeslutet har jag framför
            mig här. Georg Andersson var alltså betydligt försiktigare. Han
            sade att regeringen inom ramen för infrastruktursatsningarna i
            tillväxtpropositionen tog med det här projektet.
          </note>
          <note>
            Det är alldeles riktigt. Vad var det man tog med?
          </note>
          <note>
            Jo, 170 miljoner kronor. för projektering, som skulle användas
            för kostnader under 1991 och 1992.
          </note>
          <note>
            Tala med Georg Andersson om de här sakerna,
          </note>
          <note>
            Elvy Söderström!
          </note>
          <note>
            Georg Anderssons sätt att försöka finansiera detta projekt framgår
            också av det här regeringsbeslutet:
          </note>
          <note>
            Vägverket skall vidare senast den 1 november 1991
          </note>
          <note>
            till delegationen för infrastrukturinvesteringar redovisa hur
            ett system med avgifter för trafikanterna bör utformas för att
            finansiera delar av kostnaderna för förbindelserna. Det är alltså
            vad som står i regeringsbeslutet, och jag finner att det är litet
            märkligt att försöka göra gällande att de här pengarna fanns med
            bland de 10 miljarder som var finansierade av den ram på 20 miljarder
            som infrastrukturdelegationen hade till förfogande.
          </note>
          <note>
            Sanningen är att Vedabron aldrig har varit finansierad, annat
            än till de 170 miljonerna för anslutningarna och för projekteringen.
          </note>
          <note>
            Någon typ av renhållning i den här debatten tycker jag faktiskt
            att man skall ha, även om vi alla här besjälas av en stark vilja
            att så fort som möjligt få i gång det här arbetet.
          </note>
          <note>
            Nu vet alla ni som sitter framför mig här att Sverige befinner
            sig i en oerhört svår situation ekonomiskt sett. Vi lånar nu i
            genomsnitt 330 miljoner per dygn för underskottet i statsbudgeten.
            Vi diskuterar ständigt med finansdepartementet -- och vi kommer
            att fortsätta i dag -- hur vi skall få fram resurser till mera
            insatser på infrastrukturens område, trots att vi nu har fördubblat
            i jämförelse med föregående år. Och bland de projekt som är högprioriterade
            är Vedabron. Jag säger gärna i detta sammanhang utan att tveka,
            att bland de projekt som ännu icke har funnit sin finansiering
            ligger Vedabron som nummer ett. Den passivitet och den kraftlöshet
            som Georg Andersson och Elvy
          </note>
          <note>
            Söderström talar om har ingen förankring i verkligheten, herr
            talman.
          </note>
          <note>
            Man talar här också om de juridiska processerna.
          </note>
          <note>
            Vad det handlar om är ju att arbetsplanen måste fastställas och
            att den eventuellt kan komma att bli överklagad. Vi ser dock inte
            detta som någonting som skulle kunna försena igångsättning av
            brobygget. Jag har god förhoppning om att det skall kunna fattas
            ett beslut om Vedabron -- om hela finansieringen, inte bara de
            170 miljoner som
          </note>
          <note>
            Georg Andersson orkade med på sin tid.
          </note>
          <note type="speaker">
            Anf. 8 ELVY SÖDERSTRÖM (s):
          </note>
          <note>
            Herr talman! När jag lyssnar till kommunikationsministerns svar
            blir jag litet förundrad. Den 26 mars hade kommunikationsministern
            och jag en frågedebatt här i kammaren om just Höga kusten-bron.
            Då sade kommunikationsministern som svar på min fråga att kommunikationsministern
            och regeringen hade beslutat att ta de pengar som var avsatta
            till
          </note>
          <note>
            Vedabron och använda dem till investeringar i andra objekt, och
            bl.a. satsa på E 4 i Gävleborg.
          </note>
          <note>
            Det var alltså det besked jag fick av kommunikationsministern.
          </note>
          <note>
            Om den socialdemokratiska regeringen beslöt att genomföra projektet
            och att det skulle rymmas inom K 1-anslaget, så fanns ju pengarna
            i K 1-
          </note>
          <note>
            anslaget för Vedabron. Då säger jag att den socialdemokratiska
            regeringen hade insikten om att det behövs pengar för att bygga
            bron.
          </note>
          <note>
            Nu säger kommunikationsministern att bron är högt prioriterad
            och att det ännu inte finns pengar.
          </note>
          <note>
            Det är just det som är problemet. När kommunikationsministern
            ger sig in på att beskriva verkligheten, så vill jag säga att
            alla de åkare, alla de representanter för näringslivet och för
            facken, alla de arbetslösa, alla i Västernorrland -- ja, i hela
            övre Norrland -- som lever i verkligheten, frågar sig: Hur kan
            det komma sig att regeringen inte kan avsätta pengar till detta,
            när man kan avsätta pengar till stöd för passiva åtgärder i denna
            arbetslöshetstid?
          </note>
          <note>
            Nej, det här duger inte, kommunikationsministern.
          </note>
          <note>
            Jag är i likhet med alla andra angelägen om att få fram pengar
            till bron nu, och att få ett besked.
          </note>
          <note>
            Precis som Per-Richard Molén och andra har beskrivit är detta
            ett projekt som sträcker sig över mycket lång tid. Man kan avsätta
            medel för varje år. Jag är beredd att låna ut min röda luva till
            kommunikationsministern, så att han kan ge det här projektet som
            en julpresent till oss i
          </note>
          <note>
            Västernorrland.
          </note>
          <note>
            Det här duger som sagt inte.
          </note>
          <note>
            Kommunikationsministern själv har uttalat sig vid besök i Västernorrland
            och i andra sammanhang och skapat just de förväntningar som Per-Richard
          </note>
          <note>
            Molén beskrev. Flera representanter för regeringen har besökt
            vårt län och uttalat sig för att pengar måste avsättas. Senast
            var det Bengt Westerberg, som tyckte att pengar måste till. Så
            i regeringen borde kommunikationsministern ha stöd för detta.
          </note>
          <note type="speaker">
            Anf. 9 GEORG ANDERSSON (s):
          </note>
          <note>
            Herr talman! Jag noterar att kommunikationsministern är väldigt
            irriterad, kanske framför allt på mig. Jag tycker att det finns
            skäl för kommunikationsministern att uppträda med ett stort mått
            av ödmjukhet i denna situation som han har försatt sig i.
          </note>
          <note>
            I den mån det finns irritation tycker jag att Mats
          </note>
          <note>
            Odell skulle rikta den till finansministern, och nu ordentligt
            sätta ned foten i förhandlingarna med finansdepartementet. Det
            är ju kommunikationsministern som lider skada av den debatt som
            pågår om regeringens näringspolitik och infrastrukturpolitik.
          </note>
          <note>
            Kommunikationsministern far illa i dessa dagar.
          </note>
          <note>
            Precis som jag sade har det uppstått en djup förtroendeklyfta
            mellan kommunikationsministern och framför allt näringslivet --
            jag har hört många uttala sig i den frågan. Man litar inte längre
            på vad kommunikationsministern säger. Man förväntar sig inte att
            det blir som han har sagt, därför att man är så besviken på löften
            som inte har infriats, och storvulna presentationer som inte har
            stämt med verkligheten. När Mats Odell här talar om myter, så
            vill jag säga att det inte är jag som har skapat någon myt. Jag
            har förmedlat en uppfattning som finns ute i samhället hos dem
            som jobbar med här sakerna -- hos kommunalpolitiker och hos näringslivets
            företrädare.
          </note>
          <note>
            När det gäller de här miljarderna som Mats Odell ofta presenterar
            på sådant sätt att han har fördubblat i förhållande till vad jag
            gjorde och tredubblat i förhållande till vad man företrädare gjorde,
            så har jag vid några tillfällen begärt en redovisning av detta
            från kommunikationsdepartementet.
          </note>
          <note>
            Senast jag gjorde det var det hos en av kommunikationsministerns
            närmaste män, en sakkunnig. Jag sade: Kan jag få en exakt redovisning
            av hur ni räknar dessa pengar? Jag har inte fått det än, och det
            är ingen som begriper vad ni pratar om. Det stämmer inte mellan
            vad man ser ute i verkligheten och de bilder som målas i talarstolarna.
          </note>
          <note>
            Vad jag vet är att jag undertecknade beslut som innebar investeringar
            om drygt 11 miljarder under sommaren och hösten 1991, då arbetslösheten
            var på väg att gripa omkring sig i vårt land. Meningen var att
            dessa pengar skulle användas för att möta arbetslösheten och förbättra
            infrastrukturen i den lågkonjunktur som vi då var på väg in i.
            Under högkonjunkturen fanns ju inte möjligheter att driva på sådana
            här projekt. Men nu skall de genomföras. Vänta inte tills nästa
            högkonjunktur är över oss! Jag hoppas att den kommer ganska snart,
            men som Vedaprojektet och andra projekt drivs kommer de i bästa
            fall i gång när högkonjunkturen också är på gång. Det vore till
            skada.
          </note>
          <note type="speaker">
            Anf. 10 SIGGE GODIN (fp):
          </note>
          <note>
            Herr talman! Låt mig börja med att säga att utarbetandet av den
            arbetsplan som kommunikationsministern hänvisar till fortgår planenligt.
            På den punkten skall det inte vara något problem.
          </note>
          <note>
            Jag ställde en provocerande fråga och en annan fråga, och jag
            har inte fått svar på någon av dem.
          </note>
          <note>
            Jag tycker att det är beklämmande, och jag tar dem på nytt för
            att markera allvaret i dem.
          </note>
          <note>
            Är kommunikationsministern medveten om de risker som finns med
            att trafikera Sandöbron, som kanske dessutom missbrukas?
          </note>
          <note>
            Det var den ena frågan och den andra, mycket viktiga, är: Går
            det att omprioritera så att vi får loss dessa 220 miljoner som
            vi behöver för att komma i gång med bygget?
          </note>
          <note>
            Det är faktiskt på det sättet vi måste börja. Jag skall inte
            orda så mycket över omvägen mer än att det handlar om mycket stora
            kostnader. Det har skett dödsolyckor på vägen. Om detta beror
            på en undermålig väg för tung trafik eller för mycket trafik kan
            vi tvista om, men faktum är att det har skett olyckor. Dessutom
            går denna trafik genom orter där det är helt orimligt att köra
            dessa transporter.
          </note>
          <note>
            Jag blir litet bekymrad när jag inte får något som helst svar.
            Jag skulle vilja vara så provokativ att jag säger att den förre
            kommunikationsministern grävde en grop under valrörelsen och därmed
            påstod att projektet var i gång. Den nye kommunikationsministern
            har dementerat detta.
          </note>
          <note>
            Projektet var inte i gång, och det är faktiskt sant.
          </note>
          <note>
            Jag förutsätter att den nye kommunikationsministern inte nöjer
            sig med att gräva en grop eller att ställa ut vaga löften.
          </note>
          <note>
            Första prioritering på listan -- vad innebär det i sak?
          </note>
          <note>
            Vi har nu väntat och väntat på detta. Vi måste ha ett besked
            i dag: Går det att omprioritera pengar så att bygget kommer i
            gång, eller inte?
          </note>
          <note type="speaker">
            Anf. 11 HANS STENBERG (s):
          </note>
          <note>
            Herr talman! Sigge Godin klagar över att han inte fick svar på
            sina frågor. Jag kan instämma i det missnöjet.
          </note>
          <note>
            Kommuniktionsministern sade att han inte hunnit med att svara.
            Det beror delvis på att han valde att hellre tala om vägbyggen
            i Norrköping än om Höga kusten-bron.
          </note>
          <note>
            Jag har dock en viss förståelse för att kommunikationsministern
            hellre talar om det som sker utanför Västernorrland. I Västernorrland
            händer ingenting på detta område.
          </note>
          <note>
            Kommunikationsministern säger också att det inte har funnits
            några pengar anslagna till Höga kustenbron. Därför blir jag faktiskt
            upprörd. I
          </note>
          <note>
            frågedebatten i våras -- som Elvy Söderström sade förut -- sade
            faktiskt kommunikationsministern att man hade flyttat pengarna
            till andra projekt. Jag läste protokollet i morse innan jag gick
            hit.
          </note>
          <note>
            Endera talade kommunikationsministern osanning i våras eller
            så gör han det nu. Jag vill ha besked om hur kommunikationsministern
            ser på frågan i dag.
          </note>
          <note>
            Har det funnits några pengar eller inte? Och vart har de i så
            fall tagit vägen sedan i våras när han uppenbarligen ansåg att
            de fanns?
          </note>
          <note>
            Jag vill avsluta med att än en gång upprepa min fråga, och jag
            vill, precis som Sigge Godin ha svar på frågan: När kommer det
            besked om pengar till
          </note>
          <note>
            Höga kusten-bron?
          </note>
          <note type="speaker">
            Anf. 12 PER-RICHARD MOLÉN (m):
          </note>
          <note>
            Herr talman! Jag tror att det är mycket värdefullt att vi får
            detta tankeutbyte kring Vedabron, eller
          </note>
          <note>
            Höga kusten-bron, liksom att tankeutbytet sker utöver partigränserna
            och även berör partier som innefattas i fyrpartiregeringen.
          </note>
          <note>
            Jag har 25 års erfarenhet som handelskammarchef uppe i Västernorrland
            och Jämtland. I den befattningen har jag lagt ned kolossalt mycket
            tid under årens lopp på olika typer av kommunikationer. Vägar
            har varit en röd tråd som löpt genom mitt handelskammararbete.
            Jag måste faktiskt säga att jag inte någon gång sedan 1963 har
            upplevt att man har hanterat ett vägprojekt på det här sättet.
          </note>
          <note>
            Nu är den gamla bron trasig, och vi ser hur trafiken går runt
            omkring. Just dessa saker tycker jag borde vara anledning till
            att man inte plockar in den nya bron i någon allmän prioritering,
            utan klart konstaterar att man nu måste anslå dessa pengar.
          </note>
          <note>
            Jag förstår kommunikationsministern när han säger att Sverige
            är i en svår ekonomisk situation. Det beror på gamla försyndelser
            under ett tidigt 1980-
          </note>
          <note>
            tal, och det är svårt att få loss pengar. Men samtidigt vet jag
            att man i dag på årsbasis anslår ungefär 100 miljarder till arbetsmarknadspolitiska
            åtgärder. Då finns det pengar.
          </note>
          <note>
            Vi har en byggarbetslöshet i Västernorrland på
          </note>
          <note>
            25 %. Den kanske kommer upp i 30 eller 35 %.
          </note>
          <note>
            Varför skulle man inte kunna ta en del av de anslag som är avsedda
            för Västernorrlands län och föra över pengarna på en vägbyggnad
            så att vi får i gång projektet? Sedan kan vi få pengar efter hand
            så att bron förhoppningsvis står färdig senast 1996.
          </note>
          <note type="speaker">
            Anf. 13 Kommunikationsminister MATS ODELL (kds):
          </note>
          <note>
            Herr talman! Jag tycker det är klokt om vi börjar med frågan:
            Fanns det pengar eller inte?
          </note>
          <note>
            Då skall man veta hur detta anslag är konstruerat.
          </note>
          <note>
            Jag tror att Georg Andersson och jag förstår varandra på den
            här punkten. Vedabron fanns med i planeringsramen om 20 miljarder,
            men den fanns aldrig med bland de tio som var finansierade, utan
            där var det 170 miljoner. Jag tror att Georg
          </note>
          <note>
            Andersson och jag är eniga på den punkten.
          </note>
          <note>
            Det som har hänt är att vi nu har fyllt ut hela denna planeringsram.
            Nu skall dessa pengar fram, det är självklart. Jag ser inte att
            finansieringsfrågan hittills på något sätt har försenat projektet.
            Möjligen har frågan om hur det skall hanteras i förhållande till
            naturresurslagen försenat det. Men jag har för mig att detta är
            en fråga som prioriterats högt inom alla partier. På den punkten
            har funnits en diskussion, men nu har man kommit till ett beslut,
            vilket skedde förra torsdagen.
          </note>
          <note>
            Jag har fått frågan: Kan man omprioritera pengar?
          </note>
          <note>
            Jag kan berätta för de ärade ledamöterna att jag har ställt samma
            fråga till Vägverket. Svaret är att enligt Vägverket så går det
            inte att omdisponera bland de pengar som Vägverket har till sitt
            förfogande.
          </note>
          <note>
            Men detta skall icke behövas. Min ambition är fortfarande densamma
            -- jag har inte ändrat mina uttalanden på den här punkten. Upp
            till nu kan ni säga att jag inte har kommit med något bevis för
            att det verkligen kommer fram pengar. Men min ambition är att
            vi skall kunna fatta ett beslut innan finansieringsbeslutet blir
            det som hindrar en byggstart.
          </note>
          <note>
            Herr talman! Flera talare har varit inne på satsningarna i Västernorrland.
            Hans Stenberg sade att ingenting görs i Västernorrland. Då kan
            jag bara säga att av de 2,2 miljarder som anslogs i kompletteringspropositionen
            gick 108 miljoner kronor till mindre projekt, särskilt sysselsättningsskapande
            projekt i Västernorrland.
          </note>
          <note>
            Dessutom har man tidigare gjort satsningar, utöver ordinarie
            anslag, till Västernorrlands län på 340
          </note>
          <note>
            miljoner kronor för investeringar i vägar. Hälften av dem, 170
            miljoner, har varit satsningar på just denna bro över Ångermanälven.
            55 miljoner har gått till investeringar i E 4 mellan Nyland och
          </note>
          <note>
            Ullånger, 15 miljoner kronor till ett projekt på riksväg 90 mellan
            Näsåker och Holafors, och ca 100
          </note>
          <note>
            miljoner kronor i fyra projekt som gällt länsvägar.
          </note>
          <note>
            Arbetslösheten är mycket riktigt mycket hög. Jag har framför
            mig en statistik som gäller medlemmar i Statsanställdas förbund,
            alltså de som sysslar med anläggningsarbete. De är anställda dels
            av
          </note>
          <note>
            Vägverket, dels i privata anläggningsföretag. Detta är en intressant
            statistik. Antalet arbetslösa där var
          </note>
          <note>
            45 % i genomsnitt i landeti februari 1992. I Y-län var det 46
            %.
          </note>
          <note>
            Arbetslösheten brukar traditionellt gå ned under sommaren, men
            den låg kvar på 47 % i Y-län, medan genomsnittet gick ned till
            23 %.
          </note>
          <note>
            Det intressanta är att i augusti 1992 var arbetslösheten bland
            samma medlemmar nere i
          </note>
          <note>
            15 %, vilket också var genomsnittet i landet.
          </note>
          <note>
            Vi vet inte exakt hur den siffran kommer att öka, som den traditionellt
            gör när vi går mot vintern.
          </note>
          <note>
            Men alldeles uppenbart har dessa investeringar i infrastrukturen
            påverkat arbetslösheten också i
          </note>
          <note>
            Västernorrlands län.
          </note>
          <note>
            När kommer pengar? frågar Hans Stenberg. Mitt besked, som jag
            gav i mitt ursprungliga svar, står fast: senast i budgetpropositionen.
            Ambitionen är att innan dess komma med ett beslut i den här frågan,
          </note>
          <note type="speaker">
            Anf. 14 ELVY SÖDERSTRÖM (s):
          </note>
          <note>
            Herr talman! Varför så många ord om beskedet att vi skall få
            pengar till Vedabron i samband med budgetpropositionen?
          </note>
          <note>
            Sedan vill jag kort kommentera det som kommunikationsministern
            sade om vilka som skulle kunna bygga Vedabron. Det finns 800
          </note>
          <note>
            arbetslösa i Västernorrland som skulle kunna göra det. Det är
            inte Statsanställdas medlemmar utan det är Byggnadsarbetarförbundets
            medlemmar och många andra som kan vara med och bygga
          </note>
          <note>
            Vedabron.
          </note>
          <note>
            Kan vi alltså tolka beskedet så att i samband med budgetpropositionen
            strax efter årskiftet finns det pengar till Vedabron?
          </note>
          <note type="speaker">
            Anf. 15 GEORG ANDERSSON (s):
          </note>
          <note>
            Herr talman! Det var ju ett väldigt intressant besked som nu
            kom allra sist. Det framgick inte av det skriftliga svaret. Men
            nu heter det att senast i budgetpropositionen skall det komma
            beslut om pengar till Vedabron.
          </note>
          <note>
            I det skriftliga svaret står: ''En redovisning av arbetet med
            finansieringen av infrastrukturen kommer att lämnas i budgetpropositionen
            och i regeringens planerade proposition till riksdagen i vår om
            inriktningen av investeringsplaneringen i trafikinfrastrukturen.''
            Det tycker jag är väldigt luddigt och oklart. Men får vi beslut
            om pengar i budgetpropositionen i januari 1993 om pengar till
          </note>
          <note>
            Vedabron, då tycker jag det har varit en stor framgång med denna
            debatt.
          </note>
          <note>
            Det är synd att inte det beskedet lämnades på en gång. Det är
            då ett besked till dem som nu planerar att köra vidare med projektet
            så att det inte hänger upp sig på andra hinder.
          </note>
          <note>
            Finansieringsfrågan har inte försenat projektet, säger Mats Odell.
            Det är svårt att avgöra vad som är orsak och verkan. Förseningar
            har det blivit, och oklarheter har det blivit. Regeringen har
            dröjt med frågan om miljöprövningen.
          </note>
          <note>
            Vi vet inte riktigt vad det nya beskedet om miljöprövningen betyder.
            Men låt oss inte bråka om det. Låt det gå snabbt, så att vi får
            i gång jobbet med tanke på sysselsättningen, och för att vi så
            snabbt som möjligt skall kunna ta en riktig bro över
          </note>
          <note>
            Ångermanälven i anspråk. När man kan köra med fulla lass kan
            man förkorta körsträckan från hela övre Norrland söderut med mer
            än 8 km.
          </note>
          <note>
            När det gäller att flytta pengar mellan olika projekt vill jag
            upprepa mitt önskemål om en tydlig redovisning i de här frågorna.
            Ingen i den här kammaren begriper hur infrastrukturanslaget har
            hanterats. Det vet jag. Vi har diskuterat i arbetsmarknadsutskottet
            och i trafikutskottet, det är oklarheter överallt. Jag menar att
            kommunikationsministern själv genom yviga utspel är skyldig till
            att så många oklarheter har uppstått.
          </note>
          <note>
            Kom ned på jorden och diskutera sakfrågorna! Men tack för pengarna.
          </note>
          <note type="speaker">
            Anf. 16 SIGGE GODIN (fp):
          </note>
          <note>
            Herr talman! Jag ber att få tacka för det enormt positiva svaret.
            Ändå vill jag kommentera några saker. Jag gör den tolkningen att
            kommunikationsministern inser allvaret i situationen i Sandö och
            att åtgärd snarast möjligt måste vidtagas.
          </note>
          <note>
            Ni får ursäkta att jag uttrycker mig på det här sättet, när jag
            nu återkommer till omprioriteringar. Om det är så att kommunikationsministern
            inte har pengar i budgeten i januari, startar det inga nya projekt
            under 1993 vars pengar kan omdisponeras till det här ändamålet,
            förutsatt att man anser att en bro över Ångermanälven har högsta
            prioritet?
          </note>
          <note>
            Självfallet säger Vägverket att det inte går, därför att det
            vill ju ha så mycket pengar som det går att få, för att sätta
            i gång så många projekt som möjligt.
          </note>
          <note>
            Vägverket skulle fungera dåligt om man inte tyckte på det sättet
            där. På departementet bör man ändå kunna bedöma utifrån de redovisningar
            som görs på Vägverket om förutsättningarna finns eller ej.
          </note>
          <note>
            Med tanke på att ekonomin är sådan som den är i det här landet,
            vill jag ha ett besked om huruvida det går att finna andra pengar
            om det skulle ''krisa till sig''? Och skulle ambitionen då vara
            lika hög som den ambition som kommunikationsministern ger uttryck
            för när det gäller projektet i övrigt?
          </note>
          <note>
            Avslutningsvis vill jag tala om att vi tänker hänga upp det här
            svaret på en krok i våra rum. Vi kommer att ägna oss åt att studera
            det fram till jul.
          </note>
          <note>
            Det första jag kommer att göra efter nyår, när budgeten har kommit,
            är att slå upp kommunikationsdepartementets förslag för att konstatera
            -- hoppas jag -- att detta är fastslaget.
          </note>
          <note>
            Planerna med Ekesund är klara, där kvarstår inga problem. Vi
            startar under 1993. Jag förutsätter att inte heller riksdagen
            ställer hinder i vägen för projektets igångsättande.
          </note>
          <note type="speaker">
            Anf. 17 Kommunikationsminister MATS ODELL (kds):
          </note>
          <note>
            Herr talman! Jag tror att vi alla i denna kammare inser det alldeles
            uppenbara allvaret. Som Elvy
          </note>
          <note>
            Söderström m.fl. sagt, har jag varit på plats och sett vilka
            problem som finns däruppe. Jag har diskuterat med näringslivet,
            med åkerinäringen, om de stora extrakostnader som det innebär
            att tvingas köra runt. Därför säger jag att bron över
          </note>
          <note>
            Ångermanälven har mycket hög prioritet bland de prioriteringar
            departementet har att göra.
          </note>
          <note>
            Georg Andersson gör sig till tolk för hela kammaren och säger
            att ingen i denna kammare begriper vad som har hänt med infrastrukturanslaget
            -- i och för sig litet djärvt kanske. Jag vet inte om han har
            talat med sina kamrater i finansutskottet. På uppdrag av Georg
          </note>
          <note>
            Anderssons partikamrat Allan Larsson gav min statssekreterare
            Per Egon Johansson i början av denna vecka en redovisning av det
            här i finansutskottet. Vi förser gärna Georg Andersson med det
            material som som då redovisade.
          </note>
          <note>
            Sigge Godin frågade mig om hurvida andra projekt kan tas bort,
            om man på Vägverket säger att bron över Ångermanälven inte kan
            byggas inom de resurser som finns till förfogande. Det är klart
            att det går. Jag har ingen aktuell statistik över de projekt som
            skall startas. Det jag minns av större projekt som skall starta
            är en utbyggnad av E 4:an utefter kusten i Norrbottens län. Om
            jag emellertid här skulle säga att pengarna för det projektet
            skall tas i anspråk, har jag en motsvarande debatt med ledamöter
            från Norrbotten nästa gång. Sigge Godin och jag kan säkert förena
            oss i ambitionen att pengar för detta projekt måste fram.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:15 om järnvägsförbindelserna på Nordkalotten
          </note>
          <note type="speaker">
            Anf. 18 Kommunikationsminister MATS ODELL (kds):
          </note>
          <note>
            Herr talman! Sten-Ove Sundström har ställt tre frågor till mig
            angående järnvägsförbindelserna på
          </note>
          <note>
            Nordkalotten, dels vilka åtgärder jag är beredd att vidta för
            att modernisera omlastningsstationen i
          </note>
          <note>
            Haparanda, dels om jag är beredd att verka för att byggandet
            av en omaxlingsstation i Haparanda kommer till stånd, dels vilka
            åtgärder jag planerar för att förbättra järnvägstrafiken på Nordkalotten
            mot Finland.
          </note>
          <note>
            I det trafikpolitiska beslutet från 1988 fick SJ
          </note>
          <note>
            ansvaret för bl.a. terminalanläggningar. SJ gavs också frihet
            att självt forma sin struktur och trafik utifrån de trafikpolitiska
            mål som riksdagen satte upp. Därmed är det SJ som självt har ansvaret
            för omlastningsterminalen i Haparanda, och eventuella åtgärder
            för att modernisera terminalen ligger på SJ. Jag har inte för
            avsikt att verka för att denna inriktning ändras.
          </note>
          <note>
            Mitt sätt att se på en omaxlingsstation är att den är av betydelse
            för trafikrörelsen. En sådan station innebär att SJ slipper ett
            omlastningsförfarande, och därmed förenklas gränsövergången. Eftersom
          </note>
          <note>
            SJ har givits frihet att själva investera i stationer och dylika
            anläggningar, blir då frågan om en omaxlingsstation en fråga för
            SJ.
          </note>
          <note>
            Till sist frågan om förbättringen av järnvägstrafiken på Nordkalotten
            till Finland. Den järnväg som förbinder Sverige med Finland är
            Haparandabanan från Boden till Haparanda. Banan ingår i länsjärnvägsnätet.
            Sedan persontrafiken lades ned den 16 augusti 1992 har banan betydelse
            endast för godstrafiken. Länsstyrelsen i Luleå har begärt att
            banan skall föras över till stomnätet eftersom den har betydelse
            för hela landet med godstransporter från norr till söder. I sammanhanget
            kan jag nämna att det finns ytterligare länsjärnvägar där det
            har begärts att dessa skall överföras från länsnätet till stomnätet.
            En av dessa är en bana i andra änden av
          </note>
          <note>
            Sverige, mellan Malmö och Ystad. Frågan bereds inom Banverket
            innan regeringen kan ta ställning till den. Jag kan inte i dag
            säga när Banverket avser att lämna sitt yttrande.
          </note>
          <note>
            Eventuella investeringar i järnvägen mellan Boden och Haparanda
            sker således via länsstyrelsens LTA-
          </note>
          <note>
            anslag. I den gällande 10-årsplanen har länsstyrelsen inte avsatt
            några medel till investeringar i banan.
          </note>
          <note type="speaker">
            Anf. 19 STEN-OVE SUNDSTRÖM (s):
          </note>
          <note>
            Herr talman! Jag ber att få tacka för svaret på min interpellation.
            Det uppstod litet förvirring i början när statsrådet bläddrade
            bland sina papper. Jag hade förhoppningen att statsrådet skulle
            hitta ett bättre svar än det jag nu har fått ta del av, men det
            är inte för sent ännu. Statsrådet har chans att komma åter för
            att förtydliga svaret --
          </note>
          <note>
            förhoppningsvis i en mer positiv riktning.
          </note>
          <note>
            Bakgrunden till interpellationen och till de diskussioner som
            vi har haft under de senaste åren om gränsöverfarten vid Haparanda
            -- det är ju den det egentligen handlar mer om än om järnvägen
            dit, även om även den är viktig -- är den expansion som nu sker
            på Nordkalotten, på Murmansk-området, framför allt med tanke på
            alla hopkopplingar av järnvägsnät mellan Ryssland och Finland.
          </note>
          <note>
            Ryssarna har nyligen börjat bygga ut järnvägen mot finska gränsen.
            Det saknas ungefär sex mil innan man har åstadkommit ihopkopplingen
            men det finska järnvägsnätet. Därutöver finns ett antal planer
            på att göra ihopkopplingen ännu mer effektiv. Syftet är naturligtvis
            att få effektivare kommunikationer till Skandinavien. På rysk
            sida är vägarna helt enkelt i mycket dåligt skick. Det är i första
            hand järnvägarna man förlitar sig på. I
          </note>
          <note>
            Haparanda behövs en teknik för att koppla ihop järnvägarna, eftersom
            det är olika spårbredd i
          </note>
          <note>
            Finland, Ryssland, Sverige och Europa i övrigt.
          </note>
          <note>
            Frågan är om vi skall få ta del av dessa kommunikationer, om
            vi skall få ta del av den utökade handel som blir följden av att
            ryssarna kopplar ihop näten. Vi skall veta att
          </note>
          <note>
            Murmanskområdet utgör en stor marknad. I bara
          </note>
          <note>
            Murmansk bor över en miljon människor, och där finns rika förekomster
            av mineraler, skog och mycket annat som det svenska näringslivet
            är intresserat av.
          </note>
          <note>
            Det förekommer redan kontakter. Men dessa kontakter blir värdelösa
            på sikt, om man inte kan garantera transporterna.
          </note>
          <note>
            Sedan till knuten: Egentligen är det fråga om en förstärkning
            och en förbättring av infrastrukturen.
          </note>
          <note>
            Förhoppningsvis kommer det att satsas ett antal miljarder över
            hela landet. Men det gäller inte den norra delen av landet. I
            förhållande till den stora miljardrullning som sker på infrastrukturområdet
            i övrigt är det fråga om fickpengar, dock inte fickpengar i den
            storleksordningen att berörd kommun kan ta del av dem eller att
            länsstyrelsen kan få de ynkliga LTA-anslagen. Det räcker inte.
          </note>
          <note>
            Här måste samhället gå in. Om samhället/staten tror att det är
            bra för landets utveckling och framför allt landets norra delar,
            måste staten vara beredd, herr statsråd, att gå in och indikera
            att man vill vara med. Det finns säkert ett intresse från transportköparnas
            och från SJ:s sida. Men jag tror inte att man kan förverkliga
            sådana här planer om inte regeringen trycker på, om nu intresset
            finns.
          </note>
          <note>
            Om jag tyder Odells svar rätt så saknas intresse på samtliga
            punkter. Har vi egentligen intresse av att öka handeln? Om det
            inte skall ske med hjälp av järnvägsförbindelser i det här området,
            hur skall det annars ske, herr kommunikationsminister? Det finns
            anledning att klara ut dessa frågor. För om det är fart på något
            område på andra sidan finska gränsen är det faktiskt på järnvägsområdet.
          </note>
          <note>
            Antingen hänger vi med, eller också står vi vid sidan av och
            tittar på när andra tar hand om handeln med öst i det här området.
          </note>
          <note>
            Ibland har debatten här i landet koncentrerats till att handla
            om kommunikationer till EG-området.
          </note>
          <note>
            Nu är det dags att vrida på huvudet, Mats Odell.
          </note>
          <note>
            Det finns en marknad också i norr, och vi behöver få kontakt
            med den innan vi ställs utanför.
          </note>
          <note>
            Därför måste jag be kommunikationsministern att förtydliga sina
            svar på mina frågor. Har vi ett intresse här, eller hur skall
            det hela ske om inte via dessa kontakter?
          </note>
          <note type="speaker">
            Anf. 20 Kommunikationsminister MATS ODELL (kds):
          </note>
          <note>
            Herr talman! Först vill jag helt instämma i vad Sten-
          </note>
          <note>
            Ove Sundström sade om att Nordkalotten är ett mycket intressant
            område. Vi tror att utvecklingen där kan bli mycket dynamisk.
            Detta är vi helt eniga om. Jag tror att insikten om detta också
            finns hos
          </note>
          <note>
            Statens järnvägar, som nu bär ansvaret. 1988 års trafikpolitiska
            beslut gav SJ oerhörda möjligheter att agera affärsmässigt som
            affärsverk.
          </note>
          <note>
            Men friheten måste också förvaltas under ansvar.
          </note>
          <note>
            Statens järnvägar kan väl inte undgå att snegla i den trafikstatistik
            som finns. År 1988 gick 10 699 vagnar på den här banan, motsvarande
            219 000 ton. 1989
          </note>
          <note>
            hade det gått ner till 9 600 vagnar och 203 000 ton.
          </note>
          <note>
            År 1990 hade det gått ner ytterligare till 8 513
          </note>
          <note>
            vagnar och 189 000 ton. Förra året var det nere på
          </note>
          <note>
            7 571 vagnar på 172 000 ton. Det är detta underlag som har gjort
            att man inom SJ hittills inte har kunnat ena sig. Jag tror att
            man på Statens järnvägar har detta med i sina kalkyler inför framtiden.
            Vi hoppas att den här framtiden skall komma så fort som möjligt.
          </note>
          <note>
            Är det någonting som vi har lärt oss under de senaste åren, är
            det att icke bygga på spekulationer.
          </note>
          <note>
            Man måste göra investeringar när de är lönsamma.
          </note>
          <note>
            Det finns en mängd investeringar som kan göras med tanke på den
            miljard som regeringen nu föreslår att riksdagen skall anslå för
            tidigareläggning av investeringar i affärsverken. SJ
          </note>
          <note>
            är ett affärsverk. SJ är oförhindrat att föra upp detta projekt
            och begära medel för tidigareläggning, om man vill. Poängen är
            att det är
          </note>
          <note>
            Statens järnvägar som måste fatta beslutet. Det kan inte regeringen
            göra, det är SJ som har det ansvaret.
          </note>
          <note>
            När trafiken ökar, det är jag övertygad om, kommer den förbättrade
            infrastruktur som Sten-
          </note>
          <note>
            Ove Sundström efterlyser att finnas. Då kan man resonera om när
            investeringarna bör genomföras.
          </note>
          <note>
            Man skall jämföra räntekostnader med andra kostnader. I sammanhanget
            skall vi inte glömma bort att den här investeringen framför allt
            motiveras av att den innebär en rationalisering.
          </note>
          <note>
            Vari ligger rationaliseringen? Jo, ett mindre antal anställda
            kommer att behövas. Jag minns inte sifforna exakt, men det är
            ett antal människor som inte kan fortsätta med sitt nuvarande
            arbete när automatiseringen har genomförts. Det skall också vägas
            in i sammanhanget.
          </note>
          <note type="speaker">
            Anf. 21 STEN-OVE SUNDSTRÖM (s):
          </note>
          <note>
            Herr talman! Jag tror att vi är väldigt illa ute om vi bygger
            antaganden på statistiken över den trafik som har förekommit under
            de senaste åren. Här öppnas helt nya förbindelser, en helt ny
            marknad --
          </note>
          <note>
            förbindelser som inte har funnits på många år så länge den s.k.
            järnridån fanns.
          </note>
          <note>
            Naturligtvis skall SJ ta sitt ansvar här, man skall aldrig frånsäga
            SJ ansvaret i sammanhanget.
          </note>
          <note>
            Samtidigt är det fråga om ganska tunga infrastrukturinvesteringar
            som inte SJ ensamt kan bära. Järnvägsinvesteringar gör vi överallt
            i landet.
          </note>
          <note>
            Varför skulle den här investeringen skilja sig från de tunga
            investeringar som samhället gör i övriga delar av landet?
          </note>
          <note>
            Jag tror att statsrådet blandar ihop anläggningar och teknik.
            Det är i första hand fråga om en omlastningsstation och i andra
            hand en omaxlingsstation. Den senare anläggningen finns över huvud
            taget inte i Haparanda. Det är viktigt att båda alternativen finns
            dels därför att godset ibland går över gräns på lastbilar, dels
            därför att omaxlingsstation är någonting som byggs och finns i
            Finland och nere på kontinenten. Den moderna teknik som kommer
            på det här området är det viktigt att ta till sig och nyttja för
            att få det hela rationellt. Skall vi få det rationellt gäller
            det att se till att de stora investeringarna förverkligas. Men
            det klarar inte SJ på det här området. Vi kräver inte att SJ skall
            göra det enligt 1988 års beslut i andra delar av landet heller.
          </note>
          <note>
            Vi är beredda att pumpa in miljarder i järnvägsnätet, och då
            måste vi också vara villiga att göra det i de norra delarna av
            landet inför de stora handelsmöjligheter som sannolikt kommer
            att öppna sig när man kopplat ihop järnvägarna mellan
          </note>
          <note>
            Finland och Ryssland.
          </note>
          <note>
            Det är viktigt, statsrådet Odell, att vi ser till att investeringen
            förverkligas och att vi inte fastnar i en ständig evighetsdiskussion
            om vem som bär ansvaret. Det är faktiskt vi politiker som bär
            huvudansvaret, inte minst kommunikationsminister Odell. Det är
            dags nu att vi lyfter fram den här frågan. I förhållande till
            investeringar i Öresundsbro o.d. är det fråga om fickpengar, dock
            tillräckligt stora för att man inte klarar av det på lokal nivå.
            Låt oss se till att vi politiker skapar förutsättningar för ett
            effektivt handelsutbyte även i norr. Låt oss vända blickarna mot
            norr, inte bara mot EG i söder. Jag är helt övertygad om att det
            lönar sig för AB Sverige med dessa handelsförbindelser.
          </note>
          <note type="speaker">
            Anf. 22 Kommunikationsminister MATS ODELL (kds):
          </note>
          <note>
            Herr talman! Sten-Ove Sundström och jag är egentligen helt eniga
            om att det är en framtidssatsning och att det är SJ som beslutar.
            Vad kan då regeringen göra? Jo, man kan ge SJ och andra affärsverk
            extra medel för att tidigarelägga investeringar. Det föreslår
            vi nu riksdagen i den krisproposition där Sten-Ove Sundströms
            parti har varit med om att förhandla fram en lösning.
          </note>
          <note>
            Jag tror att dessa faktorer sammantaget gör att det finns mycket
            goda förutsättningar för SJ, om det här projektet fyller de kriterier
            som Sten-Ove
          </note>
          <note>
            Sundström här anger, att också genomföra det.
          </note>
          <note>
            Anf. 23 STEN-OVE SUNDSTRÖM (s)
          </note>
          <note>
            Herr talman! Jag är överens med kommunikationsministern om vikten
            av att det här projektet kommer i gång. Låt mig avslutningsvis
            uppmana statsrådet att trycka på i den här frågan, för man har
            väntat på det här projektet alldeles för länge. Nu skall pengarna
            till. Den föregående interpellationsdebatten handlade också om
            ett viktigt Norrlandsprojekt. Se till att dessa två
          </note>
          <note>
            Norrlandsprojekt kommer till stånd, så att vi slipper antydningar
            om att politikerna bara satsar i söder. Låt oss se till att vi
            får till stånd denna viktiga investering i Haparanda. Därmed får
            vi också tillgång till en allt viktigare marknad i öst.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:18 om svensk järnvägsindustri
          </note>
          <note>
            Anf.24 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Roland Sundgren har frågat näringsministern vilka
            åtgärder regeringen är beredd att vidta för att vi skall kunna
            behålla en svensk järnvägsindustri. Då frågan är kopplad till
            om regeringen avser ge SJ ett besked som underlättar deras beslut
            att utnyttja optionen på ytterligare 20 tågset av snabbtåget X
            2000, är det en fråga som i första hand berör mitt departement.
          </note>
          <note>
            Frågan har därför överlämnats till mig.
          </note>
          <note>
            Roland Sundgren ställde en motsvarande fråga den
          </note>
          <note>
            14 oktober. Jag hänvisar därför till mitt svar på den frågan,
            som jag lämnade här i kammaren den 20
          </note>
          <note>
            oktober. Jag är medveten om de problem SJ står inför när det
            skall fatta beslut om ytterligare snabbtåg. Min grundinställning
            är dock att SJ och
          </note>
          <note>
            ABB har ekonomiska förutsättningar att själva lösa frågan om
            snabbtågen. Enligt vad jag erfarit pågår en diskussion i denna
            fråga mellan SJ och ABB.
          </note>
          <note type="speaker">
            Anf. 25 ROLAND SUNDGREN (s):
          </note>
          <note>
            Herr talman! Jag får tacka kommunikationsministern för svaret,
            som är detsamma som han lämnade för några veckor sedan. Jag hade
            ställt min fråga till näringsministern, eftersom jag önskade en
            diskussion om huruvida man från regeringens sida över huvud taget
            är intresserad av att ha kvar en järnvägsindustri i Sverige. Jag
            undrade också vilka åtgärder regeringen i så fall är beredd att
            vidta för att järnvägsindustrin skall kunna behållas. Som exempel
            på åtgärder som är viktiga tog jag upp just optionen angående
            de ytterligare 20 tågsätten och snabbtåget X 2000, vilket i nuläget
            kanske är det mest avgörande för om vi skall ha kvar järnvägsindustrin
            i framtiden.
          </note>
          <note>
            Just nu är det en produktionssvacka. Men man förväntar stora
            beställningar, bl.a. på det snabba och lätta regiontåget Rex 95,
            som blir klart för produktion 1995-1996. Det finns också stora
            möjligheter till exportorder, eftersom X 2000 nu provas i Amerika.
            Man kan vidare räkna med stora tunnelbanevagnsbeställningar om
            tre fyra år från
          </note>
          <note>
            Stockholms lokaltrafik.
          </note>
          <note>
            När det gäller X 2000 får vi nu tyvärr upprepa litet av den debatt
            som vi redan har haft. Jag tycker att det vore intressant att
            utvidga den här frågan till en större industripolitisk fråga,
            om inte annat så för att få belyst om regeringen har någon annan
            näringspolitik än att bara sälja ut statliga företag.
          </note>
          <note>
            För några veckor sedan läste jag i tidningen Ny teknik en intressant
            intervju med USA:s ledande forskningspolitiker Erich Bloch, som
            just besökt
          </note>
          <note>
            Sverige. När han fick reda på den svenske näringsministerns inställning
            att marknadskrafterna skall lösa allt utan statlig inblandning,
            sade han: Om marknaden skall sköta allt, behövs den inga ministrar.
            Om er näringsminister är av den åsikten, så gör er av med honom.
          </note>
          <note>
            Kommunikationsministern har ju samma grundinställning som näringsministern,
            nämligen att detta är en sak för marknaden att klara.
          </note>
          <note>
            Åtminstone utgår svaret ifrån att detta är en fråga som SJ och
            ABB får lösa. Jag kan i och för sig hålla med om att det ligger
            en del i detta, men det förutsätter att förhållandena är normala.
            Det råder nu emellertid inte normala förhållanden, och därför
            fordras det politiska beslut.
          </note>
          <note>
            Det finns ju många anledningar till SJ:s osäkerhet, och dem känner
            kommunikationsministern säkert väl till, t.ex. detta med privatiseringar
            och ökad konkurrens på järnväg samt alla slags avregleringar som
            diskuteras och som gör det nästan omöjligt för
          </note>
          <note>
            SJ att planera inför framtiden. Avregleringen av busstrafik kan
            ställa till stora problem för SJ i fråga om medellånga sträckor.
            Avregleringen av flyget kan i varje fall i ett initialläge skapa
            problem på en sådan succésträcka för X 2000 som Stockholm--
          </note>
          <note>
            Göteborg. Dessutom finns det en långsamhet i upprustningen av
            en sådan snabbtågsbana som
          </note>
          <note>
            Stockholm--Malmö, där det är meningen att bl.a.
          </note>
          <note>
            X 2000 skall gå. Vidare gör de ekonomiska problemen med höga
            räntor att SJ i dagsläget är osäkert på om man just nu kan använda
            sig av optionsrätten. Färdiga tåg går ju inte att använda till
            så mycket annat än körning på räls.
          </note>
          <note>
            Kommunikationsministern har tidigare i ett svar pekat på möjligheten
            att det i krispropositionen finns ett anslag på 1 miljard för
            tidigareläggning av sysselsättningsprojekt hos de affärsdrivande
            verken. Det behöver ju inte röra sig om så stora belopp, eftersom
            det är fråga om att täcka de extra räntekostnader som SJ får,
            om man tidigarelägger beställningar. Det handlar inte om så stora
            belopp, om man jämför med den kapitalförstöring som blir aktuell
            om svensk järnvägsindustri slås ut och 3 000
          </note>
          <note>
            industrijobb därmed försvinner.
          </note>
          <note>
            Eftersom detta är en stor industri- och sysselsättningspolitisk
            fråga, vill jag fråga kommunikationsministern: Har det skett något
            samråd mellan kommunikanikationsministern, näringsministern och
            arbetsmarknadsministern i denna fråga? Det vore intressant att
            få veta om man är beredd att ta ett samlat grepp för att se till
            att vi får behålla vår framgångsrika järnvägsindustri.
          </note>
          <note type="speaker">
            Anf. 26 LENA ÖHRSVIK (s):
          </note>
          <note>
            Herr talman! Också jag hade väntat mig ett annat svar på den
            här frågan och då av näringsministern för att höra om det finns
            något intresse för att behålla svensk järnvägsindustri. Den har
            väldigt stor betydelse för Kalmar och Kalmar län. Detta ointresse
            kan få omedelbara effekter för den regionen. Med tanke på detta
            tänkte jag informera om hur läget är. Det skadar kanske inte för
            kommunikationsministern att få litet kunskaper om hur det ser
            ut i olika delar av landet och om vad som kan hända om man inte
            tillräckligt tar tag i en sådan bransch som just vår järnvägsindustri.
            I Kalmar skulle 450 personer plus berörda underleverantörer direkt
            ställas utan arbete
          </note>
          <note>
            Eftersom tidigareläggningspengarna särskilt skall fördelas efter
            de regionalpolitiska behoven, tyckte jag att det kunde vara lämpligt
            att ge denna redovisning.
          </note>
          <note>
            Sydöstra Sverige är enligt riksdagens tidigare uttalande ett
            prioriterat område. I mitt hemlän kommer man -- om detta nu blir
            verklighet -- att tappa 33 av tillverkningsindustrin, vilket är
            särskilt allvarligt, eftersom man är så beroende av basnäringarna.
            Tillverkningsindustrin och skogsindustrin omfattar 39 % av antalet
            yrkesverksamma i länet jämfört med rikssiffran
          </note>
          <note>
            26 %. Industriinvesteringarna är mycket låga. Det satsas mycket
            litet på forskning och utveckling.
          </note>
          <note>
            Dessutom är utbildningsnivån tyvärr mycket låg.
          </note>
          <note>
            Som exempel kan nämnas att civilingenjörstätheten när det gäller
            tillverkningsindustrin bara är 25 % av riksgenomsnittet. Därför
            är det särskilt viktigt att en så här högteknologisk bransch får
            finnas kvar i
          </note>
          <note>
            Sverige och i Kalmar.
          </note>
          <note>
            Beträffande nyetableringar ligger Kalmar län tillsammans med
            Blekinge och Gotland lägst i landet. Blekinge och Gotland finns
            ju också i sydöstra Sverige. Inkomsterna ligger en bra bit under
            riksgenomsnittet, på vissa håll 70 % av riksgenomsnittet.
          </note>
          <note>
            Om de varsel inom ABB och Volvo -- som också har en stor fabrik
            i Kalmar -- som nu är på gång verkställs, blir den totala arbetslösheten
            mellan 15
          </note>
          <note>
            och 20 %. Det är då inte fråga om en särskild bransch, utan det
            är den totala siffran.
          </note>
          <note>
            Det har nyligen varit stora omställningar inom jordbruket. Ett
            sockerbruk och ett slakteri har lagts ned. Också Dagab har avvecklat
            sin verksamhet.
          </note>
          <note>
            Kalmar får inte heller särskilt mycket av vägpengarna, eftersom
            de skall satsas på skogslänen, som det står i proposition nr 50.
            I
          </note>
          <note>
            pressmeddelandet definierar man skogslänen så, att det är länen
            i norra Sverige. Nu råkar det vara så, att Kalmar län också är
            ett skogslän i lika stor utsträckning som Dalarna, men det tar
            man sällan någon hänsyn till.
          </note>
          <note>
            Jag är mycket intresserad av att få veta om det finns något intresse
            hos regeringen för att bevara en kvalificerad svensk järnvägsindustri.
            Det behövs i dag en sådan intresseförklaring, eftersom det råder
            en väldigt stor osäkerhet. Som Roland Sundgren sade gör ju inte
            talet om privatisering o.d.
          </note>
          <note>
            investeringsbesluten enklare. Det handlar ju om långsiktiga beslut.
          </note>
          <note>
            Det är inte bara SJ som har intresse för den här frågan. Också
            vårt länstrafikbolag skulle vilja tidigarelägga beställningen
            av regionaltåg. Men man har fått beskedet att denna industri kommer
            att avvecklas, eftersom staten inte ställer upp tillräckligt och
            ger besked om att det finns ett intresse av att behålla den --
            vilket i sin tur får stora effekter på den regionala trafik med
            nya moderna tåg, som man skulle kunna ha och som man skulle vilja
            utveckla. Finns det något intressse för att bibehålla och utveckla
            svensk järnvägsindustri? Är kommunikationsministern beredd att
            ta initiativ till t.ex. ett särskilt branschprogram, där olika
            åtgärder skulle kunna samspela?
          </note>
          <note type="speaker">
            Anf. 27 BIRGIT HENRIKSSON (m):
          </note>
          <note>
            Herr talman! Kommunikationsminister Odell sade nyligen att vi
            i Sverige i dag lånar 330 mkr per dygn.
          </note>
          <note>
            Jag är helt medveten om den allvarliga ekonomiska situationen.
            Fabriksnedläggelser eller indragningar till följd av att projekt
            förskjuts i tid kostar också mycket pengar. Men de tas från ett
            annat konto. I
          </note>
          <note>
            det fallet måste man också kanske låna, men inte för framtida
            investeringar utan för konsumtion, arbetslöshetsersättningar eller
            för att på konstlad väg inrätta arbeten.
          </note>
          <note>
            Det är tragiskt med en bra fabrikation som bara väntar på order.
            I Tyskland är man imponerad av tågen, men problemet är att om
            tyska staten gör en beställning, kommer tillverkningen naturligtvis
            att ske där. Det är USA-ordern som man här i Sverige väntar på.
            Under tiden händer det ingenting, om inte SJ nu gör sina inköp
            och utnyttjar sina optioner.
          </note>
          <note>
            Det är ganska bråttom. Många människor lever i dag i stor ovisshet.
            De är oroliga för sina arbeten.
          </note>
          <note>
            Jag var i veckan i Kalmar och fick höra vilka stora bekymmer
            man har där. Men man har också bekymmer i Bergslagen. I Köping
            där man har
          </note>
          <note>
            Volvofabrikation sprider sig oron. Jag läste i tidningen i dag
            att Kanthal nu varslar om uppsägningar och att fyradagarsvecka
            har införts.
          </note>
          <note>
            Överallt skakar det. Det här är ändå en industri med framtid.
            Därför undrar jag om man inte skulle kunna tänka sig att ge SJ
            räntefria lån, att på något sätt stötta så att beställningarna
            kommer i gång. Då kan man få en beställning under tiden svackan
            pågår.
          </note>
          <note>
            Varje arbetsplats som kan räddas naturligtvis med rimliga insatser
            -- jag är medveten om kostnadsläget -- betyder arbete och närande,
            god industri som vi alla har nytta av. Det finns ett gammalt ordspråk
            som är mycket bra och som illustrerar situationen i Västmanland
            i dag. Det lyder: Medan gräset gror dör kon. Man räknar med att
            få order, men först om några år, och då kan de inte längre effektueras,
            eftersom det kanske inte finns någon industri kvar. Jag skulle
            gärna vilja veta vilka möjligheter regeringen har att underlätta
            i detta bekymmersamma läge.
          </note>
          <note type="speaker">
            Anf. 28 CARL OLOV PERSSON (kds):
          </note>
          <note>
            Herr talman! Det måste klargöras att regeringen inte köper några
            tåg, utan det gör SJ som självständigt affärsdrivande verk.
          </note>
          <note>
            Nu pågår förhandlingar mellan SJ och ABB om en eventuell affär.
            Det hoppas jag, eftersom det är angeläget att vi så småningom
            får fram tåg till alla järnvägar som byggs. Då kanske det är litet
            fel att regeringen klampar in i en förhandling. Det kan ju betyda
            att man kanske t.o.m. får betala litet för mycket för tågen. Om
            nu inte SJ klarar det här så borde det var en angelägenhet för
            SJ att be regeringen om hjälp. Jag frågar mig om det har förekommit
            någon sådan förfrågan och om det finns några möjligheter till
            räntefria lån i detta läge.
          </note>
          <note>
            När vi nu satsar så mycket på att bygga ut järnvägsnätet vore
            det bra tokigt om vi skulle tvingas att köpa tågen utomlands.
          </note>
          <note type="speaker">
            Anf. 29 Kommunikationsminister MATS ODELL (kds):
          </note>
          <note>
            Herr talman! Roland Sundgren, Lena Öhrsvik och
          </note>
          <note>
            Birgit Henriksson har frågat mig om regeringen är intresserad
            av att bevara och utveckla svensk järnvägsindustri. Svaret på
            den frågan är ett obetingat ja. Fordonsteknik över huvud taget
            är ju en av de branscher där Sverige ligger i den absoluta frontlinjen
            när det gäller internationellt industriellt kunnande och renommé.
          </note>
          <note>
            Herr talman! ABB är ju ett världsföretag. Liksom andra framtidsbranscher
            måste ju denna bransch stöttas och ges goda chanser att utvecklas
            och överleva.
          </note>
          <note>
            Regeringens politik på detta område är optimal. Vi bygger nu
            ut infrastrukturen och satsar mycket på järnväg. Därmed får man
            en bra hemmamarknad.
          </note>
          <note>
            SJ har ett starkt engagemang i marknadsföringen av de nya svenska
            snabbtågen.
          </note>
          <note>
            Som jag tidigare nämnde i ett interpellationssvar har vi en politik
            som bl.a. går ut på att se till att, utöver de mycket stora befogenheter
            som SJ har fått, investeringarna finansieras och att även göra
            det möjligt att tidigarelägga investeringar, vilket finns med
            i 1988 års beslut. SJ har alltså möjlighet att låna pengar på
            mycket förmånliga villkor via
          </note>
          <note>
            Riksgäldskontoret. Men utöver detta har nu anslagits 1 miljard
            kronor som framför allt skall täcka räntor för tidigareläggningar.
            Svaret på den fråga som här ställdes är att det finns pengar till
            räntekostnader för tidigareläggningar.
          </note>
          <note>
            Jag tror på goda grunder att ytterligare preciseringar och krav
            i denna fråga kan innebära att man försämrar möjligheterna när
            det gäller en sådan förhandling. Vi skall nu vara glada över att
            dessa möjligheter finns, att parterna nu förhandlar och att det
            också är klart att det är parterna som har ansvaret. Staten har
            gett de förutsättningar som behövs.
          </note>
          <note>
            Lena Öhrsvik frågade mig om jag var intresserad av att inrätta
            ett särskilt branschprogram. Särskilda branschstöd och andra branschfrågor
            sorterar emellertid under näringsministern. Den ställda frågan
            bör därför besvaras av honom.
          </note>
          <note>
            Carl Olov Persson frågade om Statens järnvägar har fört diskussioner
            med
          </note>
          <note>
            Kommunikationsdepartementet och om man nu diskuterar med ABB.
            Besked om ramarna har getts. Med de möjligheter som finns och
            den miljard som som står till förfogande har SJ de förutsättningar
            som behövs. SJ och ABB har förutsättningar att lösa denna fråga.
          </note>
          <note type="speaker">
            Anf. 30 ROLAND SUNDGREN (s):
          </note>
          <note>
            Herr talman! Det är viktigt att få konstaterat att vi är överens
            om att vi skall göra vad vi kan för att behålla en järnvägsindustri
            i Sverige. Vi har ju en framgångsrik sådan. Det har satsats en
            miljard på utveckling av tåget X 2000. Det är ett mycket intressant
            tåg, också med tanke på den snabbtågstrafik som kommer att växa
            fram mellan
          </note>
          <note>
            Europas länder. Därför är det viktigt att vi nu gemensamt ser
            till att man överlever produktionssvackan. Det är ju den som vi
            är oroliga för.
          </note>
          <note>
            Jag noterar med tillfredsställelse kommunikationsministerns besked
            att den miljard nu finns som kan skapa förutsättningar för att
            tidigarelägga beställningar av snabbtåget X 2000.
          </note>
          <note>
            Det blir väl den mest aktuella tågtypen, eftersom regionaltåget
            har en konstruktionstid på något år innan det kan bli aktuellt
            för produktion. Därmed underlättar detta för SJ att fatta beslut
            och tryggheten ökar när det gäller att klara kostnaderna i den
            situation som vi nu befinner oss med höga räntor etc. Med dessa
            signaler kan den här optionen utnyttjas. Det tror jag är viktigt.
          </note>
          <note>
            Jag tror att framtiden ser ljus ut för denna industri, vilket
            jag tidigare nämnt. Men om vi inte klarar detta kommer naturligtvis
            produktionen i Kalmar att successivt skäras ned och sedan upphöra.
            Inte heller Örnsköldsvik kommer att klara sig längre.
          </note>
          <note>
            Det kommer att bli kraftiga neddragningar i
          </note>
          <note>
            Helsingborg, Västerås och Surahammar, vilket drabbar en mängd
            underleverantörer. Tågindustrin är ju verkligen sysselsättningsskapande
            för så stora delar av landet. Jag hoppas att denna fråga kommer
            att lösa sig med den miljard som finns, och att SJ
          </note>
          <note>
            därigenom kan stimuleras att fatta ett positivt beslut.
          </note>
          <note type="speaker">
            Anf. 31 LENA ÖHRSVIK (s):
          </note>
          <note>
            Herr talman! Jag har full förståelse för att kommunikationsministern
            under pågående förhandlingar inte kan gå in i alltför detaljerade
            diskussioner. Det var heller inte avsikten, utan frågan var ställd
            till näringsministern just för att vi skulle få möjlighet att
            diskutera den näringspolitiska dimensionen. Men vi fick ju inte
            svar av näringsministern.
          </note>
          <note>
            Tanken var att inte pressa kommunikationsministern på några ytterligare
            detaljer. Nu vill jag bara skicka med synpunkten att jag förutsätter,
            som riksdagen tidigare också uttalat sig för, att man vid fördelningen
            av miljarden särskilt beaktar regionalpolitiskt prioriterade områden.
            Där ingår sydöstra Sverige. Jag beskrev något de problem som finns
            både med ABB och med Volvo. Problemen är oöverstigliga, och de
            skapar en mycket stor osäkerhet och otrygghet i vår region. Men
            jag hoppas att regeringens ändå positiva intresse för svensk järnvägsindustri
            något kan lindra den oro och otrygghet som man känner.
          </note>
          <note type="speaker">
            Anf. 32 BIRGIT HENRIKSSON (m):
          </note>
          <note>
            Herr talman! Jag vill börja med att tacka statsrådet för beskedet
            att det faktiskt finns pengar att stötta tågindustrin med.
          </note>
          <note>
            När metallklubben vid ABB uppvaktade oss riksdagsledamöter i
            länet menade de att om man fick litet hjälp, skulle problemen
            kanske lösa sig, men annars inte. Jag är också väl medveten om
            att detta är en förhandlingsfråga mellan SJ och ABB.
          </note>
          <note>
            För oss har det tidigare framställts att det svåra trångmålet
            har varit lånesituationen och bristen på pengar. Jag förväntar
            mig nu att man kan lösa denna fråga. Eftersom vår framtidsindustri
            är så otroligt viktig, måste vi slå vakt om just den. Jag förstår
            också att man inte kan gå in på detaljer när förhandlingar pågår.
            Jag är mycket tacksam för att det finns en miljard och att det
            finns möjligheter att lösa problemen genom att tidigarelägga beställningarna.
          </note>
          <note type="speaker">
            Anf. 33 Kommunikationsminister MATS ODELL (kds):
          </note>
          <note>
            Herr talman! Avslutningsvis kanske det finns anledning för mig
            att litet grand försöka precisera hur denna miljard så att säga
            är konstruerad. Den kommer att ställas till Arbetsmarknadsstyrelsens
            förfogande. Det blir alltså AMS som kommer att ta in projekt från
            de olika affärsverken, och SJ är ett av dem. Det är sedan AMS
            som utifrån arbetsmarknadspolitiska och andra skäl skall avgöra
            vilka projekt som skall få detta stöd. Det är således inte vi
            på departementet som gör detta.
          </note>
          <note>
            Det finns även anleding att förtydliga det som jag sade tidigare.
            SJ har inte varit hos oss och begärt några andra pengar. Däremot
            har SJ diskuterat villkoren för denna miljard, och det har vi
            preciserat. SJ har tillräckliga befogenheter och resurser för
            att klara ut dessa saker tillsammans med ABB.
          </note>
          <note type="speaker">
            Anf. 34 ROLAND SUNDGREN (s):
          </note>
          <note>
            Herr talman! Jag vill bara understryka att denna fråga är allvarlig
            och att det är viktigt att regeringen gör vad den kan och fungerar
            som något slags mentor i dessa sammanhang.
          </note>
          <note>
            Vi vet vad just denna samverkan som har skett mellan en duktig
            beställare -- SJ, ABB, Vattenfall,
          </note>
          <note>
            Asea, Televerket, Ericsson, osv. -- och samhället har betytt
            för svensk industri. Jag tycker att konkurrensen betonas så mycket
            i dessa dagar, men det är enormt viktigt med samverkan, inte minst
            på ett sådant område där man också måste se långsiktigt på frågorna.
          </note>
          <note>
            Min fråga var ställd till näringsministern, vilket
          </note>
          <note>
            Lena Öhrsvik var inne på. Jag skulle därför vilja skicka med
            en hälsning till näringsministern om att man på Näringsdepartementet
            ordentligt engagerar sig för denna framtidsbransch. Jag har svårt
            att tänka mig att man i något annat land med en stark och livskraftig
            järnvägsindustri inte skulle göra allt för att slå vakt om den.
            Att stödja infrastruktur är ju något som regeringar i alla länder
            gör. Det skulle vara ganska märkligt om vi, nu när vi ändå satsar
            tiotals miljarder kronor på nya spår, inte ser till att motsvarande
            satsningar på nya fordon görs för att trafikera dessa spår, särskilt
            som det också räddar värdefulla industrijobb i framtiden.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:10 om biståndet till Vietnam
          </note>
          <note type="speaker">
            Anf. 35 Statsrådet ALF SVENSSON (kds):
          </note>
          <note>
            Herr talman! Kristina Svensson har frågat mig om regeringen är
            beredd att genom bistånd till
          </note>
          <note>
            Vietnam stödja dess politiska och ekonomiska omvandling samt
            på vilket sätt regeringen agerar för att normalisera Vietnams
            relationer till
          </note>
          <note>
            Världsbanken och Internationella valutafonden.
          </note>
          <note>
            Låt mig först på den första frågan svara ett uppriktigt och klart
            ja. Jag återkommer till den andra. För Kristina Svensson, som
            tillsammans med en del av utrikesutskottet hade möjlighet att
            besöka Vietnam under hösten och som dessförinnan från departementet
            delgivits dokumentation om det svenska Vietnambiståndet, borde
            det klart framgå att Sverige aktivt stöder såväl den politiska
            som den ekonomiska omvandlingen av Vietnam. I nyligen genomförda
            förhandlingar inom ramen för biståndet har vi heller inte svävat
            på målet vart våra insatser avses syfta. Således har vi från svensk
            sida betonat att det övergripande syftet med vårt bistånd är att
            stödja utvecklingen mot en fungerande marknadsekonomi och att
            främja och stärka en utveckling mot demokrati och en ökad respekt
            för mänskliga rättigheter. I detta syfte har vi överenskommit
            med vietnameserna att bredda och fördjupa vårt redan initierade
            kunskaps- och institutionsuppbyggande bistånd, insatser som i
            den pågående omvandlingsprocessen utan tvivel är A
          </note>
          <note>
            och O och inte kan överskattas.
          </note>
          <note>
            Mot bakgrund av att den nuvarande svenska regeringen i hög grad
            lyfter fram demokrati- och
          </note>
          <note>
            MR-kriteriet i sina biståndspolitiska överväganden samtidigt
            som utvecklingen i Vietnam härvidlag inte är tillfredsställande,
            ansågs en markering i innevarande budget i form av sänkt SIDA-landram
            motiverad. En sådan har också genomförts. För övrigt vill jag
            i sammanhanget peka på faran med att i för hög grad betygsätta
            biståndet efter antalet utbetalade miljoner utan att man tar hänsyn
            till innehållet och effektiviteten i detsamma. Med aktuell omfattning
            och inriktning förefaller effektivitetskravet i rimlig grad kunna
            iakttas. Att det i nuvarande läge skulle bli tal om att minska
            dessa ansträngningar på grund av politiska överväganden är, vill
            jag betona, inte aktuellt.
          </note>
          <note>
            Regeringen är i stället av uppfattningen att den pågående reformprocessen
            i Vietnam går i rätt riktning och att det därför är viktigt att
            vårt aktiva stöd fortsätter och att detta breddas och fördjupas.
          </note>
          <note>
            I demokratihänseende återstår dock mycket att göra i Vietnam.
            Ett grundläggande fel synes mig vara att enpartisystemet inte
            avvecklats och ersatts av fria val och politisk mångfald i största
            allmänhet.
          </note>
          <note>
            Läget vad beträffar de mänskliga rättigheterna förblir motsägelsefullt.
            Å ena sidan har den pågående ekonomiska omvandlingen lett till
            ett generellt öppnare samhällsklimat än tidigare med en större
            tolerans för oliktänkande och större möjligheter till ett friare
            mänskligt umgänge och kulturutbyte. Samtidigt når oss emellertid
            rapporter om fortsatt bristfälligt rättsskydd och om långa fängelsestraff
            för politiskt och religiöst verksamma. Situationen föranleder
            mig att peka på behovet av att i dialogen med Vietnam även fortsättningsvis
            starkt framhålla dessa brister.
          </note>
          <note>
            Biståndsinsatser med anknytning till demokrati och mänskliga
            rättigheter görs för närvarande främst på det juridiska området
            samt i fråga om kvinnostöd.
          </note>
          <note>
            Dessutom spelar demokratiapsekten en betydelsefull roll i insatser
            på massmedie- och kulturområdena.
          </note>
          <note>
            Huvuddelen av pågående reformstödjande insatser har kommit att
            koncentreras till ekonomins område, också här naturligtvis med
            klar demokratianknytning. Här må särskilt nämnas lagstiftningsområdet,
            skatteområdet, utbildningsinsatser inom bankväsendet, utbildning
            i makroekonomi, företagsledarutbildning, distansutbildning i finansiell
            ekonomi m.m.
          </note>
          <note>
            Dessutom pågår inom traditionella biståndssektorer som skogs-
            , energi- och hälsosektorerna insatser utformade att passa de
            nya marknadsekonomiska förhållandena i landet.
          </note>
          <note>
            Landets infrastruktur, vars brister är skriande och för närvarande
            utgör ett veritabelt hinder i den pågående reformprocessen, är
            ett annat område där vi för närvarande överväger insatser. Inte
            minst gäller detta energisidan, där t.ex. elbristen i den södra
            delen av landet allvarligt hämmar den ekonomiska utvecklingen.
            De vietnamesiska myndigheterna har med berörda parter på svensk
            sida diskuterat möjligheterna att utnyttja svenskt kunnande i
            denna utbyggnad såväl inom som utom biståndssamarbetet. Jag anser
            att det vore värdefullt om svenska företag kunde medverka i dessa
            satsningar och även inom andra sektorer där svensk industri är
            konkurrenskraftig.
          </note>
          <note>
            De förbättrade ekonomiska förutsättningarna aktualiserar vidare
            frågan om ett breddat biståndssamarbete utanför ramen för SIDA-
          </note>
          <note>
            samarbetet. Det är i sammanahanget glädjande att notera hur SWEDECORP
            nu förbereder för ett mer aktivt engagemang i Vietnam. Även ett
            utökat
          </note>
          <note>
            BITS-samarbete bör på sikt kunna aktualiseras.
          </note>
          <note>
            Jag noterar vidare att där tidigare endast Sverige och Finland
            bland västvärldens länder fanns med som givare av utvecklingsbistånd
            till Vietnam, nu många nya resursstarka aktörer har trätt in på
            scenen för att bistå landet i dess nu pågående mycket viktiga
            utvecklingsskede.
          </note>
          <note>
            Vad beträffar Kristina Svenssons andra fråga vill jag säga att
            regeringen står fast vid sin utfästelse, som gjordes vid det gemensamma
            Världsbanksoch Valutafondsmötet i Bangkok förra året i oktober
            och som innebär att Sverige inom ramen för ett brett internationellt
            initiativ är berett att delta i en stödgrupp för Vietnam. Blockeringen
            från amerikansk sida har dock hittills förhindrat ett genomförande
            av ett sådant initiativ. Glädjande nog görs nu emellertid allmänt
            bedömningen att en normalisering av relationerna med USA kan förväntas
            snart efter det amerikanska presidentvalet, och därmed skulle
            också ny långivning hos de internationella finansinstitutionerna
            möjliggöras. Sverige kommer aktivt att verka för att ett sådant
            stöd utan fördröjning realiseras.
          </note>
          <note type="speaker">
            Anf. 36 KRISTINA SVENSSON (s):
          </note>
          <note>
            Herr talman! Jag får tacka biståndsministern för svaret på mina
            två frågor om biståndet till Vietnam.
          </note>
          <note>
            Bakgrunden är mycket riktigt den som biståndsministern nämner
            i sitt svar. Delar av utrikesutskottet gjorde ett besök i Vietnam
            i september. Eftersom även Alf Svensson nyligen har kommit tillbaka
            från Sydostasien, kan vi nu diskutera den här frågan utifrån aktuella
            och färska intryck. Det tycker jag är viktigt.
          </note>
          <note>
            Vi vet båda att den ekonomiska utvecklingen i
          </note>
          <note>
            Vietnam är mycket dynamisk. Det finns rapportörer som talar om
            att Vietnam t.o.m. blir en tiger inom loppet av tio år.
          </note>
          <note>
            Det är fascinerande att se den aktivitet som präglar landet.
            Trots regionala skillnader ser man som besökare en sjudande verksamhet.
            Alla synes sysselsatta på risfälten, i butiker, i små restauranger
            och i verkstäder.
          </note>
          <note>
            Men dagens Vietnam är fortfarande, trots de mycket hoppingivande
            ekonomiska framtidsutsikterna, ett land med stora infrastrukturella
            problem. Man behöver kraftverk och elproduktion. Man behöver vägar,
            broar, järnvägar, flygplatser, hotell, telekommunikationer och
            maskinell utrustning till industri och jordbruk.
          </note>
          <note>
            FN har tillsammans med landets regering räknat fram ett investeringsbehov
            motsvarande 7
          </note>
          <note>
            miljarder US-dollar. Till detta kommer lika stora behov för tekniskt
            bistånd och know-how.
          </note>
          <note>
            Vietnam, som så många andra av tredje världens länder, befinner
            sig just nu i ett övergångsskede, ekonomiskt och politiskt. Marknadsekonomin
            är på väg att slå rot, och det finns genom den nya författningen
            ett embryo till politisk pluralism.
          </note>
          <note>
            Situationen är här, som i många andra länder med liknande utveckling,
            mycket skör. Det finns hinder för en gynnsam utveckling. Jag vill
            peka på några av dem.
          </note>
          <note>
            Ett stort sådant hinder är naturligtvis ett minskat bistånd.
            Bortfallet från f.d. Sovjetunionen har varit mycket kännbart.
            När Sverige sedan minskade sitt bistånd i samband med detta budgetår
            väckte det stor förvåning i landet. Sverige var faktiskt ett av
            de första länder som diplomatiskt erkände Vietnam efter krigsslutet
            1975.
          </note>
          <note>
            Ett annat hinder är naturligtvis den amerikanska sanktionspolitiken.
            Vietnam är medlem både i
          </note>
          <note>
            Världsbanken och i Valutafonden, men USA
          </note>
          <note>
            använder ju sitt veto.
          </note>
          <note>
            Det råder även en kapitalbrist. Sanktionspolitiken innebär ju
            också att USA genom sitt veto blockerar lån i Asiatiska utvecklingsbanken.
            Dessutom finns de gamla resterna av byråkrati, korruption, smugglingsverksamhet
            och statliga ineffektiva företag.
          </note>
          <note>
            Jag tror att det allra viktigaste för en positiv utveckling ändå
            är att man får behålla en fredlig utveckling i regionen. Det innebär
            att den stora FN-
          </note>
          <note>
            missionen måste lyckas i Cambodja.
          </note>
          <note>
            Själva pekar de på ett av sina stora framsteg, att man inte längre
            behöver importera ris, utan att man nu t.o.m. kan exportera.
          </note>
          <note>
            Min uppfattning är att det i det här övergångsskedet är mycket
            viktigt att vi som givarländer står fast vid våra åtaganden. Det
            svenksa biståndet behövs verkligen i den form det har. Men formerna
            kan utvecklas. Det var tragiskt när vi här i riksdagen minskade
            biståndet i våras.
          </note>
          <note>
            Av biståndsministerns svar utläser jag samma positiva syn som
            vi socialdemokrater har på biståndets storlek och inriktning beträffande
          </note>
          <note>
            Vietnam. Jag hoppas innerligt att biståndsministern skall lyckas
            överföra det förhållningssättet till de övriga partierna i regeringen.
            Det hoppas jag.
          </note>
          <note>
            Det svenska biståndet behöver spela på samtliga sina instrument
            för att insatserna i Vietnam skall bli så effektiva som möjligt.
            Jag vill naturligtvis gärna lyfta fram de insatser som planeras
            av SwedeCorp.
          </note>
          <note>
            De är lika viktiga som de infrastruktursatsningar och skogsprojekt
            som vi jobbar med redan nu.
          </note>
          <note>
            Presidentvalet i USA har stor betydelse för den fortsatta sanktionspolitiken.
            Man har tippat att oavsett vem som vinner valet, kommer sanktionerna
            att lyftas i början av året.
          </note>
          <note>
            Jag vill be biståndsministern att konkretisera den sista meningen
            i svaret. Den är väsentlig för detta.
          </note>
          <note>
            ''Sverige kommer aktivt att verka för att ett sådant stöd utan
            fördröjning realiseras.'' Det betyder alltså att vi stöder hävandet
            av sanktionspolitiken. På vilket sätt? Jag vill väldigt gärna
            att Alf Svensson konkretiserar den meningen.
          </note>
          <note type="speaker">
            Anf. 37 LARS MOQUIST (nyd):
          </note>
          <note>
            Herr talman! Det är med viss förvåning som jag hör statsrådet
            Alf Svensson med ett uppriktigt och klart ja bekräfta att regeringen
            är beredd att genom fortsatt bistånd stödja Vietnam i dess politiska
            och ekonomiska omvandling. Jag delar Alf Svenssons förhoppning
            att Vietnam är på väg mot en politisk och ekonomisk omvandling.
          </note>
          <note>
            Den ekonomiska omvandlingen pågår för fullt, vilket jag själv
            kunde bekräfta vid mitt besök i
          </note>
          <note>
            Vietnam med utrikesutskottet i september. Jag var där tillsammans
            med bl.a. Kristina Svensson.
          </note>
          <note>
            Men den politiska omvandlingen såg vi inte mycket av. Visserligen
            var man inte lika uppriktig som de i
          </note>
          <note>
            Laos. Där klargjorde man mycket bestämt att varje land skulle
            bygga upp sitt politiska system, som passar det landet. I Laos
            passar det med enpartisystem. Det gjorde man klart för oss. I
          </note>
          <note>
            Vietnam är de politiska förhållandena liknande dem i Laos, men
            de vietnamesiska ledarna uttrycker sig inte lika drastiskt som
            de laotiska.
          </note>
          <note>
            Man är mycket väl medveten om att Sverige är en mycket stor biståndsgivare.
            Det visar inte minst
          </note>
          <note>
            BaiBang-projektet. Där har vi lagt ner drygt två miljarder i
            ett, som de flesta anser, alltför stort projekt.
          </note>
          <note>
            Men biståndsministerns klara besked, att vi skall fortsätta att
            satsa bilateralt och multilateralt på
          </note>
          <note>
            Vietnam i minst samma omfattning som tidigare, tycker jag står
            i skarp kontrast till regeringsförklaringen hösten 1991. Där står
            det så här: ''Biståndspolitiken läggs om i riktning mot ett väsentligt
            starkare stöd för demokrati och marknadsekonomi. Biståndet till
            Vietnam minskas och avvecklas om inte en tydlig demokratisering
            sker.''
          </note>
          <note>
            Min uppfattning om Vietnam är att det är ett land, visserligen
            mycket fattigt, men på god väg att få ordning på sin ekonomi.
            Man har 8 % tillväxt i ekonomin. Man har 13 % inflation. I dagsläget
            är, enligt vad man uppgav när vi var där, omkring 85 %
          </note>
          <note>
            av företagsamheten privatiserad. Det finns en mängd av fattiga
            länder som har större behov av hjälp än Vietnam. Det borde också
            ligga Vietnam i fatet att man inte gör några särskilda framsteg,
            vare sig vad avser införande av flerpartisystem eller frågor om
            mänskliga rättigheter.
          </note>
          <note>
            Jag anser att man raskt borde avveckla det bilaterala programbiståndet,
            som nu uppgår till 225
          </note>
          <note>
            miljoner kronor per år. För att inte äventyra ingångna avtal
            anser jag att avvecklingen bör ske under en treårsperiod och vara
            helt slutförd vid
          </note>
          <note>
            1995 års utgång. Jag anser det mycket lämpligt att vid genomförandet
            av biståndsreduceringen med en och en halv miljard just dra bort
            biståndet från
          </note>
          <note>
            Vietnam.
          </note>
          <note>
            Vi fick en mycket positiv bild av Vietnam vid vårt besök. Men
            jag drar motsatt slutsats jämfört med statsrådet Alf Svensson.
            Jag anser det stötande att en nation med en sådan effektivitet
            och med sådana ambitioner fortfarande skall få vårt stöd. Det
            är många andra nationer som behöver det bättre.
          </note>
          <note>
            Vi har bidragit till Vietnams uppbyggnad och groende välstånd.
            Men beslut måste kunna tas om att dra sig ur. Ett av motiven till
            att ge fortsatt stöd till Vietnam skulle vara, som någon litet
            skämtsamt har sagt, att det gäller att hålla sig väl med Vietnam,
            för ingen vet när Sverige kan komma i den sitsen att vi är i behov
            av utvecklingsbistånd.
          </note>
          <note>
            Sjävklart skall vi kunna ge fortsatt stöd inom hälsooch undervisningssektorn.
            Men det bilaterala stödet borde avvecklas. Självklart bör man
            också se till att Sverige och svensk industri kan utnyttja den
            goodwill som det stora biståndet på över 6 miljarder borde medföra.
            Men allt bistånd vi gett kanske bara skapat ''badwill'', om vi
            nu låter vietnameserna sköta sig mer på egen hand.
          </note>
          <note type="speaker">
            Anf. 38 Statsrådet ALF SVENSSON (kds):
          </note>
          <note>
            Herr talman! Jag tror, precis som Kristina
          </note>
          <note>
            Svensson, att Vietnam blir en tiger. Jag tycker att man skulle
            kunna säga att tigern redan reser sig på bakbenen och morrar marknadsekonomiskt.
          </note>
          <note>
            Jag tror för min del också, om jag får fortsätta på det spåret,
            att detta kommer att leda till politisk pluralism. Jag tror att
            det är omöjligt för den vietnamesiska regimen att täppa till alla
            önskemål som pyr, låt vara i liten skala, för att få större självständighet,
            mer av mänskliga fri- och rättigheter.
          </note>
          <note>
            Det sämsta vi skulle kunna göra, om vi verkligen vill se ett
            demokratiskt Vietnam, är att springa därifrån nu. Jag tror att
            det är nu man behöver stöd.
          </note>
          <note>
            Det är nu man behöver impulser. Just detta att vi har en biståndsrelation
            till Vietnam gör det möjligt för oss att mycket starkt påverka
            uppbyggnaden av den legala strukturen. Vi kan understryka i alla
            våra kontakter att vi förväntar oss vida mer när det gäller respekten
            för mänskliga fri- och rättigheter.
          </note>
          <note>
            Går vi därifrån tror jag att risken skulle vara ganska stor att
            man faller tillbaka i en helt annan inställning till det vi menar
            med politisk pluralism.
          </note>
          <note>
            Det var helt klart pekuniärt kännbart att
          </note>
          <note>
            Sovjetunionen tog bort sitt bistånd. Men jag vill säga att det
            också var en förutsättning för att man skulle intressera sig för
            marknadekonomi och även bry sig om den politiska pluralism som
            västvärlden står för.
          </note>
          <note>
            Jag tror att vietnameserna redan i dag inser att de är på väg
            inte bara marknadsekonomiskt utan också, om jag får använda uttrycket,
            MR-mässigt.
          </note>
          <note>
            Jag kan inte förstå hur Lars Moquist så totalt kan bortse från
            vad som sker när det gäller lossandet av banden och att Lars Moquist
            inte såg något av ett spirande intresse för demokratisering. Det
            förvånar mig.
          </note>
          <note>
            Nu skall man naturligtvis akta sig noga för att göra bedömningar
            om hur ett land ligger till i både det ena och det andra avseendet
            efter ett kort besök.
          </note>
          <note>
            Därför vill jag säga att de åsikter som jag för fram här inte
            bara är sådant som jag själv har hämtat fram efter ett kort besök
            i Vietnam, utan det är också vad vår ambassad, vårt biståndskontor
            jämt och ständigt rapporterar.
          </note>
          <note>
            Det är klart att den konstitution som har antagits bär en prägel
            av mer av demokrati än som var fallet tidigare. Det sägs t.ex.
            att parlamentet och inte något av partiets organ är landets högsta
            politiska instans, att medborgarna skall garanteras medborgerliga
            fri- och rättigheter. Parlamentet ges också befogenhet att avsätta
            den sittande regeringen, etc. Dessutom är inte längre partitillhörighet
            ett krav för deltagande i regering eller i andra politiska beslutsförsamlingar.
          </note>
          <note>
            Man kan naturligtvis säga: Ja, ja, allt detta står i en konstitution.
            Men vi måste komma ihåg när vi bedömer Vietnam och utvecklingen
            där att landet har en historia som är mer än dyster. Det har varit
            angeläget för mig att få påpeka, gång på gång, att det inte går
            att komma till Vietnam och applicera svenska idéer, svenskt tänkande
            och svenska krav, utan vi måste se förhållandena utifrån landets
            egen historia. Jag vill göra gällande att man kan se ett framåtskridande
            åt rätt håll. Det går för sakta. Det går utomordentligt sakta,
            men det går ändå åt rätt håll. Låt oss hjälpa till att förstärka
            den här rörelsen. Vi gör det bäst genom att finnas kvar där.
          </note>
          <note type="speaker">
            Anf. 39 KRISTINA SVENSSON (s):
          </note>
          <note>
            Herr talman! Det är mycket roligt att höra biståndsministern
            i klartext tala om sitt förhållningssätt till det fortsatta biståndet
            i
          </note>
          <note>
            Vietnam, den fortsatta utvecklingen. Lika dystert är det att
            höra Lars Moquist när han talar om att stödet skall avvecklas.
            Jag begriper inte hur vi kan göra så olika tolkningar av det som
            vi båda två har upplevt.
          </note>
          <note>
            Det är nu som biståndet behövs. Vi behöver vara där, för vi kan
            se att det handlar om ett övergångsskede. Det är i sådana situationer
            som bistånd skall användas, för att det sedan skall kunna avbrytas
            och för att vi sedan skall kunna använda bistånd i andra delar
            av världen där det också behövs.
          </note>
          <note>
            Jag tycker att det var ett ganska målande uttryck att tigern
            reser sig på bakbenen och morrar marknadsekonomiskt. I detta ligger
            nämligen att det finns en risk för att det sociala skyddsnät som
            man har byggt upp kan rämna på vägen mot en utvecklad marknadsekonomi.
            Det är också ett viktigt skäl till att vi skall vara kvar och
            vårda de här sektorerna.
          </note>
          <note>
            Den nya konstitutionen ger just möjligheter till en pluralistisk
            utveckling. Men den måste också vårdas, och det kan vi medverka
            till genom olika former av demokratiutvecklande bistånd.
          </note>
          <note>
            Jag fick inte svar på min fråga om sanktionspolitiken: Hur skall
            vi arbeta just nu -- det är viktigt i samband med presidentskiftet
            -- för att medverka till att sanktionerna hävs?
          </note>
          <note type="speaker">
            Anf. 40 LARS MOQUIST (nyd):
          </note>
          <note>
            Herr talman! Både Kristina Svensson och statsrådet Alf Svensson
            tog upp detta att man ser tendenser till en demokrati i Vietnam.
            Jag tror att
          </note>
          <note>
            Kristina Svensson använde sig av uttrycket att man ser ett embryo
            till en demokratisering. Men jag tycker inte att man ser så mycket
            av det hela. Vid ett flyktigt besök i Vietnam är det kanske inte
            så märkligt att man inte ser så mycket av detta.
          </note>
          <note>
            Vi fick bl.a. en föredragning på 45 minuter där man mycket omständligt
            talade om vad den nya författningen i Vietnam skulle innebära.
            Man sade ganska tydligt att det ur demokratisynpunkt inte var
            någon förändring i sak i författningen.
          </note>
          <note>
            Förändringarna hade mer att göra med antalet ledamöter i deras
            riksdag. Det skulle minskas med
          </note>
          <note>
            100 personer ungefär. Man skulle genomföra ett helt nytt ekonomiskt
            program osv. Men det fanns ingenting nytt i den nya författningen
            ur demokratiseringssynpunkt, inte heller talades det om att man
            skulle gå vägen mot ett flerpartisystem.
          </note>
          <note>
            Jag tror att den nya författningen skulle träda i kraft nu i
            höst.
          </note>
          <note>
            Reduceringen av antalet ledamöter var något som jag, och kanske
            flera med mig, blev litet fundersam över. Man hade ett elitistiskt
            tänkande där. Det angavs nämligen som skäl till varför man skulle
            dra ner antalet ledamöter i deras riksdag med ungefär
          </note>
          <note>
            100 personer att det inte fanns tillräckligt antal utbildade
            människor för att besätta dessa poster.
          </note>
          <note>
            För oss i västerländska länder som mera funderar på att människors
            tankar och åsikter skall speglas från många olika håll, dvs. att
            både fattiga människor och de som har en hög utbildning skall
            vara med, är detta ganska konstigt. Jag hoppas att det inte berodde
            på en felöversättning av tolken.
          </note>
          <note>
            Det sades mycket tydligt att bakgrunden till att man minskade
            antalet ledamöter var att det inte fanns tillräckligt antal dugliga
            människor som kunde sitta i riksdagen.
          </note>
          <note>
            Om vi ser det ur demokratisynpunkt fanns det egentligen ett A-,
            ett B- och ett C-lag i Vietnams riksdag. A-laget -- dvs. i positiv
            mening, det måste man säga när man säger A-lag i Sverige -- var
            de som satt i riksdagen, men som också hade funktioner i parlamentet.
            B-laget var de som hade funktioner i riksdagen och som var ute
            i provinserna. C-laget var de ledamöter i riksdagen som sammankallades
            och bara var där tre, fyra dagar två gånger per år. De hade för
            avsikt att utöka detta till sex, sju dagar. Bakgrunden till att
            dessa ledamöter inte var i riksdagen så länge, var att det inte
            fanns tillräckliga ekonomiska resurser för det.
          </note>
          <note type="speaker">
            Anf. 41 Statsrådet ALF SVENSSON (kds):
          </note>
          <note>
            Herr talman! Det finns ingen tvekan om att vi kan hitta rader
            av brister och tillkortakommanden och presentera åtskilliga frågetecken.
            Både Kristina
          </note>
          <note>
            Svensson och jag har sagt att det inte är en pluralistisk demokrati.
            Det finns åtskilligt att förvänta. Det positiva ligger i, att
            när pelaren från
          </note>
          <note>
            Sovjetunionen som de hade byggt på rasade samman, insåg de att
            de måste vända sig västerut.
          </note>
          <note>
            Det sade ministrarna klart och entydigt. Det är marknadsekonomin
            som nu är deras väg. Under den valrörelse som ägde rum, kunde
            man lägga märke till att folk började uttrycka och uttala åsikter
            och ställa krav på att man lyssnade. Jag tror faktiskt att detta
            kommer att fortsätta. Det kommer att förstärkas och utökas. Jag
            dristar mig t.o.m. till att tro att åtskilliga av ministrarna
            inser att en förutsättning för att marknadsekonomin skall kunna
            utvecklas riktigt är att de låter folks kreativitet och åsikter
            komma till uttryck.
          </note>
          <note>
            Herr talman! Jag intresserade mig också en del för religionsfriheten
            när jag var där, av icke så svårförståeliga skäl. Det visade sig
            att det även skett förändringar på det området. Jag kunde själv
            besöka en protestantisk gudstjänst på söndagsmorgonen i Ho Chi
            Minh City. Det hade inte varit görligt för ett antal månader eller
            år sedan. Denna gudstjänst ägde rum under frihet, såvitt jag kunde
            bedöma. De blev naturligtvis utomordentligt förvånade när det
            kom en minister och satte sig i församlingen, men det var ingen
            som försökte hindra mig. Om man besöker de katolska katedralerna
            ser man att folkvandring dit är mycket omfattande. Ingen försöker
            alltså stoppa den typen av aktiviteter.
          </note>
          <note>
            Jag tog upp de MR-fall som Amnesty hade gett oss listor på med
            minister efter minister, och jag mötte lyhördhet. Jag mötte respekt
            för de åsikter jag förde fram som MR-minister. Det möter man minsann
            inte alltid, herr talman, när man för fram den typen av frågor.
            Vi har alltså en dialog när det gäller MR-fall, som jag tycker
            att man kan karakterisera som fruktbar. Vi är inte framme vid
            en politisk pluralism. Jag säger det igen, eftersom det är en
            känslig fråga. Det kommer att ta tid, men vi ligger i.
          </note>
          <note>
            Här har Sverige varit med och satsat 6,5 miljarder i bistånd.
            Jag tror att jag lät mer som en näringsminister än som en biståndsminister
            när jag var i Vietnam. Jag tycker att det är viktigt att våra
            svenska företag, som behöver arbetstillfällen, verkligen kan bita
            sig fast i de marknader som blomstrar och sjuder. Vi är ju också
            överens om att så är fallet. Vi har ABB, Ericsson, Skanska, Volvo
            osv. som gör ansträngningar. Här måste Sverige vara med. Jag kan
            omöjligen tänka mig att de vietnamesiska ministrarna skulle säga
            hurra åt att
          </note>
          <note>
            Sverige drar in sitt bistånd, och att det är dags att släppa
            fram ABB, Volvo och Ericsson. Det tror jag absolut inte.
          </note>
          <note>
            Vi har ju gång på gång understrukit i Asiatiska utvecklingsbanken
            att det gäller att vara med och satsa nu, Kristina Svensson. Jag
            kan meddela, det är kanske redan bekant, att Asiatiska utvecklingsbanken
            har förberett 40 projekt som kan sättas i gång efter en normalisering
            med banken. Vi vet att IMF, Internationella valutafonden, planerar
            att under tre år ge strukturanpassningslån motsvarande 600 miljoner
            dollar. Det finns alltså ett stort intresse.
          </note>
          <note>
            Jag tror att vi nu snart är framme vid den punkt då
          </note>
          <note>
            USA lyfter sitt embargo, kanske i februari mars.
          </note>
          <note>
            Jag hoppas det, och många med mig. Det är offentliggjort i åtskilliga
            internationella publikationer. Då kommer naturligtvis en väldig
            kraft att göra sig gällande i Vietnam. Men jag håller med om att
            vi får hoppas att sociala skyddsnät inte slås sönder i det läget.
            Vi får dessutom hoppas att man inte glömmer miljöaspekterna. Det
            vore förödande om Ho Chi Minh City och Saigon blir nya Bangkok.
            Det finns anledning att också ta upp dessa aspekter i våra biståndsrelationer.
          </note>
          <note type="speaker">
            Anf. 42 KRISTINA SVENSSON (s):
          </note>
          <note>
            Herr talman! Det är riktigt att det finns 40 projekt som ligger
            färdiga hos Asiatiska utvecklingsbanken. Min poäng är att vi just
            nu i samband med presidentvalet befinner oss i en situation där
            vi borde agera, trycka på och tala om att vi nu förväntar oss
            att sanktionerna lyfts. Det är vad jag vill säga till biståndsministern
            och till regeringen i den här frågan.
          </note>
          <note>
            Sedan kan jag bara upprepa hur olika vi kan tolka samtal och
            information som vi får. Jag bläddrade i de anteckningar jag förde
            under samtalen med justitieministern, madam Binh, premiärministern,
            talmannen osv. Det finns några ord som återkommer i alla dessa
            samtal. Det är att de vill ha en politisk demokratisering. De
            är på väg mot en politisk demokratisering.
          </note>
          <note>
            Jag tycker inte vi skall göra de fel som vi så ofta gör, nämligen
            att överföra våra svenska krav på att det skall gå så fort. Det
            måste faktiskt få ta tid. Vi måste acceptera att det finns andra
            kulturer än den svenska.
          </note>
          <note type="speaker">
            Anf. 43 Statsrådet ALF SVENSSON (kds):
          </note>
          <note>
            Herr talman! Jag tycker också att vi skall komma ihåg att där
            finns andra traditioner och en annan kultur. Vi har konfucianismen
            med respekt för auktoriteter etc. -- jag behöver inte utveckla
            detta nu -- som naturligtvis spelar in.
          </note>
          <note>
            Vi kan sedan litet till mans fundera över hur svårt det måste
            vara i lagstiftningshänseende att gå från en planekonomi till
            en marknadsekonomi. Jag frågade justitieministern hur de t.ex.
            gör med skattelagar. Hur får de till en skattelagstiftning? De
            har ju inga självdeklarationer. Hur uppbär de skatt? Han skrattade
            och berättade hur svårt det var. Vidare sade han att de dessutom
            skall få fram en konkurslagstiftning. Det kan inte vara så rasande
            lätt att få fram all denna typ av lagstiftning.
          </note>
          <note>
            Herr talman! Jag tror att det här arbetet kommer att främja en
            politisk pluralism. Vi hoppas på det, och vi arbetar för det.
          </note>
          <note>
            Överläggningen var härmed avslutad.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:88 Offentlig upphandling
          </note>
          <note>
            1992/93:111 Leksakers säkerhet och farliga livsmedelsimitationer
          </note>
          <note>
            1992/93:112 Personlig skyddsutrustning för privat bruk
          </note>
          <note>
            1992/93:126 Valuta- och kreditreglering
          </note>
          <note>
            Motionerna
          </note>
          <note>
            med anledning av prop. 1992/93:32 Samerna och samisk kultur m.m.
          </note>
          <note>
            1992/93:K1 av Bruno Poromaa (s)
          </note>
          <note>
            1992/93:K2 av Erik Artur Egervärn (c)
          </note>
          <note>
            1992/93:K3 av Ingela Mårtensson (fp)
          </note>
          <note>
            1992/93:Bo1 av Hans Göran Franck (s)
          </note>
          <note>
            1992/93:Bo2 av Marianne Andersson (c)
          </note>
          <note>
            1992/93:Bo3 av Karin Israelsson och Erik Artur
          </note>
          <note>
            Egervärn (c)
          </note>
          <note>
            1992/93:Bo4 av Annika Åhnberg (-)
          </note>
          <note>
            1992/93:Bo5 av Nils-Olof Gustafsson m.fl. (s)
          </note>
          <note>
            1992/93:Bo6 av John Andersson (v)
          </note>
          <note>
            1992/93:Bo7 av Lars Werner m.fl. (v)
          </note>
          <note>
            1992/93:Bo8 av Dan Eriksson i Stockholm och Max
          </note>
          <note>
            Montalvo (nyd)
          </note>
          <note>
            1992/93:Bo9 av Mats Lindberg och Leif Marklund
          </note>
          <note>
            (s)
          </note>
          <note>
            1992/93:Bo10 av Bruno Poromaa m.fl. (s) 3
          </note>
          <note>
            1992/93:Bo11 av Bruno Poromaa m.fl. (s)
          </note>
          <note>
            1992/93:Bo12 av Åke Selberg m.fl. (s)
          </note>
          <note>
            1992/93:Bo13 av Leo Persson och Åke Selberg (s)
          </note>
          <note>
            1992/93:Bo14 av Leo Persson m.fl. (s)
          </note>
          <note>
            1992/93:Bo15 av Olle Lindström (m)
          </note>
          <note>
            1992/93:Bo16 av Pontus Wiklund och Jan Erik
          </note>
          <note>
            Ågren (kds)
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 november
          </note>
          <note type="speaker">
            1992/93:28 av Lars Ulander (s) till arbetsmarknadsministern om
            sysselsättningen för byggnadsarbetare:
          </note>
          <note>
            Häromdagen fanns detta åtta (8) lediga byggnadsarbeten i hela
            Sverige i arbetsförmedlingens register över lediga jobb.
          </note>
          <note>
            Det skall ses mot bakgrund av att det bara i
          </note>
          <note>
            Stockholm fanns 2 396 arbetslösa byggnadsarbetare registrerade
            i byggnadsarbetarnas arbetslöshetskassa. Det är en rekordhög arbetslöshet,
            som betyder att den som trodde att arbetslösheten endast var ett
            fenomen för
          </note>
          <note>
            Norrland, glesbygd och skogsområden har fel.
          </note>
          <note>
            Arbetslösheten breder ut sig i hela landet. På ett år har arbetslösheten
            för byggnadsarbetare i
          </note>
          <note>
            Stockholm ökat från 4,6 till 12,5 %. Kunniga yrkesarbetare med
            många år i branschen tvingas nu stämpla. Många byggnadsarbetare
            hotas av utförsäkring därför att de inte kunnat få ett arbete
            på ett helt år. Varje vecka betalar byggnadsarbetarnas arbetslöshetskassa
            nu ut omkring 50 miljoner kronor i arbetslöshetsunderstöd. Det
            betyder att byggfackens arbetslöshet kostar en hundralapp i sekunden.
          </note>
          <note>
            Detta är nuläget.
          </note>
          <note>
            Fortfarande pågår emellertid många bostadsbyggen, startade för
            aatt komma i åtnjutande av de villkor som hittills har gällt.
            Även om byggnadsverksamheten minskat i omfattning två år i rad,
            sammanlagt drygt 5 %, kommer det stora raset nästa år.
          </note>
          <note>
            Prognoserna för nästa år talar sitt tydliga språk.
          </note>
          <note>
            Länge trodde Boverket att igångsättningen av bostäder skulle
            komma att uppgå till 35 000
          </note>
          <note>
            lägenheter 1993, en minskning med omkring 20 %.
          </note>
          <note>
            I Konjunkturinstitutets (KI) höstprognos daterad den 2 oktober
            menade man att igångsättningen skulle bli 27 000 nya lägenheter
            och en minskning av nyinvesteringar i bostäder på 38,5 % 1993
            och en fortsatt nästan lika stor minskning 1994. Totalt räknade
            KI med att byggverksamheten skulle minska med närmare 10 % 1993.
          </note>
          <note>
            Samtidigt är läget mycket svårbedömt med många osäkra faktorer.
            Inte minst ränteläget spelar en avgörande roll. Boverkets generaldirektör
            Gösta
          </note>
          <note>
            Blücher påpekade att om ränteläget inte sjunker
          </note>
          <note>
            ''har vi knappast någon efterfrågan kvar'', men att
          </note>
          <note>
            ''det är föga troligt att bostadsbyggandet minskar till noll,
            även om de teoretiska beräkningarna pekar på det'' och slutsatsen
            blev att ''10 000
          </note>
          <note>
            nyproducerade lägenheter om året är en lika god gissning som
            någon annan''.
          </note>
          <note>
            Det är kris i byggsektorn, men det närmar sig katastrof.
          </note>
          <note>
            I takt med att lågkonjunkturen fördjupas och realinkomsterna
            minskar efterfrågar hushållen nya bostäder i allt mindre utsträckning.
            Vid årsskiftet träder dessutom det nya finansieringssystemet i
            kraft, som innebär att investeringsbidrag tas bort och räntebidrag
            successivt avskaffas.
          </note>
          <note>
            Mellan 1991 och 1993 förväntas sysselsättningen i byggnadsindustrin
            minska med 120 000 personer.
          </note>
          <note>
            AMS skriver i sin höstrapport att ''den försämring som väntas
            under 1993 innebär att byggarbetslösheten kan komma att närma
            sig 35 %
          </note>
          <note>
            under vintern 1993/94''.
          </note>
          <note>
            Över hela landet kommer arbetslösheten att öka. I
          </note>
          <note>
            Stockholm räknar vi med att arbetslösheten i
          </note>
          <note>
            Byggnads kommer att överstiga 3 000 personer i slutet av 1992
            eller början av 1993. Men situationen är likartad eller värre
            över hela landet: I
          </note>
          <note>
            Södermanland förväntas arbetslösheten omfatta var fjärde byggnadsarbetare,
            i Kristianstads län var femte, i Värmland nästan var tredje, i
            Dalarna närmare 30 %, i Västernorrland nästan 35 % och i
          </note>
          <note>
            Jämtland 30 % -- samtliga prognoser för maj månad
          </note>
          <note>
            1993, dvs. under en säsong när byggverksamheten borde gå på högvarv.
          </note>
          <note>
            I takt med att katastrofen närmar sig drabbar utvecklingen i
            allt större utsträckning byggföretagen. Produktionskapacitet slås
            ut. Fler och fler företag går i konkurs.
          </note>
          <note>
            Neddragningen av byggsektorn gör att den hotar att hamna på en
            så låg nivå att det kommer att bli mycket kostsamt att åter bygga
            upp den igen när konjunkturen vänder. Då är det lätt att byggnadsverksamheten
            blir en trång sektor och att det blir mycket dyrt att komma runt
            de flaskhalsar som då uppstår.
          </note>
          <note>
            Denna neddragning av byggsektorn påskyndar och förstärker den
            i dagsläget allvarliga arbetslösheten genom följdverkningar inom
            materialindustrin, prefabricering, transporter etc.
          </note>
          <note>
            Alternativet är att nu genomföra byggen som tillför stora värden
            och bidrar till välfärden. Det är lätt att konstatera att byggverksamhet
            som sätts i gång nu, när det finns ledig kapacitet, blir samhällsekonomiskt
            sett billig. När högkonjunkturen åter nått landet kommer samma
            byggverksamhet att konkurrera med andra aktiviteter.
          </note>
          <note>
            Det finns behov. Vi har stora möjligheter att bygga ut infrastrukturen.
            I Stockholm har socialdemokraterna, folkpartiet och moderaterna
            kommit överens om utbyggnad av kringfartsleder osv. Vi vet att
            många offentliga lokaler är utomordentligt slitna i Stockholmsområdet.
            Inte minst i stadens skolor finns behov av upprustning.
          </note>
          <note>
            Många bostadsområden i storstäderna byggdes under miljonprogrammets
            dagar. De bostäderna är i många fall 20--25 år gamla och många
            områden är mycket slitna. Där finns ett starkt behov av renovering,
            upprustning och ombyggnader.
          </note>
          <note>
            Mot bakgrund av det ovan anförda frågar jag arbetsmarknadsminister
            Börje Hörnlund:
          </note>
          <note>
            1. Är arbetsmarknadsministern beredd att medverka till att återstående
            hinder för utbyggnad av infrastruktur, t.ex. kringfartsleder runt
          </note>
          <note>
            Stockholm, undanröjs?
          </note>
          <note>
            2. Är arbetsmarknadsministern beredd att skjuta till resurser
            för reparation, ombyggnad och tillbyggnad i en situation när var
            tredje byggnadsarbetare hotas av att bli arbetslös och det samtidigt
            finns stora behov av ombyggnader?
          </note>
          <note>
            den 4 november
          </note>
          <note type="speaker">
            1992/93:29 av Per Stenmarck (m) till näringsministern om Baltic
            Cable-projektet:
          </note>
          <note>
            Svensk industri är i behov av billig elenergi. På en alltmer
            avreglerad marknad ökar nu möjligheterna att både exportera och
            importera elkraft. Detta skapar nya möjligheter. Det s.k. Baltic
            Cableprojektet -- ett gemensamt svenskt-tyskt projekt mellan Sydkraft,
            Vattenfall och det tyska kraftbolaget Preussen Elektra -- är ett
            led i en sådan satsning. En kabel är avsedd att dras på Östersjöns
            botten, mellan Lübeck i Tyskland och södra Skåne.
          </note>
          <note>
            Baltic Cable AB har ansökt om ledningsrätt för en kraftledning
            mellan Kärrstorp och stranden Skåre
          </note>
          <note>
            Maglarp i södra Skåne. Ledningen skall vara luftledning på sträckan
            Kärrstorp--Hermanstorp och underjordisk på den resterande sträckan
            till stranden på sydkusten.
          </note>
          <note>
            Stora delar av det berörda området är av riksintresse för såväl
            naturvården som ur kulturhistorisk synpunkt. Det område som ligger
            öster om väg 101 anges i Vellinge kommuns miljöskyddsprogram och
            naturvårdsplan som ekologiskt känsligt. Hela det berörda området
            utgörs av odlingsbyggd och naturområden, med undantag för viss
            mindre bebyggelse. Området är rikt på fornlämningar. I kommunens
            översiktsplan framgår att restriktivitet mot nya byggnader och
            anläggningar skall gälla.
          </note>
          <note>
            Vid ett regeringssammanträde torsdagen den 23
          </note>
          <note>
            juli behandlade regeringen en koncessionsansökan från Baltic
            Cable AB, angående en likströmsförbindelse med Tyskland. Beslutet
            innebar att, med angivande av vissa villkor, Baltic
          </note>
          <note>
            Cable AB fick tillstånd att, på en sträcka av 11
          </note>
          <note>
            kilometer placera ut 40 stycken 40 meter höga torn för en luftburen
            ledning.
          </note>
          <note>
            Mot bakgrund av de ingrepp i den skånska landskapsbilden som
            detta skulle komma att innebära så har kritiken hela tiden varit
            massiv.
          </note>
          <note>
            Kritikernas krav har gått ut på att framdragningen av kabeln
            skall ske under jord. Företrädare för
          </note>
          <note>
            Baltic Cable AB menar, att det tekniska problemet med en kabel
            är skarvarna. På land, påstås det, är det inte möjligt att hantera
            så långa kabellängder.
          </note>
          <note>
            Detta ger skarvar, som blir svaga punkter i förbindelsen. Detta
            skulle omöjliggöra en jordbunden kabel.
          </note>
          <note>
            Redan i länsstyrelsens tillstyrkan till projektet nämndes möjligheten
            att göra en omprövning av ärendet om nya fakta, som inte var kända
            vid koncessionstillfället, skulle tillkomma.
          </note>
          <note>
            Det danska kraftbolaget Elkraft A/S projekterar nu en undervattenskabel
            av samma kapacitet som
          </note>
          <note>
            Baltic Cables. Den kommer att gå mellan Gedser i
          </note>
          <note>
            Danmark och Rostock i Tyskland, en sträcka på 45
          </note>
          <note>
            kilometer. Det som gör detta projekt intressant ur ett svenskt
            perspektiv, är att danskarna räknar med att dra ledningen från
            Gedser till Roskilde, en sträcka på ca 150 kilometer, i form av
            en jordbunden kabel. Från det danska kraftbolagets sida säger
            man, att det är av landskapsetiska skäl som man är beredd att
            lägga större delen, eller hela landförbindelsen, i en nedgrävd
            kabel. Detta är sannolikt också en förutsättning för att få de
            nödvändiga tillstånden av det danska folketinget.
          </note>
          <note>
            Därmed bör rimligtvis också förutsättningarna ha förändrats för
            Baltic Cable-projektet. Det ovan redovisade måste anses vara sådana
            nya fakta, som inte var kända vid koncessionstillfället, och som
            i sin tur bör leda fram till ett förnyat ställningstagande från
            regeringen.
          </note>
          <note>
            Vi har en skyldighet att både tillgodose tillgången till energi
            och att detta sker under beaktande av kraven på en god landskapsmiljö.
            Regeringens beslut av den 23 juli tillgodoser endast det första
            kravet. En omprövning, och därmed ett tillämpande av den teknik
            som nu kommer att användas vid ett liknande projekt i Danmark,
            ligger i linje med det som Länsstyrelsen i Malmöhus län tidigare
            rekommenderat. Därmed skulle båda kraven tillgodoses.
          </note>
          <note>
            Är regeringen beredd att, mot bakgrund av de nya tekniska fakta
            som nu är kända, ompröva sitt beslut i Baltic Cable-projektet?
          </note>
          <note>
            1992/93:30 av Gudrun Schyman (v) till miljöministern om svensk
            uppföljning av
          </note>
          <note>
            Riokonferensen:
          </note>
          <note>
            Sverige undertecknade i Rio i juni 1992 ett flertal bindande
            konventioner om miljö och ekonomi. De viktigaste konventionerna
            är Riodeklarationen som behandlar de grundläggande principerna,
            klimatkonventionen som syftar till att människan inte skall påverka
            klimatet, konventionen om biologisk mångfald vars mål är att bevara
            jordens arter och Agenda 21.
          </note>
          <note>
            Agenda 21 är ett handlingsprogram för hur samhället skall utvecklas
            till ett hållbart samhälle.
          </note>
          <note>
            21 står för nästa århundrade. Det är med stöd av
          </note>
          <note>
            Agenda 21 som enskilda medborgare i de olika länderna kan kräva
            förändringar i sina länder eller kommuner.
          </note>
          <note>
            Konventionerna från Rio -- inte minst Agenda 21 --
          </note>
          <note>
            är minst sagt omfattande. Om konventionerna kommer att uppfyllas
            kommer vi att ha ett helt nytt världssamfund och andra samhällsfunktioner
            än vad vi har i dag. Historiskt är detta dock ingen orimlighet.
            Om någon ekonom, historiker eller samhällsvetare 1892 skulle ha
            gissat hur 1992 års värld ser ut, skulle hon ha betraktats som
            en kvalificerad kuf -- och domedagsprofet.
          </note>
          <note>
            Den stora positiva skillnaden jämfört med 1892 är att vi har
            idéer och visioner om vilken väg utvecklingen måste gå. Planerna
            har säkert sina fel och kommer ständigt att förbättras och kompletteras
            men huvudinriktningen är klar --
          </note>
          <note>
            människans samhälle och livsstil måste vara långsiktigt hållbar.
          </note>
          <note>
            Förbrukningen och förstörelsen av jordens resurser måste upphöra.
            Fördelningen av de förnyelsebara resurser vi skall använda måste
            ske mer solidariskt.
          </note>
          <note>
            Det allvarliga med situationen är att vi har ont om tid -- en
            del hävdar att den egentligen redan är slut, t.ex. utrotar människan
            varje dag minst en annan art. Därför måste vi agera snabbt innan
            förstörelsen gått så långt att den inte går att reparera.
          </note>
          <note>
            Sveriges ansvar och initiativ
          </note>
          <note>
            Sverige har som ett rikt och teknologiskt avancerat land ett
            ansvar för att ta fram ny miljövänlig teknik.
          </note>
          <note>
            Vi har också som relativt stora miljöförorenare ett ansvar, vi
            sprider t.ex. per person 20 till 100 gånger mer luftföroreningar
            till atmosfären än en invånare i ett u-land, trots de senaste
            årens miljöförbättringar. Det beror inte på u-världen att ozonskiktet
            hotas eller att klimatet kanske kommer att förändras, det beror
            på vårt bilåkande, våra elvärmda sommarstugor och vårt bruk av
            engångsmaterial.
          </note>
          <note>
            Vänsterpartiet betraktar arbetet med att påskynda och uppfylla
            Riokonferensens beslut som vägledande och avgörande i utvecklingen
            av det svenska samhället.
          </note>
          <note>
            Det finns mycket att diskutera utifrån detta men vi vill här
            ta upp två saker.
          </note>
          <note>
            Agenda 21 säger:
          </note>
          <note>
            ''Alla länder bör före år 2000 ha gjort planer för hur deras
            infrastruktur skall bli miljöriktig, planerna bör vara genomförda
            år 2025. Då förutsätts att alla har tillgång till energisparande
            teknik, alternativa och förnybara energikällor. Alla länder uppmanas
            att utveckla sina allmänna kommunikationer och bygga gång- och
            cykelbanor.''
          </note>
          <note>
            Klimatkonventionen:
          </note>
          <note>
            ''Staterna förbinder sig att ta hänsyn till risken för klimatförändringar
            när beslut fattas i sociala, ekonomiska eller miljöpolitiska frågor.''
          </note>
          <note>
            Sverige har följaktligen 8 år på sig att göra upp dessa planer.
            Fortfarande 1992 fattar vi beslut som leder i motsatt riktning.
            Jag tänker då på de beslut som fattas om nya gigantiska motorvägar.
          </note>
          <note>
            Motorvägar som t.o.m. skall placeras i det inre av våra storstadsregioner
            där allmänna kommunikationer ur alla ekonomiska och ekologiska
            aspekter är framtidslösningarna. Det gäller Öresundsbron med tillfarter,
            det gäller de nya planerade sexfiliga motorvägarna i
          </note>
          <note>
            Storstockholm. Regeringen hotar också med en motorvägstriangel
            mellan våra tre storstadsregioner samtidigt som arbete pågår med
            avancerade snabbtåg på samma sträckor.
          </note>
          <note>
            En ny motorväg är i sig ett miljöproblem, det stora problemet
            är dock att nya vägar alstrar mer vägtrafik -- att färdas på andra
            sätt blir inte lika attraktivt när investeringarna styrs till
            vägar.
          </note>
          <note>
            Vägtrafik är ett komplext miljöproblem; det innebär en stor energikonsumtion
            per resenär, vägtrafiken genererar ett flertal miljöfarliga ämnen
            till både luft och vatten, den bullrar, den binder upp stora markområden.
            Koldioxidutsläppen måste t.ex. minska med 80 % om vi skall undvika
            klimatförändringar. Det kräver kraftigt minskad vägtrafik, särskilt
            i ett land som Sverige där bilåkandet per person är bland världens
            högsta.
          </note>
          <note>
            Vägtrafiken måste minska och ersättas med allmänna kommunikationer,
            med elektroniska kommunikationsslag, sjöfart etc. Stadsplanering
            och näringsliv måste planeras utifrån ett minimalt transportbehov.
          </note>
          <note>
            Fortfarande, 8 år innan Sverige skall ha en plan för miljöanpassade
            kommunikationer, genomför och planerar regeringen infrastruktur
            som är motsatsen till vad som bestämdes i Rio. Man kan lätt få
            en känsla av att arbetet på Miljödepartementet försöker bedrivas
            utifrån bl.a. besluten i Rio medan de andra departementen kör
            på i gamla invanda hjulspår.
          </note>
          <note>
            Sveriges miljöskuld
          </note>
          <note>
            Precis som det måste sättas in kraftåtgärder för att få ner det
            ekonomiska budgetöverskottet måste vi snabbt minska det ekologiska
            budgetunderskottet -- annars kommer vi att få se djupa kriser
            även på detta område. För att konventionerna från Rio skall vara
            verkningsfulla måste varje lands miljöskuld minska.
          </note>
          <note>
            Sveriges miljöskuld beräknades i juli 1992 till minst
          </note>
          <note>
            260 miljarder. Med miljöskuld menas då kostnaden för att åtgärda
            dagens miljöskador. Miljöskulden ökar med minst 7 miljarder om
            året. Detta är ohållbart. Det betyder att vi skjuter över betalningsansvaret
            för vår livsstil på våra barn.
          </note>
          <note>
            Jag vill därför fråga statsrådet:
          </note>
          <note>
            1. När tänker regeringen presentera en plan för hur infrastrukturen
            skall bli miljöriktig och därmed fullfölja sina åtaganden i Agenda
            21?
          </note>
          <note>
            2. Med hur mycket tänker regeringen minska
          </note>
          <note>
            Sveriges miljöskuld under 1993?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 3 november
          </note>
          <note type="speaker">
            1992/93:138 av Lars Sundin (fp) till utrikesministern om de ryska
            trupperna i de baltiska staterna:
          </note>
          <note>
            Rysslands president Jeltsin beslöt nyligen att avbryta tillbakadragandet
            av de ryska trupperna från de baltiska staterna. I ett uttalande
            den 30
          </note>
          <note>
            oktober har utrikesministern beklagat beslutet.
          </note>
          <note>
            Jag vill nu fråga utrikesministern:
          </note>
          <note>
            Avser regeringen att ta upp frågan om tillbakadragande av ryska
            trupper från Baltikum vid ESK:s kommande toppmöte?
          </note>
          <note>
            den 4 november
          </note>
          <note type="speaker">
            1992/93:139 av Ingela Thalén (s) till kommunikationsministern
            om Sjöfolksförbundets rätt till fackliga konfliktåtgärder:
          </note>
          <note>
            Enligt uppgifter från Sjöfolksförbundets ordförande Anders Lindström
            har kommunikationsminister Mats Odell krävt att
          </note>
          <note>
            Sjöfolksförbundet avstår från lagliga rättigheter för att regeringen
            skall lägga ett förslag om ekonomiskt stöd till sjöfarten. Enligt
            Lindström ville statsrådet att Sjöfolksförbundet under tre år
            bl.a. skulle avstå från den rätt till fackliga konfliktåtgärder
            man eljest skulle ha. Regeringen har nu lagt fram ett förslag
            till temporärt sjöfartsstöd för tiden fram till
          </note>
          <note>
            1 juli 1993.
          </note>
          <note>
            Mot den här bakgrunden skulle jag vilja ställa följande fråga
            till statsrådet Mats Odell:
          </note>
          <note>
            Avser statsrådet att fullfölja kraven på att
          </note>
          <note>
            Sjöfolksförbundet avstår från lagliga rättigheter för att permanenta
            sjöfartsstödet efter den 1 juli 1993?
          </note>
          <note type="speaker">
            1992/93:140 av Knut Wachtmeister (m) till justitieministern om
            sekretess på bankvalvsritningar:
          </note>
          <note>
            Den svenska offentlighetsprincipen öppnar ibland oönskade möjligheter.
          </note>
          <note>
            Stadsbyggnadskontor i Stockholm och andra kommuner har under
            senaste tiden noterat 10--15
          </note>
          <note>
            fall då okända personer tagit ut ritningar av bankvalv -- ett
            ovärderligt hjälpmedel vid inbrott.
          </note>
          <note>
            Avser justitieministern föreslå skärpt sekretesslagstiftning
            som skydd för sådana ritningar?
          </note>
          <note type="speaker">
            1992/93:141 av Märtha Gårdestig (kds) till miljöministern om
            biobränslenas konkurrenskraft:
          </note>
          <note>
            1985 inleddes utbyggnaden av fjärrvärme i Nässjö.
          </note>
          <note>
            Syftet var att minska oljeberoendet, förbättra miljön och undvika
            låsning till elvärme. Satsning skedde på biobränslen, dels för
            att det finns förutsättningar i Småland, dels på grund av utfästelser
            om briobränslenas framtida lönsamhet som gavs av regering och
            riksdag.
          </note>
          <note>
            Det var väntat att satsningen på fjärrvärme och kraftvärme till
            en början skulle medföra ekonomiska påfrestningar. Problemet är
            att intäkterna från fjärrvärmeförsäljningen inte täcker kapitalkostnaderna,
            beroende på att fjärrvärmepriset inte kan sättas högre än fastighetsägarens
            alternativkostnad, alltså oljeeldning i egen panna. Omläggningen
            av koldioxid- och svavelskatt den 1 januari 1993 är positiv, men
            inte tillräcklig.
          </note>
          <note>
            Min fråga är:
          </note>
          <note>
            Vad ämnar miljöministern göra för att förbättra de inhemska bränslenas
            konkurrenskraft?
          </note>
          <note>
            1992/93:142 av Birthe Sörestedt (s) till justitieministern om
            beläggningen på kriminalvårdsanstalterna m.m.:
          </note>
          <note>
            Beläggningssituationen inom kriminalvården har blivit oacceptabel.
            Anstalter och häkten har över
          </note>
          <note>
            100 % beläggning. Den höga beläggningen omöjliggör en differentiering,
            vilket innebär att intentionerna om att ge verkställigheten ett
            innehåll, försvåras. Överbeläggningar skapar orimliga förhållanden
            för både intagna och personal.
          </note>
          <note>
            Min fråga är:
          </note>
          <note>
            Vilka åtgärder avser justitieministern att vidta i anledning
            av den uppkomna situationen?
          </note>
          <note>
            1992/93:143 av Anita Jönsson (s) till kommunikationsministern
            om
          </note>
          <note>
            Malmöhusförhandlingarna:
          </note>
          <note>
            Regeringen gav under år 1991 Sven Hulterström i uppdrag att utarbeta
            en överenskommelse om hur väg-, järnvägs- och kollektivtrafiksystemen
            i
          </note>
          <note>
            Malmöhusregionen skall utformas och anslutas till den fasta förbindelsen
            över Öresund. Resultatet av förhandlingarna överlämnades till
            regeringen i juni månad i år.
          </note>
          <note>
            Överenskommelsen innehåller flera infrastrukturella projekt,
            som snabbt bör kunna komma igång, och ge arbetstillfällen i Skåne.
          </note>
          <note>
            Min fråga till kommunikationsministern är:
          </note>
          <note>
            När kommer regeringen att ta ställning till resultatet av Malmöhusförhandlingarna?
          </note>
          <note>
            10 § Kammaren åtskildes kl. 14.11.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
