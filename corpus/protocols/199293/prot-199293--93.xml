<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--93</head>
          <docDate when="1993-04-16">1993-04-16</docDate>
        </div>
      </front>
      <body>
        <div>
          <note>
            1 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1992/93:T85--T98 till trafikutskottet
          </note>
          <note>
            1992/93:Ju21 till justitieutskottet
          </note>
          <note>
            Meddelande om dagens sammanträde
          </note>
          <note type="speaker">
            Anf. 1 TALMANNEN:
          </note>
          <note>
            Jag vill passa på att nämna att förhandlingarna i dag kommer
            att avslutas kl. 14.00.
          </note>
          <note>
            2 § Beslut rörande utskottsbetänkanden som slutdebatterats den
            15 april
          </note>
          <note>
            Företogs till avgörande socialutskottets betänkande 1992/93:SoU15,
            utbildningsutskottets betänkanden 1992/93:UbU11 och UbU21, trafikutskottets
            betänkanden 1992/93:TU25, TU26
          </note>
          <note>
            och TU33, jordbruksutskottets betänkande
          </note>
          <note>
            1992/93:JoU16 samt bostadsutskottets betänkanden 1992/93:BoU11,
            BoU15, BoU16,
          </note>
          <note>
            BoU17 och BoU18 (beträffande debatten i dessa ärenden, se prot.
            92).
          </note>
          <note>
            Socialutskottets betänkande SoU15
          </note>
          <note>
            Mom. 1 (en syneförrättning i välfärden)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 1 av Anita Persson m.fl. i motsvarande del.
          </note>
          <note>
            Mom. 2 (rättssäkerhet m.m.)
          </note>
          <note>
            Utskottets hemställan bifölls med 280 röster mot 11
          </note>
          <note>
            för utskottets hemställan med den ändring däri som föranleddes
            av bifall till motion So294 av Gudrun
          </note>
          <note>
            Schyman m.fl. i motsvarande del.
          </note>
          <note>
            Mom. 4 (en ny socialpolitik)
          </note>
          <note>
            Utskottets hemställan bifölls med 270 röster mot 21
          </note>
          <note>
            för reservation 2 av Leif Bergdahl.
          </note>
          <note>
            Mom. 5, 6 och 8 (barns levnadsvillkor m.m.)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 3 av Anita Persson m.fl. i motsvarande del.
          </note>
          <note>
            Mom. 9 (en ny familjepolitik)
          </note>
          <note>
            Utskottets hemställan bifölls med 271 röster mot 21
          </note>
          <note>
            för reservation 4 av Leif Bergdahl.
          </note>
          <note>
            Mom. 10 (omstrukturering och fördelning av hälsooch sjukvårdens
            resurser)
          </note>
          <note>
            Utskottets hemställan bifölls med 165 röster mot
          </note>
          <note>
            126 för reservation 5 av Anita Persson m.fl. i motsvarande del.
          </note>
          <note>
            Mom. 11 (sjukvårdsproduktionen)
          </note>
          <note>
            Utskottets hemställan bifölls med 270 röster mot 22
          </note>
          <note>
            för reservation 6 av Leif Bergdahl.
          </note>
          <note>
            Mom. 14 och 15 (ett tillkännagivande om barnbidrag, m.m.)
          </note>
          <note>
            Utskottets hemställan med godkännande av utskottets motivering
            bifölls med 271 röster mot 21
          </note>
          <note>
            för utskottets hemställan under mom. 14 samt i övrigt bifall
            till res. 7 av Leif Bergdahl.
          </note>
          <note>
            Mom. 25 (medelsanvisningen till Bidrag till hälsooch sjukvård)
          </note>
          <note>
            Utskottets hemställan bifölls med 283 röster mot 9
          </note>
          <note>
            för utskottets hemställan med den ändring däri som föranleds
            av bifall till motion So504 av Eva
          </note>
          <note>
            Zetterberg m.fl.
          </note>
          <note>
            Mom. 32 (rekreationsverksamhet)
          </note>
          <note>
            Utskottets hemställan bifölls med 163 röster mot
          </note>
          <note>
            124 för reservation 11 av Anita Persson m.fl. 1
          </note>
          <note>
            ledamot avstod från att rösta.
          </note>
          <note>
            Sören Leberg (s) anmälde att han avsett att rösta nej men markerats
            ha röstat ja.
          </note>
          <note>
            Mom. 41 (engångsbidrag till LP-stiftelsen)
          </note>
          <note>
            Utskottets hemställan med godkännande av utskottets motivering
            -- som ställdes mot utskottets hemställan med godkännande av motiveringen
            i reservation 12 av Anita Persson m.fl. -- bifölls med acklamation.
          </note>
          <note>
            Mom. 55(en avveckling av den rättsmedicinska avdelningen i Uppsala)
          </note>
          <note>
            Utskottets hemställan bifölls med 164 röster mot
          </note>
          <note>
            120 för reservation 13 av Anita Persson m.fl. 7
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU11
          </note>
          <note>
            Mom. 6 (upphävande av meritvärderingsförordningen)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservationen av Lena Hjelm-Wallén m.fl.
          </note>
          <note>
            Mom. 10 (skolplikt för barn som vårdas på sjukhus)
          </note>
          <note>
            Utskottets hemställan -- som ställdes mot meningsyttringen av
            Björn Samuelson -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU21
          </note>
          <note>
            Mom. 9 (fortbildning om medicinska handikapp)
          </note>
          <note>
            Utskottets hemställan bifölls med 281 röster mot 10
          </note>
          <note>
            för meningsyttringen av Björn Samuelson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU25
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU26
          </note>
          <note>
            Mom. 1 (avregleringen och tillsynen av taxi)
          </note>
          <note>
            Utskottets hemställan bifölls med 280 röster mot 10
          </note>
          <note>
            för meningsyttringen av Karl-Erik Persson.
          </note>
          <note>
            Mom. 2 (beställningscentraler och befordringsplikt)
          </note>
          <note>
            Utskottets hemställan bifölls med 165 röster mot
          </note>
          <note>
            126 för reservationen av Sven-Gösta Signell m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU33
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU16
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BOU11
          </note>
          <note>
            Mom. 1 (de bostadspolitiska målen)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 1 av Oskar Lindkvist m.fl.
          </note>
          <note>
            Mom. 5 (de allmännyttiga bostadsföretagen)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 2 av Oskar Lindkvist m.fl.
          </note>
          <note>
            Mom. 7 (bostäder för utvecklingsstörda)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 4 av Oskar Lindkvist m.fl.
          </note>
          <note>
            Mom. 11 (ekologiskt byggande)
          </note>
          <note>
            Utskottets hemställan bifölls med 279 röster mot 10
          </note>
          <note>
            för meningsyttringen av Eva Zetterberg i motsvarande del.
          </note>
          <note>
            Mom. 13 (en utredning om bostadsfinansieringens utformning)
          </note>
          <note>
            Utskottets hemställan bifölls med 165 röster mot
          </note>
          <note>
            126 för reservation 7 av Oskar Lindkvist m.fl. 1
          </note>
          <note>
            ledamot avstod från att rösta.
          </note>
          <note>
            Hans Göran Franck ((s) anmälde att han avsett att rösta nej men
            markerats ha avstått från att rösta.
          </note>
          <note>
            Mom. 15 (reduktionen av bostadssubventionerna år 1994)
          </note>
          <note>
            Utskottets hemställan bifölls med 153 röster mot
          </note>
          <note>
            124 för reservation 9 av Oskar Lindkvist m.fl. 13
          </note>
          <note>
            ledamöter avstod från att rösta.
          </note>
          <note>
            Mom. 17 (en utredning av fastighetskrisen)
          </note>
          <note>
            Utskottets hemställan bifölls med 271 röster mot 21
          </note>
          <note>
            för reservation 10 av Dan Eriksson i Stockholm.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BOU15
          </note>
          <note>
            Mom.1 (beslutsram)
          </note>
          <note>
            Utskottets hemställan bifölls med 269 röster mot 21
          </note>
          <note>
            för reservationen av Max Montalvo.
          </note>
          <note>
            Mom. 2--4
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BOU16
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BOU17
          </note>
          <note>
            Mom. 2 (stöd till kvinnligt företagande)
          </note>
          <note>
            Utskottets hemställan bifölls med 164 röster mot
          </note>
          <note>
            126 för reservationen av Oskar Lindkvist m.fl. 1
          </note>
          <note>
            ledamot avstod från att rösta.
          </note>
          <note>
            Mom. 5 (länsstyrelseanslaget)
          </note>
          <note>
            Utskottets hemställan bifölls med 283 röster mot 9
          </note>
          <note>
            för meningsyttringen av Eva Zetterberg.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BOU18
          </note>
          <note>
            Mom. 2 (miljöfrågorna i PBL m.m.)
          </note>
          <note>
            Utskottets hemställan bifölls med 163 röster mot
          </note>
          <note>
            126 för reservation 1 av Oskar Lindkvist m.fl.
          </note>
          <note>
            Mom. 11 (de reviderade byggreglerna)
          </note>
          <note>
            Utskottets hemställan bifölls med 164 röster mot
          </note>
          <note>
            127 för reservation 3 av Oskar Lindkvist m.fl.
          </note>
          <note>
            Mom. 12 (ekologiska principer i byggandet m.m.)
          </note>
          <note>
            Utskottets hemställan bifölls med 280 röster mot 11
          </note>
          <note>
            för meningsyttringen av Eva Zetterberg i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            3 § Vissa näringspolitiska frågor
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1992/93:NU25 Vissa näringspolitiska frågor (prop.
          </note>
          <note>
            1992/93:100 delvis).
          </note>
          <note type="speaker">
            Anf. 2 BIRGITTA JOHANSSON (s):
          </note>
          <note>
            Fru talman! En sund näringspolitik är grunden för vår framtid
            som industrination. Nedgången i produktionen och sysselsättningen
            är lika kraftig nu som den var under vissa år på 1920- och 1930-talet.
          </note>
          <note>
            Då gled vår ekonomi in i en depression.
          </note>
          <note>
            Den svenska industrin har förlorat omkring 7 % av sin långsiktiga
            produktionsförmåga. Närmare hälften av produktionsminskningen
            är oåterkallelig. Fallet inom industrin har varit speciellt stor
            i de kunskapsintensiva verkstadsbranscherna, transportmedelsindustrin
            och i den maskintillverkande industrin. Delas industrin upp i
            basindustri, verkstadsindustri och övrig industri framgår det
            klart att verkstadsindustrin har krympt väsentligt mer än de andra
            industrigrenarna.
          </note>
          <note>
            Regeringen och utskottsmajoriteten har inga visioner när det
            gäller att skapa framtidens industrisamhälle. Utan aktiva insatser
            kommer utslagningen mycket snabbt att ställa Sverige i de lägre
            divisionerna när det gäller vår attraktionskraft som industrination.
          </note>
          <note>
            En aktiv näringspolitik medför också krav på att samhället har
            kompetenta och resursstarka aktörer till sitt förfogande. Den
            centrala näringspolitiska myndigheten är NUTEK. Regeringens politik
            har inneburit sänkta anslag och nedrustning två år i rad.
          </note>
          <note>
            För att åstadkomma en varaktig förbättring av näringslivets förhållanden
            vill vi socialdemokrater utveckla och utvidga näringspolitiken.
            Genom aktiva åtgärder skall vi skapa förutsättningar för en industriell
            återuppbyggnad. Den ekonomiska och industriella kris som nu råder
            gör att det är nödvändigt att även andra områden i politiken omfattas
            av den övergripande målsättningen att skapa tillväxt.
          </note>
          <note>
            Näringspolitiken skall drivas så att den höjer vårt lands attraktionskraft.
            Därigenom kan vi dra till oss, behålla och utveckla en produktiv
            näringsverksamhet. Näringspolitiken skall också bedrivas på ett
            sådant sätt att den blir den bästa motorn för en politik där miljöhänsyn
            får gå före och vägas in överallt. Målet för oss socialdemokrater
            är en uthållig tillväxt för god miljö.
          </note>
          <note>
            Staten har enligt vår uppfattning två huvudfunktioner för att
            bidra till näringslivets utveckling. Det handlar dels om att sätta
            regler och ge allmänna förutsättningar, dels om att uppträda på
            ett mer aktivt sätt. Den borgerliga regeringen har valt att vara
            passiv på många områden.
          </note>
          <note>
            Till de allmänna förutsättningarna hör främst att bedriva en
            långsiktig hållfast ekonomisk politik som leder till låg ränta
            och låg inflation. Dit hör också att tillhandahålla bra utbildning,
            goda kommunikationer och se till att det finns spelregler som
            gör att marknaden fungerar.
          </note>
          <note>
            Staten måste vara mer aktiv inom näringslivsutvecklingen. I denna
            roll finns en mängd olika instrument att använda. Det gäller t.ex.
            stöd till strukturomvandling, riktade forsknings- och utvecklingsinsatser,
            offentlig upphandling och uppsättande av miljökrav som driver
            på utvecklingen. Det måste finnas en central resurs för regionernas
            näringslivsutveckling, så att varje region kan bidra till högre
            tillväxt efter sina förutsättningar.
          </note>
          <note>
            Detta synsätt vinner ett allt starkare gehör i vår omvärld. EG
            har program som innebär en mycket aktiv näringspolitik. Japan
            har av tradition ett nära samspel mellan stat och näringsliv.
            I vårt land vill däremot regeringen av ideologiska skäl minimera
            de statliga insatserna inom näringspolitiken.
          </note>
          <note>
            I näringsutskottets betänkande nr 25, som vi i dag skall fatta
            beslut om, visar regeringen upp en övertro på att marknaden klarar
            allt. Vi socialdemokrater har till betänkandet fogat ett antal
            reservationer, vilka jag yrkar bifall till.
          </note>
          <note>
            När det gäller näringspolitikens inriktning menar vi socialdemokrater
            att det är av största vikt att de näringspolitiska insatserna
            sker på bred front och att de har olika tidsperspektiv. Vi menar
            också att kompletteringspropositionen som kommer i nästa vecka
            bör innehålla förslag om ett samlat näringspolitiskt program för
            små och medelstora företag.
          </note>
          <note>
            Vidare vill vi att det programmet skall ha ett
          </note>
          <note>
            Europaperspektiv i två avseenden. Dels bör en samordning ske
            med EG:s näringspolitik, dels bör programmet innehålla förslag
            om stöd och stimulans till de små och medelstora företagen. Det
            skulle innebära att de kan komma ut på
          </note>
          <note>
            Europamarknaden.
          </note>
          <note>
            I svensk näringspolitik har det tidigare använts olika typer
            av branschprogram. Dessa program har syftat till att underlätta
            utvecklingen av livskraftiga och expansiva företag. Det har som
            regel varit små och medelstora företag. Åtgärderna inom programmens
            ram har varit breda och omfattande.
          </note>
          <note>
            Ett bra exempel på sådan verksamhet är
          </note>
          <note>
            Verkstadstekniska delegationen. Delegationens styrka har bl.a.
            varit att fungera som katalysator för investeringar i ny teknik
            i ett stort antal små och medelstora företag. Delegationens kansli
            har varit litet, och det har arbetat på ett obyråkratiskt sätt.
          </note>
          <note>
            Kontakterna med verkstadsindustrin i allmänhet och bilindustrin
            i synnerhet har varit omfattande.
          </note>
          <note>
            Ungefär två tredjedelar av Verkstadstekniska delegationens satsningar
            har kommit bilindustrin till godo. Många av de satsningar som
            gjorts har varit avgörande för företagens förmåga att med ny teknik
            som hjälpmedel svara mot de hårda krav som har ställts på bilindustrins
            underleverantörer, särskilt i samband med modellbyten.
          </note>
          <note>
            Vi menar att stöd till underleverantörer är exempel på insatser
            som bör ingå i en aktiv näringspolitik.
          </note>
          <note>
            Vi har också pekat på att regeringen bör initiera ett utvecklingsarbete
            för kunskapsspridning inom tillväxtföretag.
          </note>
          <note>
            Ett annat område som är försummat av regeringen är stöd till
            uppfinnare och innovatörer. Vi socialdemokrater menar att stöd
            till uppfinningsoch innovationsverksamhet är en av de viktigaste
            åtgärderna för att åstadkomma produktförnyelse.
          </note>
          <note>
            Vi föreslår att tio miljoner skall avsättas för stöd till uppfinnare.
            Det kan ske via anslaget
          </note>
          <note>
            Småföretagsutveckling som disponeras av
          </note>
          <note>
            NUTEK.
          </note>
          <note>
            Medel skall kunna beviljas för ett begränsat antal uppfinnare
            och skall ses som en uppfinnarlön under en viss tid. Stödet skall
            fördelas och administreras av NUTEK i samråd med Uppfinnarföreningen.
          </note>
          <note>
            En aktiv uppföljning och krav på motprestation bör också ingå
            i villkoren för stöd.
          </note>
          <note>
            När det gäller teknikbaserad affärsutveckling och förstärkta
            produktråd som samarbetar med utvecklingsfonderna återkommer vi
            i samband med behandlingen av forskningspolitiken.
          </note>
          <note>
            Som jag nämnde inledningsvis är det av stor betydelse att kapitalförsörjningen
            till företagen fungerar. Det finns mycket stora problem med kapitalförsörjningen,
            och de måste mötas med flera åtgärder. Den viktigaste åtgärden
            är att få ner ränteläget. Den ekonomiska politiken måste utformas
            så att den möts av förtroende på marknaden.
          </note>
          <note>
            Det är också viktigt att företagsformen inte lägger hinder i
            vägen för utvecklingen. Ekonomiska föreningar och kooperativa
            företag behandlas inte på ett konkurrensneutralt sätt när det
            gäller att få del av Industri- och nyföretagarfonden. Vi menar
            att regeringen omgående bör ändra på reglerna så att dessa företagsformer
            inte missgynnas när det gäller lån.
          </note>
          <note>
            Vidare anser vi att regeringen skall lägga fram en samlad bedömning
            av hur planerna ser ut för att följa upp de förslag som Nykoopföretagsutredningen
            föreslog 1991. Alla företagsformer är viktiga att utveckla.
          </note>
          <note>
            Vi socialdemokrater tycker naturligtvis att det är litet märkligt
            att inte Centern värnar mer om ekonomiska föreningar och kooperationen.
          </note>
          <note>
            Tidigare har vi kunnat uppnå stor enighet i dessa frågor.
          </note>
          <note>
            Den andra åtgärden är att öka tillgången på riskkapital. Det
            kan ske bl.a. genom att det görs förändringar av placeringsreglerna
            för de institutioner som i dag har tillgång till kapital. AP-
          </note>
          <note>
            fondernas placeringsrätt bör utökas så att medel kan placeras
            i små och medelstora företag.
          </note>
          <note>
            I betänkandet förs från Socialdemokraternas sida fram ett brett,
            samlat Europaprogram. Vi vill bl.a.
          </note>
          <note>
            peka på konkurrensvillkoren för de svenska varven. Inom EG och
            i övriga konkurrentländer finns olika former av stöd till varvsnäringen,
            och vi menar att Sverige måste ha likvärdiga villkor.
          </note>
          <note>
            Standardiseringsarbetet är också ett viktigt inslag i
          </note>
          <note>
            Europapolitiken. Av detta skäl är det nödvändigt att svenska
            intressenter inom dessa områden kan bevaka och ta till vara kunskap.
          </note>
          <note>
            Arbetstagarrepresentanter och konsumenters deltagande i standardiseringsarbetet
            är därför viktigt.
          </note>
          <note>
            Frågan om riskkapital har tagits upp i många motioner. Det gäller
            främst utvecklingsfondernas fortsatta verksamhet. Utskottsmajoriteten
            gör det enkelt för sig genom att avslå samtliga motioner och hänvisa
            till att det pågår utredningar inom detta område.
          </note>
          <note>
            Kapitalförsörjningen är kanske den för tillfället viktigaste
            hämskon på småföretagens utveckling.
          </note>
          <note>
            Bankkrisen stänger ofta dörren för krediter.
          </note>
          <note>
            Regeringens system med särskilda riskkapitalbolag har bland många
            brister den nackdelen att pengarna tyvärr inte kommer småföretagen
            till godo.
          </note>
          <note>
            En god småföretagspolitik vilar i stor utsträckning på regional
            grund. Det bör inom varje region finnas en organisation dit småföretagen
            kan vända sig för att få hjälp med forskarstöd, utbildningsstöd,
            företagsledningsstöd och, vilket kanske är allra viktigast, riskkapital.
            Utvecklingsfonderna har överblicken och kontakter med näringslivet,
            kommuner och landsting. De bildar var och en på sitt sätt navet
            i ett regionalt nätverk för de små och medelstora företagen. Fonderna
            bör utvecklas, och de goda exemplen bör bli mönster för framtiden.
          </note>
          <note>
            Därigenom åstadkoms en starkare förankring i det lokala och regionala
            näringslivet.
          </note>
          <note>
            På nationell nivå kommer småföretagen att gynnas av de insatser
            för kompetenshöjning, produktförnyelse och infrastrukturinvesteringar
            som Socialdemokraterna har föreslagit i olika motioner till riksdagen.
          </note>
          <note>
            Riskkapitalmarknaden är ett område där det är nödvändigt med
            ett samspel mellan offentliga och privata aktörer. De måste finnas
            större förståelse för de villkor som småföretagen verkar under.
          </note>
          <note>
            Företagen måste få veta att det i ett riskkapitalsystem finns
            aktörer som visar mod, uthållighet och tålamod i sina satsningar.
          </note>
          <note>
            Vi socialdemokrater vill tydligt markera att den finansieringsverksamhet
            som bedrivs i utvecklingsfonderna är viktig i det konjunkturläge
            vi just nu befinner oss i. Utskottet har enhälligt pekat på att
            regeringen bör medge anstånd med inbetalningar av fondernas lånemedel
            till staten.
          </note>
          <note>
            Utskottet utgår också från att frågan om rekonstruktionslån kommer
            att prövas. De små och medelstora företagen utgör grunden för
            företagsamheten i vårt land.
          </note>
          <note>
            Vi socialdemokrater anser också att småföretagen skall ha en
            möjlighet att konkurrera om offentliga upphandlingar i enlighet
            med ett kommande EES-
          </note>
          <note>
            avtal. Då är det viktigt att man stödjer företagen i de internationella
            nätverk där ny teknik finns att hämta. Sveriges tekniska attachéer
            utgör en del i den mångfald av instanser som är viktiga för ett
            allsidigt näringsliv.
          </note>
          <note>
            Fru talman! Jag yrkar bifall till s-reservationerna och i övrigt
            till utskottets hemställan.
          </note>
          <note type="speaker">
            Anf. 3 BENGT DALSTRÖM (nyd):
          </note>
          <note>
            Fru talman! Jag vill först göra en reflexion på
          </note>
          <note>
            Birgitta Johanssons anförande.
          </note>
          <note>
            Socialdemokraterna talar om satsningar på små och medelstora
            företag men är samtidigt emot i princip alla de skattesänkningar
            när det gäller småföretagens verksamhet som verkligen skulle stimulera
            nyföretagsamhet och expansion. Jag har alltid undrat över hur
            ett sådant resonemang går ihop. Är en höjning av skatterna eller
            motstånd mot skattesänkningar som skulle underlätta verksamheten
            för småföretagen rätt sätt att främja tillväxten?
          </note>
          <note>
            Jag kommer i mitt anförande huvudsakligen att inrikta mig på
            innovationsklimatet. Det är egentligen det viktigaste i näringspolitiken
            i dagens
          </note>
          <note>
            Sverige, där vi verkligen behöver stimulera tillväxten. Min partikollega
            Simon Liliedahl kommer senare att mer allmänt ta upp hur vi i
            Ny demokrati ser på näringspolitiska spörsmål när det gäller att
            främja förutsättningarna över huvud taget.
          </note>
          <note>
            Alltsedan förra sommaren har den politiska debatten här i riksdagen
            och i massmedierna dominerats av den ekonomiska krisen och dess
            olika följder. Politikerna i etablissemanget har diskuterat orsakerna
            till den stigande arbetslösheten och välfärdssystemets stigande
            kostnader, för att inte tala om krisens konsekvenser då det gäller
            Sveriges galopperande statsskuld. Till detta kommer alla turerna
            kring det finansiella systemet och bankernas akuta nödsituation.
          </note>
          <note>
            Med det här som bakgrund har regeringen träffat olika krisöverenskommelser
            med
          </note>
          <note>
            Socialdemokraterna. Man har främst diskuterat besparingsmöjligheter
            som mot bakgrund av att man talar om belopp som 12 miljarder är
            helt orealistiska. Hur långt räcker de besparingarna när räntekostnaderna
            på statsskulden växer med 23
          </note>
          <note>
            miljarder på bara ett år?
          </note>
          <note>
            Fru talman! Vi kan aldrig spara oss ur krisen. Även om vi inför
            ett nytänkande och går in för kraftiga besparingar i välfärdssystemet
            måste den politiken kombineras med en offensiv satsning på näringslivet
            och då främst på småföretagen. Vi kommer kanske inte ens att kunna
            behålla 70 % av den välfärd vi har om vi inte attackerar problemet
            på ett mer intensivt sätt än vad vi hittills har gjort.
          </note>
          <note>
            Det är märkligt att detta behov av tillväxt genom en ökad produktion
            nästan helt försvunnit i debatten.
          </note>
          <note>
            Regeringen har genom sitt krissamarbete med socialdemokratin
            måst hålla igen på åtgärder som verkligen skulle stimulera de
            300 000 småföretagen till den nödvändiga produktionsökning vi
            alla inser att vi måste uppnå.
          </note>
          <note>
            Det regeringen lyckats med så här långt är att tillsammans med
            Ny demokrati genomföra etableringen av riskkapitalbolag. Man har
            gjort en omstrukturering av Industrifonden i kombination med införande
            av nyföretagarlån i en ny stiftelse,
          </note>
          <note>
            Industri- och nyetableringsfonden. De satsningarna skall underlätta
            för företagen att erhålla riskkapital.
          </note>
          <note>
            Den tunga satsningen på Atle och Bure tillgodoser främst riskkapitalbehoven
            i form av utökat aktiekapital i expansiva mellanstora och större
            företag. Industri- och nyetableringsfonden kan då erbjuda lånekapital
            till enstaka projekt i mindre och mellanstora företag, delfinansiering
            genom lån till nyföretagande och startkapital till nyetablerade
            företag.
          </note>
          <note>
            Dessa lösningar tillgodoser i och för sig mycket angelägna behov
            inom näringslivet och bör kunna medverka till att få fart på industrin,
            även om vissa signaler kring Bures verksamhet ger anledning till
            vaksamhet gentemot den fortsatta utvecklingen.
          </note>
          <note>
            Men svensk industri är också beroende av helt unika idéer och
            produkter som kan komma från enskilda uppfinnare och innovatörer
            i småföretag.
          </note>
          <note>
            För denna för landet så viktiga intressegrupp saknas det i dag
            ett stöd som kunde aktivera innovationsklimatet. I stället har
            situationen för de enskilda uppfinnarna försämrats, bl.a. genom
            att ett riksdagsbeslut tvingade NUTEK att den 1 juli förra året
            lägga om fördelningen och minska de 75
          </note>
          <note>
            miljoner man tidigare delat ut som innovatörs- och näringsbidrag
            till främst enskilda uppfinnare.
          </note>
          <note>
            Det är nästan otroligt att man skär ned detta anslag, samtidigt
            som man är medveten om att här finns grunden till tillväxt. Uppfinnarna
            är i dagsläget i stort sett hänvisade till Utvecklingsfonden och
            det egna kapitalet. Det saknas dessutom skatteincitament för personliga
            satsningar i nya projekt och produkter. I nuläget har Sverige
            mycket få kompetenta människor som kan hjälpa den enskilde uppfinnaren
            att föra fram idéer och produkter som kan nå marknaden. Det finns
            en organisation, Svenska Uppfinnareföreningen SUF, som med mycket
            begränsade medel -- ca 6 miljoner kronor i statligt stöd -- byggt
            ut ett nätverk av rådgivare till uppfinnare. Det har varit diskussion
            om dessa medel, men man har nu enats om att stödja SUF:s verksamhet
            med dessa medel. I den här organisationen finns 22 deltidsarbetande
            kompetenta medarbetare, med en viss spridning över landet. I vissa
            fall har dessa personer också etablerade kontakter med de inom
          </note>
          <note>
            Utvecklingsfonden nyligen inrättade produktråden.
          </note>
          <note>
            Låt oss se hur verkligheten för den enskilde uppfinnaren fungerar,
            för att förstå det angelägna i att satsa på en behovsanpassad
            organisation och skapa bättre ekonomiska förutsättningar för den
            enskilde uppfinnaren.
          </note>
          <note>
            Uppfinnaren kan i dag söka kontakt med en SUF-
          </note>
          <note>
            rådgivare, som kan fungera som ett första bollplank. NUTEK och
            de lokala produktrådgivarna i Utvecklingsfonden har inte den kapacitet
            och oftast inte den kompetens och det engagemang som krävs för
            att hantera den inledande idéfasen tillsammans med uppfinnaren.
          </note>
          <note>
            Om en idé vid denna första kontakt värderas som intressant kan
            en teknisk granskning ges av
          </note>
          <note>
            Patentverket. Det kostar ''småsmulor'' -- 3 000--
          </note>
          <note>
            6 000 kr. Här gör verkligen ''små'' pengar stor nytta, och samtidigt
            får man information om huruvida idén är värd att utveckla och
            satsa vidare på.
          </note>
          <note>
            I nästa fas görs en mer omfattande utvärdering av patentläge,
            affärsmöjlighet, marknad, etc. Här kan värderingen leda fram till
            beslut om att lägga ned projekt. En positiv utvärdering däremot
            resulterar i att man startar en viss verksamhet, där man tillverkar
            en eller flera prototyper efter olika koncept. Rådgivaren kan
            här medverka i arbetet att välja och utforma rätt strategi för
            affärsidén. På det här utvecklingsstadiet avbryts emellertid många
            idésatsningar på grund av kapitalbrist. Det gäller såväl för den
            enskilde uppfinnaren som för det mindre företaget. Här behövs
            riskvilligt kapital för patent- , prototypframtagnings- och konsultkostnader.
            Det är just detta s.k. seedcapital -- den svenska översättning
            som jag sett lyder såddkapital -- som i dagens marknad saknas.
          </note>
          <note>
            Varken de etablerade riskkapitalbolagen eller
          </note>
          <note>
            Industri- och nyetableringsfonden är designade för dessa kapitalbehov,
            som oftast föregår en kommande bolagskonstruktion.
          </note>
          <note>
            I nästa steg kan Industri- och nyetableringsfonden eller något
            av riskkapitalbolagen medverka vid en bolagsbildning för tillverkning
            och marknadsföring av produkten. Alternativet är naturligtvis
            att den nya produkten också kan erbjudas intresserade, redan etablerade,
            företag.
          </note>
          <note>
            Jag konstaterar att utskottet delar Ny demokratis uppfattning
            om behovet av ett bättre organiserat och ekonomiskt förstärkt
            stöd till uppfinnare enligt vår motion i frågan. Utskottets majoritet
            föreslår riksdagen att ge regeringen i uppdrag att utreda detta
            och komma med förslag om åtgärder. Enligt min mening borde även
            utskottet uttala vissa direktiv till utredningen i fråga om åtgärdernas
            genomförande och omfattning.
          </note>
          <note>
            Vi är överens om att de etablerade lokala produktråden i Utvecklingsfonden
            kan utgöra stommen i den tänkta uppläggningen av stödet till uppfinnaren.
            Men det är viktigt att kompetensen inom produktråden säkras, dels
            genom en representant från SUF -- representanterna är relativt
            sett lokalt väl utspridda över landet -- dels genom adjungerade
            experter från det lokala näringslivet. Det är mycket viktigt,
            eftersom vi måste ha erfarna människor i produktråden -- inte
            fast anställda utan adjungerade, som passar för de behov som man
            vill säkra. Dessa krav måste upprätthållas för att kontakterna
            med uppfinnaren och innovatören skall kunna fungera och för att
            projekt skall kunna drivas framåt.
          </note>
          <note>
            Målsättningen för produktråden blir alltså att fungera som bollplank
            för den enskilde uppfinnaren och småföretagaren och att medverka
            i den första tekniska och affärsmässiga utvärderingen, patentansökan,
            prototypframtagningen och, inte minst, i den viktiga fortlöpande
            finansieringen. Detta kan ske i form av innovationsbidrag. Eventuellt
            kan man tänka sig en återbetalningsklausul om projektet blir framgångsrikt.
            Det här är kanske något i stil med den innovatörslön som Socialdemokraterna
            var inne på.
          </note>
          <note>
            Under den här förutsättningen hjälper och stöder
          </note>
          <note>
            Produktrådets insats och finansiering uppfinnaren fram till det
            läge som vi tidigare talat om, dvs. då
          </note>
          <note>
            Industri- och Nyföretagarfonden eller ett riskkapitalbolag kan
            gå in och medverka i den fortsatta projektetableringen och marknadsföringen.
          </note>
          <note>
            Den föreslagna utredningen får naturligtvis föreslå fördelningen
            och omfattningen av den ekonomiska satsningen på uppfinnarstödet.
            Men som framgår av Ny demokratis motion bör de ekonomiska insatserna,
            med tanke på de enskilda uppfinnarnas betydelse som tillväxtresurs,
            vara i storleksordningen minst 100 miljoner kronor.
          </note>
          <note>
            I vår motion föreslår vi att en innovationsfond inrättas där
            man fördelar pengarna till resp.
          </note>
          <note>
            produktråd i Utvecklingsfonden, alternativt att motsvarande anslag
            fördelas genom NUTEK. Men finansieringen av den här nya satsningen
            på innovatörer blir naturligtvis en av utredningens viktigaste
            ''nötter att knäcka''. Eventuellt kan man kanske lyfta ut erforderligt
            kapital från Industrioch nyetableringsfonden, som ändå disponerar
            2,5
          </note>
          <note>
            miljarder kronor, och fördela det till denna verksamhet i form
            av riskkapital. Det blir bl.a.
          </note>
          <note>
            utredningens uppgift att behandla.
          </note>
          <note>
            Med beaktande av de här framförda synpunkterna och med instämmande
            i av utskottet föreslagen utredning enligt betänkandet, som i
            stort tillgodoser Ny demokratis motion, vill vi i Ny demokrati
            betona nödvändigheten av ett snabbt agerande från regeringens
            sida. Om jag förstår departementet rätt har man faktiskt redan
            påbörjat ett förberedande arbete för en kommande utredning. Det
            är angeläget att utredningens arbete snarast påbörjas för att
            på gräsrotsnivå främja det viktiga innovationsklimatet i Sverige.
          </note>
          <note>
            Så går jag över till en annan viktig fråga som finns i detta
            näringspolitiska betänkande. Vad svensk industri också behöver
            är en bevakning av den tekniska utvecklingen utomlands. I Ny demokrati
            ser vi det som helt groteskt att i det här läget reducera insatserna
            för den tekniskt vetenskapliga attachéverksamheten STATT. Vi motsätter
            oss därför den av regeringen föreslagna neddragningen på 5 miljoner
            kronor -- av den nu gällande budgeten på 35,6 miljoner kronor.
            Därför stöder vi den socialdemokratiska motionen om oförändrat
            anslag.
          </note>
          <note>
            Fru talman! Mot bakgrund av här framförda synpunkter yrkar jag
            bifall till Ny demokratis reservation nr 12 under mom. 20 och
            i övrigt bifall till utskottets hemställan.
          </note>
          <note type="speaker">
            Anf. 4 BIRGITTA JOHANSSON (s)
          </note>
          <note>
            replik:
          </note>
          <note>
            Fru talman! Bengt Dalström pekar på att vi aldrig säger någonting
            om skatter. Det är naturligtvis mycket viktigt att skatterna är
            rätt avpassade för näringslivet. Det är ju ett näringspolitiskt
            betänkande som nu behandlas, och skattefrågor brukar tas upp i
            annan ordning.
          </note>
          <note>
            Skatterna framhålls alltid i debatten som ett av de största hindren
            för företagande, men det stämmer inte generellt sett. Sverige
            har en av Europas mest förmånliga företagsbeskattningar. Detta
            utesluter naturligtvis inte att det finns problem för vissa kategorier
            av företagare. Vissa egenföretagare är skattemässigt diskriminerade,
            jämfört med företag som är organiserade som aktiebolag. Detta
            tycker också vi socialdemokrater skall åtgärdas. Men det måste
            vara harmoni i det hela, därför att det är ändå de sunda statsfinanserna
            som är viktiga. Vi får inte dränera statsekonomin genom skattesänkningar
            som inte kommer dem till del som verkligen behöver dem.
          </note>
          <note type="speaker">
            Anf. 5 BENGT DALSTRÖM (nyd) replik:
          </note>
          <note>
            Fru talman! Ingvar Carlsson har vid flera framträdanden under
            de senaste åren talat om att skatteunderlaget och höjd företagsbeskattning
            är grunden till välfärden. I princip har det han sagt gått ut
            på detta. Birgitta Johansson inledde med att tala om att vi aldrig
            säger någonting om skatter. Det var kanske en felsägning -- ni
            talar väl också gärna om skatter.
          </note>
          <note>
            Jag är medveten om att det här är en näringspolitisk debatt,
            men Birgitta Johansson snuddade vid det väsentliga, som jag är
            ute efter. Det är just skatteförändringar som kan stimulera den
            enskilde småföretagaren, antingen till ett etablerande eller till
            en expansion. Det kan vara bättre avdragsmöjligheter, t.ex. kvittningsregler
            för inkomst av tjänst och rörelse. Samtidigt finns det många andra
            möjligheter just på den nivån att stimulera småföretagarna med
            skattelättnader, men jag har inte sett några förslag om det från
            socialdemokratin.
          </note>
          <note type="speaker">
            Anf. 6 BIRGITTA JOHANSSON (s)
          </note>
          <note>
            replik:
          </note>
          <note>
            Fru talman! Jag sade redan i mitt första inlägg till
          </note>
          <note>
            Bengt Dalström att vi inte har behandlat skattefrågor i näringsutskottet,
            men de är naturligtvis otroligt viktiga för ett bra näringsliv
            i framtiden.
          </note>
          <note>
            Jag pekade också på att vi måste kunna göra jämförelser, så att
            ingen blir diskriminerad på grund av den form som han har organiserat
            sitt företagande i. Men vi är inte beredda att gå in på den typen
            av detaljer som Bengt Dalström nu gör.
          </note>
          <note>
            Vi vill se en helhet i skattepolitiken. Det är andra utskott
            som har att hantera de frågorna. Men jag håller med om att skattepolitiken
            är viktig.
          </note>
          <note type="speaker">
            Anf. 7 BENGT DALSTRÖM (nyd) replik:
          </note>
          <note>
            Fru talman! Jag skall avrunda det här lilla replikskiftet med
            att konstatera att
          </note>
          <note>
            Socialdemokraterna är positivt inställda till vissa tankegångar
            om lättnader i beskattningen för småföretagaren. Jag kommer med
            intresse att följa fortsättningen. Jag utgår från att Birgitta
          </note>
          <note>
            Johanssons synpunkter från näringsutskottet inte är oväsentliga
            för hennes kolleger i andra utskott.
          </note>
          <note type="speaker">
            Anf. 8 HANS ANDERSSON (v):
          </note>
          <note>
            Fru talman! Näringspolitik är någonting mycket viktigt, enligt
            vår uppfattning. Jag vet inte om det är regeringens och de borgerliga
            partiernas uppfattning. Betänkande nr 25 om vissa näringspolitiska
            frågor utandas snarast en brist på näringspolitik. Egentligen
            bidrar man till att sänka det samhälleliga stödet och de samhälleliga
            initiativen för att formera en bättre industriell struktur, en
            bättre näringsstruktur i vårt land.
          </note>
          <note>
            Det kan behövas, då en stor del av krisen i Sverige i dag är
            en näringspolitisk kris, som flera har sagt.
          </note>
          <note>
            Vi har drabbats av en betydande industridöd. En del beror på
            konjunkturen, men mycket kommer att handla om strukturella förändringar.
            Det är helt enkelt fråga om kapitalförstöring i många fall. Vi
            hade ungefär 15 % produktionssänkning -- 200 000
          </note>
          <note>
            jobb försvann på några år -- och hälften av det, 7--
          </note>
          <note>
            8 %, betraktas som förstört kapital, förstörd produktionskapacitet.
            Det är någonting som det kommer att vara mycket svårt att bygga
            upp igen, som kommer att göra Sverige fattigare under lång tid
            framöver. Det innebär arbetslöshet och att
          </note>
          <note>
            Sverige tenderar att halka efter.
          </note>
          <note>
            Det är många som har synpunkter på vad som är orsakerna till
            detta. Det var intressant att se en ny undersökning som Statistiska
            centralbyrån publicerade för några veckor sedan, som visade att
            den svenska industrins kostnader per producerad enhet 1991 fortfarande
            låg lägre än i 14 av våra främsta konkurrentländer. Sveriges arbetskraft
            var alltså billigare. Produktiviteten i industrin ökade också
            mer än vad tidigare statistik hade talat om.
          </note>
          <note>
            Det var alltså inte enbart en kostnadskris som fick svensk industri
            att kollapsa, utan snarare en efterfråge-, spekulations-, skuld-
            och finanskris.
          </note>
          <note>
            Man behöver ingen statistik för att inse att Sverige har problem,
            men det är mycket viktigt att man vet hur problemen ser ut och
            vad de beror på för att man skall kunna hitta rätt medicin.
          </note>
          <note>
            Mycket av den medicin som borgerligheten tar fram handlar om
            att förstöra tryggheten och att försämra det arbetsrättsliga systemet.
            Man menar -- det finns också uttalat i detta betänkande -- att
            det sociala trygghetssystemet gör att folk drivs från arbete in
            i socialförsäkringssystemet, som försörjer dem, att arbetsrätten
            skapar ineffektivitet, i stället för att bidra till trygghet och
            effektivitet.
          </note>
          <note>
            Vi tror från vårt håll att det här är fundamentalt felaktigt.
            Vi tror snarare att det har att göra med den ideologiska offensiv
            som SAF satte i gång på
          </note>
          <note>
            70-talet, för att ''satsa på dig själv'', som snart ledde till
            att de flesta skulle bli modister och frisörer, till att industriarbete
            och kompetens i näringslivet hade dålig status. Det var svårt
            att rekrytera folk till industrin, och det lider vi av fortfarande.
            Det var den oerhörda marknadsfundamentalismen, kravet på att staten
            inte skulle intervenera, att man inte skulle ha en aktiv industri-
            och näringspolitik, att det bara skulle vara generella metoder,
            inga selektiva stöd. Det framgår oavbrutet i utskottets resonemang
            i betänkandet.
          </note>
          <note>
            Vi tror att det här är fullständigt fel synsätt, och det är ett
            synsätt som leder nedåt, i en nedåtgående spiral, som vi nu lever
            med.
          </note>
          <note>
            Men allting är inte politikernas fel. Vi har strukturproblem
            i Sverige. Vi har haft stora fördelar med naturresurser och basnäringar.
            Vi har haft mycket stora bolag, som har vuxit sig starka under
            hela 90-talet. De har internationaliserats, och det har uppstått
            en svår situation mellan hemmamarknad och exportmarknad. Vi lider
            brist på små och medelstora företag. Vi har haft en dåligt utvecklad
            forskningspolitik, med framför allt dåliga samband mellan forskning
            och utveckling, bl.a.
          </note>
          <note>
            industriutveckling.
          </note>
          <note>
            Vi som låg främst för ett antal decennier sedan har gått ganska
            långt tillbaka jämfört med OECD när det gäller kompetensen inom
            näringslivet. Vi har mycket färre civilingenjörer i industrin
            än vad man har i Japan, i USA och snart i Tyskland.
          </note>
          <note>
            På några punkter i betänkandet diskuteras motioner som handlar
            om att förbättra etiken. Jag tycker att det är någonting som man
            kan ägna en viss uppmärksamhet åt: etiken och marknaden. Vi släppte
            taxibranschen fri; vi fick omedebart svåra etikproblem som skakar
            hela branschen. Vi släppte valutaregleringar, vi släppte kreditregleringar,
            och vi fick oerhörda problem, inte minst etikproblem.
          </note>
          <note>
            Vi hade en spekulationsekonomi, faktiskt till mycket stor del
            genererad av den socialdemokratiska 80-talspolitiken. Genom devalveringspolitiken
            i början på 80-talet använde vi generella metoder som gav upphov
            till stora penningmängder, som inte i någon högre grad investerades
            utan spekulerades bort, dels här hemma, dels i finanssystemet,
            dels genom köp av fastigheter i Bryssel, London och på andra håll
            --
          </note>
          <note>
            improduktiv verksamhet, utövad i frihet av de aktörer som enligt
            inte minst de borgerliga partiernas mening skall staka ut framtiden.
          </note>
          <note>
            Jag tycker att man verkligen borde tänka efter noga när man är
            så fundamentalistiskt marknadsliberal som utskottetsmajoriteten
            är. Vi vill bestämt avvisa det. Vi menar att selektiva stöd, branschmässiga
            stöd och programmatiska, industri- och näringspolitiska inriktningar
            måste till för att åstadkomma en miljö där industrin och näringslivet
            kan växa. Men då måste det också finnas ett samarbete -- man måste
            ta till vara de anställdas resurser och kompetens. Man måste också
            skapa ett inflytande, en ekonomisk demokrati.
          </note>
          <note>
            Man kan anföra många exempel. Vi har en stor skogsråvara i Sverige.
            Den kommer framöver att utsättas för stor konkurrens, inte minst
            österifrån.
          </note>
          <note>
            Vi måste göra mer av trät som sågad vara, men vi måste också
            med hjälp av träkemi, träforskning och träutveckling se till att
            vi förädlar produkterna mer.
          </note>
          <note>
            Det finns mycket att göra, det finns många idéer, men det behövs
            pengar. Det är en typisk branschfråga.
          </note>
          <note>
            Det som har hänt i Uddevalla och Kalmar, det som har hänt med
            den nya produktionstekniken inom bilindustrin är en tragik. Det
            behövs samlade program för att ta till vara just dessa erfarenheter
            och för att skapa en ny industripolitisk och arbetsmetodisk inriktning,
            som kan ge stora framgångar för svensk industri i framtiden.
          </note>
          <note>
            Uppfinningarna diskuteras. Vi menar, som också
          </note>
          <note>
            Bengt Dalström var inne på, att det var fel att ta bort näringsbidraget,
            och vi har föreslagit uppräkningar av uppfinnarstödet omedelbart.
            Det är nödvändigt att gå in i ett tidigt skede, så att det blir
            någonting kvar av svenska uppfinningar.
          </note>
          <note>
            Fru talman! Många svenska uppfinningar försvinner faktiskt utomlands,
            vare sig de är produktionstekniskt enkla att sätta i verket --
            det har anförts många sådana exempel i debatten under senare tid
            -- eller de är tekniskt mycket avancerade och framtagna inom våra
            tekniska högskolor; de försvinner till Norge, till Tyskland, till
            Japan t.ex.
          </note>
          <note>
            Det är ett stort näringspolitiskt och industripolitiskt misslyckande.
            Det är ett misslyckande för de svenska företagen, det är ett misslyckande
            för det svenska samhället; det är ett uttryck för den svenska
            statens brist på näringspolitik att sådant inträffar.
          </note>
          <note>
            Man hänvisar ofta till andra länder. Men ta en titt på Japan.
            Japan har en mycket omfattande näringspolitisk struktur, både
            på ett lokalt plan och på ett nationellt plan. Där finns initiativ
            till nätverk för småföretagsamhet, där finns anknytningar mellan
            forskningsverksamhet och stora företag, där finns det branschpolitiska
            program där man har koncentrerat sig på att stimulera investeringsverksamhet
            av långsiktig karaktär --
          </note>
          <note>
            praktiskt taget motsatsen till vad vi har haft i
          </note>
          <note>
            Sverige, där egentligen allt har skett inom ramen för de traditionella
            stora företagen. Och de blir allt mer ''inomföretagarmässiga''
            -- de ser saken från sitt eget företags synpunkt, de ser saken
            från sina egna produkters synpunkt, och vi tappar långsiktigheten.
          </note>
          <note>
            Det finns många exempel; de kanske inte precis handlar om EG,
            som har varit uppe till debatt här.
          </note>
          <note>
            Det finns många exempel -- från Italien, som
          </note>
          <note>
            Emilien, och från Tyskland, som Baden-
          </note>
          <note>
            Würtemberg -- på en stark småföretagarstruktur och på att man
            har tagit en serie statliga och branschmässiga initiativ; man
            går ihop och skapar nätverk för att öka potentialen industriellt.
          </note>
          <note>
            Det handlar inte om att de här områdena har särskilt låga löner,
            och de är inte heller så överens ideologiskt. I Emilien har det
            gamla kommunistpartiet i Italien varit ledande och styrande, och
            i Baden Würtemberg har det varit kristdemokraterna. Det handlar
            om en tradition, och det handlar om idéer för att i samverkan
            utveckla näringsliv och industri.
          </note>
          <note>
            Den meningsyttring som Rolf Nilson har avgivit i näringsutskottet
            och som jag vill ställa mig bakom fokuserar på en annan sak, som
            jag mycket starkt vill understryka, och det är att industripolitiken
            och näringspolitiken måste baseras på en ekologisk grundsyn. Det
            måste handla om ekologiskt hållbar produktion. Det måste finnas
            ett kretsloppstänkande. Det är den absoluta förutsättningen för
            att vi över huvud taget skall ha kvar någon produktion och industri
            i Sverige på sikt.
          </note>
          <note>
            Det ger också stora möjligheter och chanser;
          </note>
          <note>
            produktionens miljövänlighet kommer inom kort att vara ett krav
            och ett konkurrensmedel.
          </note>
          <note>
            Produkternas miljövänlighet kommer också att vara ett konkurrensmedel.
            Så kommer det att bli med bilarna, så har det redan blivit med
            tågen och den övriga kollektivtrafiken, så har det blivit med
            många produkter som är till just för att förbättra miljön: rökgasrening,
            energisystem som inte läcker ut en massa energi, ökade verkningsgrader,
            förbättrad kvalitet, styrsystem, etc.
          </note>
          <note>
            På många områden har Sverige här mycket goda förutsättningar.
            Det handlar alltså om att kombinera det långsiktiga kravet på
            hänsyn till miljö och ekologisk anpassning med det kortsiktiga
            kravet på att vara konkurrenskraftig, att passa marknaden. I dag
            är detta faktiskt gemensamma målsättningar. Jag tycker att just
            detta måste vara en målsättning för näringspolitiken.
          </note>
          <note>
            Dessutom menar vi att man måste ha en selektiv politik. Låt mig
            ta ett exempel.
          </note>
          <note>
            Underleverantörsprogrammen lades ned.
          </note>
          <note>
            Verkstadstekniska delegationen lades ned. Varför?
          </note>
          <note>
            På de områdena har svenska företag mycket stora svårigheter.
            Vi har småföretag, men inte så många.
          </note>
          <note>
            Men vad vi framför allt saknar är medelstora företag som kan
            bära upp produktförnyelse, som kan hänga med i branschers utveckling
            och som inte är fullständigt beroende av de stora bolag till vilka
            de är underleverantörer utan har en egen status, en egen exportverksamhet,
            en egen utbildningsverksamhet, en egen produktförnyelseverksamhet.
            Det kräver tillgång till avancerad teknologi, och det kräver tillgång
            till forskningsresultat. Här har man kunnat göra mycket med samlade
            branschprogram. Men av ideologiska skäl passar detta inte den
            nuvarande svenska regeringen, utan man lägger ned den verksamheten.
          </note>
          <note>
            Fru talman! Jag vill genast -- för att inte glömma bort det --
            yrka bifall till meningsyttringen när det gäller mom. 1 om näringspolitikens
            inriktning, mom. 10, om skapande av nätverk och mom. 26, som är
            anslagsyrkandet, där vi räknar upp regeringens anslag till näringspolitik
            och NUTEK
          </note>
          <note>
            med 90 miljoner kronor. I övrigt finns det punkter som gäller
            uppfinnare och underleverantörer och som är snarlika de yrkanden
            som finns i socialdemokratiska reservationer. För att inte uppta
            tiden i onödan skall jag inte yrka bifall till dem.
          </note>
          <note>
            Jag yrkar också bifall till de socialdemokratiska reservationerna
            3, 4, 5, 6, 9, 15, 16 och 18, som ligger mycket nära de ståndpunkter
            vi har eller som helt enkelt är identiska med dem.
          </note>
          <note>
            Den socialdemokratiska politik som här har förts fram kan vi
            till stora delar instämma i när det gäller kravet på och vikten
            av en aktiv näringspolitik.
          </note>
          <note>
            Men jag tror att ordet EG nämns 20 gånger och orden ekologi och
            miljö en gång. Där finns det en påtaglig skillnad mellan den ståndpunkt
            som jag förfäktar här och som kort finns angiven i Rolf
          </note>
          <note>
            Nilsons meningsyttring, och den som finns i de socialdemokratiska
            reservationerna och den socialdemokratiska motionen.
          </note>
          <note>
            Det är inte så att en bra industri- och näringspolitik är identisk
            med vad som sker inom ramen för EG.
          </note>
          <note>
            Däremot finns det inom EG:s område många länder som har en mycket
            mer aktiv statlig insats vad gäller näringsstrukturen. Det är
            precis sådana insatser som vi har velat peka på när det gäller
            kompetens, utbildning, koppling till den offentliga sektorns upphandling,
            kraven på miljöteknik i produktion, produkter och finansiering
            av företagsamheten -- i tidigare och senare skeden.
          </note>
          <note>
            Till detta hör ju också frågan om exportstimulanser, exportgarantier
            och annat, som behandlas i andra sammanhang.
          </note>
          <note>
            Fru talman! Vår position är alltså att näringspolitiken behöver
            förstärkas, inte minst på grund av nuvarande konjunkturläge, men
            också av strukturella skäl. Vi måste göra detta med inriktning
            på miljöhänsyn och ekologi, men också för att förnya näringsgrenarna
            och för att uppnå god produktivitet och skapa goda arbetsmiljöer.
            Vi måste ta till vara kompetens och utbildade människor, som är
            den största resursen, och se till att människor får arbeta inom
            ramen för det goda arbetet. På så sätt kan vi ta oss ur krisen.
            Det gör vi inte genom att förlita oss på den blinda marknadens
            mekanismer.
          </note>
          <note>
            Vi säger bestämt nej till utskottsmajoritetens marknadsliberalism
            och förordar mycket mer av statliga interventioner och mer av
            kreativt skapande samarbete mellan samhällsinstanser, stat och
            näringslivsaktörer.
          </note>
          <note>
            Tack!
          </note>
          <note>
            Anf. 9 Kjell Ericsson (c):
          </note>
          <note>
            Fru talman! Det har varit en svår period för svenskt näringsliv.
            1980-talets spekulations- och inflationspolitik har skördat stora
            offer. Det har inneburit stora påfrestningar, både för företagare
            och för den enskilde.
          </note>
          <note>
            Det har under de senaste åren talats mycket om de problem som
            finns, hur de har uppkommit och hur de skall åtgärdas. Jag skall
            inte nu uppehålla mig så mycket vid bakgrunden till den kris som
            vi har. Men man måste ändå ha det i bakhuvudet när man talar om
            åtgärder för industrin.
          </note>
          <note>
            Vi har förlorat över 200 000 industriarbetstillfällen sedan 1989.
            Vi har ett stort underskott i statens budget, och vi har stora
            problem med våra banker.
          </note>
          <note>
            Vi har en hög arbetslöshet, med allt vad det leder till.
          </note>
          <note>
            Regeringen har alltsedan den tillträdde 1991
          </note>
          <note>
            arbetat för att skapa goda förutsättningar för svenskt näringsliv,
            bl.a. genom att sänka eller slopa tillväxthämmande skatter och
            avgifter och genom att arbeta för en bättre riskkapitalförsörjning.
          </note>
          <note>
            Detta är också viktiga inslag i en aktiv småföretagspolitik.
          </note>
          <note>
            Det viktigaste för närvarande är ändå att man för en ekonomisk
            politik som skapar förtroende för våra långsiktiga möjligheter.
            Detta är inte minst viktigt för att få ner räntan och stärka kronans
            värde. Det är därför angeläget att det nu skapas långsiktigt goda
            förutsättningar för vårt näringsliv.
          </note>
          <note>
            Företagen skall kunna planera och genomföra sina investeringar.
            Under rådande osäkra läge har många företag avvaktat med investeringarna,
            för att se vad som händer. Vi måste nu få till stånd långsiktiga
            spelregler vad gäller företagarnas villkor.
          </note>
          <note>
            Om vi skall arbeta oss ur den kris som landet befinner sig i,
            får det inte vara någon tvekan om kursen. Om det råder tveksamhet
            om kursen, kan vi råka ut för ännu fler tråkigheter, i form av
            räntechocker, ytterligare kursfall för svenska kronan, uteblivna
            investeringar och att företag flyttar utomlands. Sverige har länge
            tillhört världens viktigaste industrinationer, och svenska företag
            har hävdat sig väl i konkurrensen. Men under 80-talet försämrades
            situationen märkbart för svenskt näringsliv. Därefter har vi fått
            den mest djupgående nationella långkonjunktur som vi har haft
            på länge. Även internationellt har konjunkturen varit mycket svag.
            Därför är det viktigt att olika åtgärder ger de goda möjligheter
            som vårt näringsliv så väl behöver.
          </note>
          <note>
            De förslag som regeringen har lagt fram och som riksdagen redan
            har beslutat om kommer också att ge bra möjligheter. Det är faktiskt
            ganska många skatter och avgifter som har sänkts eller slopats.
          </note>
          <note>
            Det ger på sikt en kraftigt förstärkt konkurrenskraft, inte minst
            för våra småföretag som också utgör ett mycket viktigt inslag
            i vårt näringsliv. Det finns ytterligare förslag på gång om särskilda
            skatter för egen- och fåmansföretagare.
          </note>
          <note>
            De innebär en neutral beskattning för olika företagsformer. Det
            finns även förslag om ett visst återinförande av kvittningsrätten.
            Allt detta kommer att vara till hjälp för såväl befintliga som
            nystartade företag. Jag har de senaste dagarna med glädje noterat
            att också Socialdemokraterna ställer upp på att det skall vara
            en neutral företagsbeskattning för småföretag.
          </note>
          <note>
            Jag skall nu kommentera en del av de områden som dagens betänkande
            handlar om. Det rör sig dels om regeringens proposition om anslag
            till näringspolitiken, dels om ett antal motioner från den allmänna
            motionstiden.
          </note>
          <note>
            En fråga som tar upp ett stort utrymme är rikskapitalförsörjningen,
            eller kapitalförsörjningen över huvud taget, eftersom den är så
            väsentlig.
          </note>
          <note>
            Detta är en fråga som rör många, inte minst i dagens besvärliga
            situation på finansmarknaden.
          </note>
          <note>
            Det pågår en utredning om utvecklingsfondernas framtida roll.
            Jag skall inte nu beröra den framtida verksamheten, men jag vill
            i alla fall klart deklarera att vi även framdeles behöver ett
            regionalt organ som kan hjälpa de små och medelstora företagen.
          </note>
          <note>
            Den utlåningsverksamhet som utvecklingsfonderna i dag bedriver
            vill jag också beröra något. Efter förra årets inbetalningar till
            staten, förfogar utvecklingsfonderna över ca 2,5 miljarder. Av
            dessa skall fonderna, enligt tidigare riksdagsbeslut betala in
            1,3 miljarder till staten fram till 1997.
          </note>
          <note>
            Likviditeten är högst varierande i de olika fonderna. Vi har
            från utskottets sida funnit det angeläget att påpeka att det faktum
            att man på relativt lång sikt skall betalas in dessa pengar till
            staten inte skall innebära något hinder för att bedriva en välplanerad
            och aktiv utlåningsverksamhet. Utskottet förutsätter därför att
            utvecklingsfonderna omgående tillser att man får till stånd en
            ökad aktivering av de här medlen.
          </note>
          <note>
            Vi har också, som Birgitta Johansson var inne på, funnit att
            det finns problem i vårt bankväsende i dag. Med tanke på det,
            finns det skäl att bevilja anstånd med de inbetalningar som utvecklingsfonderna
            skulle ha gjort under 1993. Jag tycker att det är bra att utskottet
            har gjort detta ställningstagande, eftersom det ger ytterligare
            möjligheter för fonderna att medverka vid viss riskfinansiering.
          </note>
          <note>
            Även riskkapitalbolagen har berörts. De sex riskkapitalbolagen
            och de två portföljbärande bolagen Atle och Bure har nu startat
            sin verksamhet. Visst har det riktats kritik mot dessa bolag för
            att de inte nog har engagerat sig i riskfinansieringen. Det kanske
            kan finnas fog för viss kritik, men man måste komma ihåg att de
            just startat sin verksamhet.
          </note>
          <note>
            Jag vill ändå uttala den förhoppningen att bolagen kommer att
            fungera som riskfinansiärer för små och medelstora företag. Detta
            kan ske både genom att de går in som delägare i företag och att
            de genom ett aktivt ägarengagemang medverkar vid olika investeringar.
            Det kan också ske genom lån eller garantier. Bolagen skall även
            kunna göra indirekta placeringar via andra riskkapitalbolag. Bolagen
            förfogar nu över 6,5 miljarder, och det är angeläget att medlen
            kommer industrin till godo.
          </note>
          <note>
            Även nyföretagarlånen har berörts, som vi under hösten förra
            året beslutade om. Verksamheten har nu startat. Dessa lån kan
            erhållas för nya produkter, marknadssatsningar och nya företag.
          </note>
          <note>
            Starten har nyss skett, men enligt vad vi har erfarit är intresset
            mycket stort för dessa lån.
          </note>
          <note>
            När det gäller Industri- och nyföretagarfondens lån, kan dessa
            erhållas enbart av aktiebolag -- det har också berörts. Fr.o.m.
            den 15 mars kan även utvecklingsfonderna ge nyetableringslån.
            Dessa lån ges till alla former av företag, även ekonomiska föreningar.
            Detta är en riktig inriktning, och vi får väl låta dessa nya ordningar
            verka ett tag och se hur de olika behoven ser ut.
          </note>
          <note>
            Det här betänkandet berör också en motion om rekonstruktionslån.
            Jag skulle vilja uppehålla mig en kort stund just runt detta med
            företagsrekonstruktioner.
          </note>
          <note>
            Många svenska företag lever under mycket pressade förhållanden.
            Detta visar inte minst förra årets siffror om konkurser. Omkring
            22 000 företag gick i konkurs. En del av dessa företag var faktiskt
            bra företag med bra produkter. Men på grund av den extrema lågkonjunktur
            som vi befinner oss i har de inte klarat av ekonomin.
          </note>
          <note>
            Den hårda situation som bankerna har underlättar inte heller
            för företagen. I Svenska Dagbladet från i onsdags kan man läsa
            att bankerna undviker ackord, därför att konkurserna för bankerna
            är fördelaktigare än ackordsuppgörelser. Jag tycker egentligen
            att detta är skrämmande uppgifter.
          </note>
          <note>
            Konkurserna är i och för sig ett naturligt inslag i en marknadsekonomi,
            men det är fel när man i de allra flesta fall väljer konkurs framför
            rekonstruktion.
          </note>
          <note>
            Det måste vara riktigare att man försöker vara med och rädda
            en del av pengarna i en rekonstruktion än att i onödan låta företag
            gå i konkurs, med allt vad det innebär.
          </note>
          <note>
            Insolvensutredningen har också tagit upp den här frågan i sitt
            betänkande. Det gäller krisföretag som är livsdugliga eller vars
            verksamhet kan fortsätta i någon form. Man föreslår att gäldenär,
            som under medverkan av en av rätten utsedd administratör driver
            näringsverksamhet efter betalningsinställelse, skall försöka rekonstruera
            verksamheten och träffa en ekonomisk uppgörelse med sina borgenärer
            utan konkurs.
          </note>
          <note>
            Även organisationen Företagarna har i skrivelse till regeringen
            föreslagit någon form av rekonstruktionslån eller överlevnadslån.
          </note>
          <note>
            Jag har också personligen haft kontakt med många företagare som
            uttryckt behovet av hjälp vid rekonstruktioner av företag och
            av att någon form av överlevnadslån, garantilån, införs. Nu vet
            jag att regeringen arbetar med den här frågan, och jag hoppas
            att man kan komma fram till en bra lösning.
          </note>
          <note>
            Det måste vara riktigt att försöka rädda bra företag med bra
            produkter och med framtidsmöjligheter, i stället för att låta
            dessa gå i konkurs i onödan.
          </note>
          <note>
            Stödet till uppfinnare och innovatörer har redan berörts här
            av flera talare. Bengt Dalström uppehöll sig mycket vid den frågan.
            Det är en mycket väsentlig fråga. Stöd och råd till uppfinnare
            och innovatörer sker genom flera olika kanaler såsom Svenska Uppfinnareföreningen,
            NUTEK
          </note>
          <note>
            och de s.k. produktråden, som finns i varje län.
          </note>
          <note>
            Utskottet har erfarit att regeringen avser att avsätta lika mycket
            medel -- ca 6 miljoner -- till
          </note>
          <note>
            Uppfinnareföreningen som förra året. Det är bra.
          </note>
          <note>
            Utskottet vill också att regeringen tar fram ett åtgärdsprogram
            för uppfinnare. I detta program bör man se över möjligheterna
            till ökad avsättning, ändrade skatteregler och ändrat bidragssystem.
          </note>
          <note>
            Det är viktigt att uppfinnare och innovatörer får en renässans
            i vårt land. Om den industriella förnyelsen skall kunna fortskrida
            är det av avgörande betydelse att nya idéer och uppfinningar kommer
            i gång och att innovationsprocesser kan startas. Därför är det
            bra att regeringen nu skyndsamt skall ta fram ett åtgärdsprogram
            för denna kategori. En sådan sådd kan också ge en god skörd.
          </note>
          <note>
            Genom denna beställning hos regeringen blir också motioner från
            Centern, Ny demokrati och kds i huvudsak tillgodosedda.
          </note>
          <note>
            Betänkandet berör också en del olika stöd, t.ex.
          </note>
          <note>
            varvstöd. Här finns också krav från
          </note>
          <note>
            Socialdemokraterna om ytterligare stöd.
          </note>
          <note>
            Utskottet anser det vara viktigt att olika industrigrenar kan
            ha konkurrensneutralitet i förhållande till motsvarande industrigrenar
            i konkurrentländerna. Detta är också regeringens linje. Men vi
            anser också från utskottsmajoritetens sida att det är angeläget
            att regeringen bevakar den här frågan noga. Om det blir förändringar
            i konkurrensen skall man vidta åtgärder.
          </note>
          <note>
            Jag vill också här understryka att även varvsindustrin har samma
            möjligheter som andra företag att ansöka om exportkreditgarantier
            hos
          </note>
          <note>
            EKN. Utskottsmajoriteten tillstyrker därför regeringens förslag
            om endast räntestöd.
          </note>
          <note>
            Det finns ett antal reservationer till detta betänkande. Jag
            har redan redogjort för en del av utskottets synpunkter för flera
            av dem. Jag vill i korthet ytterligare beröra någon eller några
            reservationer.
          </note>
          <note>
            I reservation nr 1 säger socialdemokraterna att näringspolitiken
            skall ge stöd till bättre konkurrensförmåga genom insatser som
            lyfter utbildningsnivån inom industrin, höjer nivån på forskning
            och utbildning och förbättrar kommunikationerna.
          </note>
          <note>
            Det är ju just detta som regeringen gör. Regeringen har vidtagit
            en mängd åtgärder för att stärka konkurrenskraften genom att sänka
            skatter och avgifter och förbättra riskkapitalförsörjningen.
          </note>
          <note>
            Stora resurser satsas på forskning och utveckling, som senare
            kommer att behandlas här i kammaren.
          </note>
          <note>
            Man satsar på arbetsmarknadsutbildning i företagen. Mycket stora
            satsningar görs på vägar och järnvägar. 98 miljarder under en
            tioårsperiod har föreslagits här. Enbart i år satsas närmare 14
          </note>
          <note>
            miljarder. Så mycket har aldrig tidigare satsats på vägar och
            järnvägar. Det är således mycket stora satsningar som görs. Jag
            tycker nog att socialdemokraterna slår in öppna dörrar.
          </note>
          <note>
            Det finns en reservation om kvinnligt företagande.
          </note>
          <note>
            Regeringen har i årets budgetproposition förutsatt att utvecklingsfonderna
            även i fortsättningen skall uppmärksamma de särskilda insatser
            som kan behövas för kvinnor som startar eget. Regeringen har även
            givit NUTEK i uppdrag att genomföra ett handlingsprogram som skall
            främja kvinnligt företagande. För denna åtgärd har det anslagits
            20
          </note>
          <note>
            miljoner. Jag tycker att vi har tillgodosett mycket av det som
            tas upp i reservationen. Vi får höra vad
          </note>
          <note>
            Birgitta Johansson har att säga om detta.
          </note>
          <note>
            Jag vill även beröra reservation nr 17 om tekniskvetenskaplig
            attachéverksamhet. Detta är en viktig verksamhet. Det är vi alla
            överens om. Regeringen har föreslagit en besparing på 5 miljoner.
            Detta motsätter sig Socialdemokraterna och Ny demokrati och bildar
            därmed majoritet i utskottet.
          </note>
          <note>
            Jag vill här berätta att STATT förfogar över en fond på 16 miljoner.
            Detta gör att STATT kunde ha fortsatt med sin verksamhet i samma
            omfattning även under det kommande budgetåret. Därför hade den
            här besparingen kunnat ske utan att medföra några olägenheter
            för den här verksamheten. Men majoriteten tycker på ett annat
            sätt. Jag yrkar bifall till reservation nr 17.
          </note>
          <note>
            Fru talman! Sammanfattningsvis vill jag bara konstatera att vi
            har en besvärlig lågkonjunktur.
          </note>
          <note>
            Som jag sade i inledningen av anförandet har det inneburit stora
            påfrestningar både för företag och enskilda. Det kommer också
            att ta lång tid innan vi återhämtat full styrka. Men med de olika
            åtgärder som har företagits och med de ytterligare som är på gång
            har vi kraftigt förbättrat vår konkurrenskraft.
          </note>
          <note>
            Vi har nu mycket stora möjligheter att ta marknadsandelar. Detta
            kan man också klart utläsa av exportindustrin, där orderingången
            har ökat under senare tid. I dag kunde vi på Ekot höra att turistnäringen
            nu har uppnått mycket god konkurrenskraft här i Sverige. Det finns
            trots allt många ljuspunkter i vår tillvaro. Vi bedriver en god
            näringspolitik, där ekonomi och ekologi går hand i hand.
          </note>
          <note>
            Fru talman! Med undantag av mom. 39 vill jag yrka bifall till
            utskottets hemställan och avslag på reservationerna från Socialdemokraterna
            och Ny demokrati samt på meningsyttringen från
          </note>
          <note>
            Vänsterpartiet.
          </note>
          <note type="speaker">
            Anf. 10 BIRGITTA JOHANSSON (s) replik:
          </note>
          <note>
            Fru talman! Kjell Ericsson tog upp en av de väsentligaste bitarna
            i vårt betänkande. Det gäller det avsnitt som behandlar riskkapitalförsörjningen.
          </note>
          <note>
            Han påpekade mycket riktigt att från den 15 mars har utvecklingsfonderna
            möjlighet att ge nyföretagarlån till alla typer av företag, dvs.
            oavsett om det rör sig om kooperativa företag eller ekonomiska
            föreningar. Vi vet också att trycket är mycket hårt på att utvecklingsfonderna
            skall låna ut pengar. Regeringen har inte skickat med några pengar
            från Industri- och nyföretagarfonden för just den här verksamheten.
            Det är ytterligare ett moment som man tillåts göra, men man får
            inga nya pengar.
          </note>
          <note>
            Detsamma gäller för det kvinnliga företagandet, som vi har reservat
            oss till förmån för. Det är riktigt att NUTEK och regeringen naturligtvis
            har ambitionen att man skall satsa på det här.
          </note>
          <note>
            Utvecklingsfonderna får nya uppgifter att klara.
          </note>
          <note>
            Men samtidigt skall finansieringsverksamheten inte få ha den
            omfattning som den har haft tidigare. Då blir det inte riktigt
            så enkelt.
          </note>
          <note type="speaker">
            Anf. 11 KJELL ERICSSON (c) replik:
          </note>
          <note>
            Fru talman! Riskkapitalfrågorna är viktiga. Det är vi helt överens
            om. Jag tror också att alla försöker sträva efter att klara av
            detta. Det gäller inte minst i dagens sitaution med bankkris,
            vilket medför att normala relationer mellan företag och banker
            inte fungerar som de skall. Därför är t.ex. bankakutens insatser
            mycket viktiga, för att relationerna skall bli normala. Detta
            är det viktigaste för alla företag --
          </note>
          <note>
            oberoende om det rör sig om manligt eller kvinnligt företagande
            eller om små eller stora företag. Det är trots allt detta som
            fordrar de stora resurserna. Det är också viktigt att man får
            även de andra delarna att fungera.
          </note>
          <note>
            I det här läget har man just börjat med nyföretagarlån. Det ger
            först och främst aktiebolag möjlighet att låna pengar. En ekonomisk
            förening som bildar ett eget dotterbolag kan också låna pengar
            av Nyföretagarfonden. Även utvecklingsfonderna kan låna ut pengar.
            Birgitta
          </note>
          <note>
            Johansson säger att vi inte skickar med några pengar. Vi ger
            anstånd med inbetalningen nu. Jag tror att det är ungefär 470
            miljoner som skulle inbetalas i år. Så nog finns det möjligheter
            att få mera pengar. Vi har också tittat på likviditeten i fonderna.
            En del fonder har över 80 % i likvida medel. Jag tror att man
            skulle kunna klara av det här på denna väg. Det är viktigt att
            pröva detta och se var behoven finns. Vilka företag kommer främst
            att söka pengar? Kommer det att vara ekonomiska föreningar eller
            enskilda företag. Hur ser det här ut? Man måste nog utvärdera
            detta litet mera innan man går vidare. Vi får låta den här ordningen
            verka ett tag.
          </note>
          <note>
            Birgitta Johansson sade vidare att vi inte heller skickade med
            några pengar när det gäller kvinnligt företagande. NUTEK har t.ex.
            20 miljoner anslaget för att ta fram ett program för kvinnligt
            företagande. Det är en sådan åtgärd. Det viktigaste är nog hur
            man fördelar pengarna. Det var mot detta som kritiken tidigare
            riktades. Även under den socialdemokratiska regeringen fördes
            det kritik mot att utvecklingsfonderna inte hjälpte kvinnliga
            företgare tillräcklig. Men inte skickades det med mera pengar
            av den orsaken. Nu vill man att detta skall ses över så att de
            kvinnliga företagarna inte diskrimineras utan i stället får hjälp
            med att sätta i gång. Det vill vi alla.
          </note>
          <note type="speaker">
            Anf. 12 BIRGITTA JOHANSSON (s)
          </note>
          <note>
            replik:
          </note>
          <note>
            Fru talman! Kjell Ericsson pratar mycket om
          </note>
          <note>
            Industri- och nyföretagarfonden och om att verksamheten har startat
            ganska nyligen. Det är naturligtvis riktigt. I höstas i samband
            med att besluten fattades sade vi från socialdemokratiskt håll
            att vi naturligtvis ville ge Industri- och nyföretagarfonden en
            chans att visa upp sin verksamhet.
          </note>
          <note>
            Utskottet hade också möjlighet att träffa företrädare för Industri-
            och nyföretagarfonden.
          </note>
          <note>
            De pekade på de ansökningar som kommit in. Det är riktigt, som
            Kjell Ericsson säger, att intresset för
          </note>
          <note>
            Industri- och nyföretagarfonden är mycket stort.
          </note>
          <note>
            Men, tyvärr, de företag som fått del av nyföretagarlån är inte
            i någon stor omfattning tillverkande företag. I varje fall var
            det så i mars månad -- vad som hänt under första delen av april
            vet vi inte. Det ser alltså inte ut att bildas så många nya sysselsättningstillfällen
            med dessa fonder. Det tycker vi är beklagligt.
          </note>
          <note type="speaker">
            Anf. 13 KJELL ERICSSON (c) replik:
          </note>
          <note>
            Fru talman! Antalet ansökningar har varit ganska stort och förfrågningarna
            ännu fler. Men vi kan ju inte föreskriva att bara tillverkande
            företag skall få söka. Alla har full möjlighet att söka. Gör de
            inte det måste det kanske till någonting annat för att stimulera
            industrin, t.ex. sänkta skatter och avgifter som också medverkar
            till att man får ett positivt klimat, så att den tillverkande
            industrin vill söka dessa lån.
          </note>
          <note>
            Jag tror inte vi kan styra på annat sätt. Fonden är till för
            både små och medelstora nystartande företag som i det läget kan
            få hjälp till egenkapitalet.
          </note>
          <note>
            Alla företag -- vare sig de är enmansföretag eller sysselsätter
            två, tre, eller tio man -- är viktiga. Vi behöver alla typer av
            företag. Då är detta en bra stimulans till att få nystartade företag
            i Sverige.
          </note>
          <note type="speaker">
            Anf. 14 HANS ANDERSSON (v) replik:
          </note>
          <note>
            Fru talman! När Kjell Ericsson talar låter det som om allt är
            bra. Jag skulle vilja säga att det mesta är dåligt på näringspolitikens
            område. Siffrorna talar sitt klara språk: den starka nedgången
            i sysselsättningen, den omfattande utslagningen av industriell
            kapacitet, svårigheterna att få krediter --
          </note>
          <note>
            tänk så många uppfinningar som försvinner ut ur landet!
          </note>
          <note>
            Jag tycker att det är en mycket bristfällig analys som Kjell
            Ericsson och utskottsmajoriteten står för.
          </note>
          <note>
            Jag vill i många fall kalla det för ren fundamentalism. Man argumenterar
            så att man helt enkelt är för en generell politik och inte en
            selektiv politik, att man är för en marknadslösning, och man avser
            inte att göra någonting på många viktiga områden.
          </note>
          <note>
            Jag begärde ordet när Kjell Ericsson sade att man nu satsar mycket
            på utbildning inne i företagen. Det gör man inte alls! En av de
            utredningar som ligger för fäfot i departementen är
          </note>
          <note>
            Kompetensutredningen. Ingenting har genomförts av vad som föreslogs
            av Kompetensutredningen.
          </note>
          <note>
            Det handlar om att kunna utbilda människor inne i företagen,
            innan de är arbetslösa, innan de varslas.
          </note>
          <note>
            Att ingenting gjorts tycker jag är en skandal i detta läge.
          </note>
          <note>
            Varför säger man nej till vårt förslag att utöka stödet till
            småföretagsamheten med bortåt 100
          </note>
          <note>
            miljoner kronor? Varför säger man nej till att återupprätta Verkstadstekniska
            delegationen, underleverantörsprogram osv.?
          </note>
          <note>
            Hittills har jag inte hört några goda argument. Jag hoppas jag
            får bra svar från Kjell Ericsson.
          </note>
          <note>
            För att inte försvåra voteringarna framöver vill jag passa på
            tillfället att dra tillbaka mina yrkanden om bifall till de socialdemokratiska
            reservationerna 5,
          </note>
          <note>
            6 och 16. Jag gör det enbart av praktiska orsaker.
          </note>
          <note>
            Det är ingenting som har att göra med innehållet i reservationerna.
          </note>
          <note type="speaker">
            Anf. 15 KJELL ERICSSON (c) replik:
          </note>
          <note>
            Fru talman! Man kunde göra en ganska lång historia av det här.
            Varför har vi fått en sådan nedgång i vår industri? Beror det
            på den nuvarande regeringens politik eller på den gamla regeringens
            politik?
          </note>
          <note>
            Bubblan brast 1989, alltså långt före den här regeringens tillträde.
            Det var också då man fick fastighetskrisen, finanskrisen, industrikrisen
            och arbetslöshetskrisen.
          </note>
          <note>
            Det är ju detta som lett oss dit där vi är i dag. Hur skall man
            komma ur detta? Skall man inte ge näringslivet goda förutsättningar
            att verka i vårt land? Skall man inte ge ramar och spelregler?
            Skall man inte säga: Så här kan vi köra, och så kan vi nå resultat?
          </note>
          <note>
            Det är sådana signaler näringslivet har väntat på.
          </note>
          <note>
            Den här regeringen har försökt få fram dessa signaler.
          </note>
          <note>
            Vi har genomfört många saker som förbättrat konkurrenskraften,
            inte minst genom att slopa tillväxthämmande skatter och avgifter.
            Det är en viktig bit i det hela.
          </note>
          <note>
            Vi måste också sanera ekonomin. Vi måste komma till rätta med
            våra problem när det gäller finanspolitiken och bankväsendet.
            De skapar stor oreda, som i sin tur skapar många problem helt
            i onödan. Men de finns där i dag, och därför måste vi klara av
            dem också.
          </note>
          <note>
            Detta är bakgrunden som vi måste ha klar för oss när vi talar
            om vilka åtgärder som måste vidtas.
          </note>
          <note>
            Jag vet att detta med krediter är svårt, men vi har nu vidtagit
            olika åtgärder. Jag tror också att inte minst insatserna från
            Bankstödsnämnden kommer att underlätta krediterna när vi får normala
            relationer mellan banker och företag. Jag vill inte generalisera
            och säga att alla banker har svåra problem i dag. Det finns många
            banker som gör ett alldeles förträffligt arbete. Men sammantaget
            är det fortfarande problem, och de är stora.
          </note>
          <note>
            Andra olika kreditinstitut är på väg att starta. Jag förmodar
            att de också kommer att ge bra resultat.
          </note>
          <note>
            Men det kanske är brist på information om vad som finns. Kanske
            regeringen behövde informera om att dessa olika institut finns,
            att vi hjälper till med dem och att dessa regler gäller. Vi kanske
            kan bättra oss på den punkten.
          </note>
          <note>
            Så några ord om utbildning.
          </note>
          <note>
            Ta bara arbetsmarknadspolitiken. Det har aldrig någonsin satsats
            så mycket pengar på arbetsmarknadspolitik som vi gör nu. Vi hade
            en debatt här förra fredagen. Hans Andersson var med och vet vad
            det handlar om. Inte minst har vi de många utbildningsplatserna
            inom AMS som också höjer kompetensen. Regeringen har också pekat
            på att det under denna tid är viktigt att se till att höja kompetensen
            när det är arbetslöshet.
          </note>
          <note>
            Också på forskning och utveckling kommer stora medel att satsas.
            Tidigare satsades det mycket mer på grundforskning, numera är
            det mera på industrirelaterad forskning, som också gynnar näringslivet.
          </note>
          <note>
            Regeringen har alltså tagit fram många saker som måste få verka.
          </note>
          <note>
            Här ropar man på selektiva åtgärder. Vi har sett vad sådana tidigare
            har lett till. Jag tror att vi måste pröva nya vägar.
          </note>
          <note type="speaker">
            Anf. 16 HANS ANDERSSON (v) replik:
          </note>
          <note>
            Fru talman! Detta skulle naturligtvis kunna föra långt, men låt
            mig citera några rader ur NUTEK:s skrift Utveckling i förändring,
            som är alldeles ny.
          </note>
          <note>
            ''Under 1980-talet bromsades strukturomvandlingen tillfälligt
            upp av de stora devalveringarna.''
          </note>
          <note>
            Set var alltså generella åtgärder.
          </note>
          <note>
            ''Förskjutningarna av relativpriser mellan arbete och kapital
            medförde att incitamenten till rationaliseringar försvagades.''
            Företagen kunde framför allt ''tjäna ''pengar på pengar' och i
            mindre utsträckning på egen tillverkning''.
          </note>
          <note>
            Det är faktiskt så att avkastningen på finansiellt kapital har
            varit större än avkastningen på arbetande kapital, utom 1983--1984
            och 1973--1975
          </note>
          <note>
            under den senaste tjugo-årsperioden.
          </note>
          <note>
            Här har vi bakgrunden till de verkligt stora problemen. Det har
            inte lönat sig att arbeta industriellt. Det har lönat sig att
            spekulera.
          </note>
          <note>
            Visst -- det har aldrig förut gjorts så stora insatser inom arbetsmarknadspolitiken
            som nu, men det beror på att arbetslösheten aldrig varit så stor
            som nu. Det är en del av det fundamentala misslyckandet för den
            här regeringen. Ändå satsas det för litet. Vi påpekar det gång
            på gång, och regeringen får krypa efter och slå på en eller annan
            miljard för att människor över huvud taget skall ha något att
            leva av och vara aktiva och inte passiva.
          </note>
          <note>
            Men det jag frågade om var en strukturell insats, att genomföra
            kompetenshöjande utbildning inne i företagen innan folk blir arbetslösa.
            Där föreligger statliga utredningar, där finns initiativ. Vi har
            föreslagit det gång på gång, men ingenting händer även om många
            pratar om det.
          </note>
          <note>
            Jag skulle vilja ha svar i fråga om den saken.
          </note>
          <note type="speaker">
            Anf. 17 KJELL ERICSSON (c) replik:
          </note>
          <note>
            Fru talman! Jag håller med Hans Andersson om att det var mera
            lönsamt att spekulera än att producera varor och tjänster på 1980-talet.
            Jag håller helt med om det, och det sade jag också i mitt anförande.
          </note>
          <note>
            Och det berodde på den politik vi hade. Det var så upplagt att
            man tjänade mera på att spekulera än att producera. Det är därför
            vi vill ändra på detta.
          </note>
          <note>
            Men vi satsar nu på utbildning, och det gäller hela vägen: grundskolan,
            gymnasieskolan, komvux och arbetsmarknadsutbildning. Det gäller
            nu på universitetsnivå och det gäller för forskning och utveckling.
            Det är stora medel som satsas här. Allt detta kommer att medföra
            att vi får en högre kompetens.
          </note>
          <note>
            Hans Andersson talar om behovet av civilingenjörer. Jag håller
            med om det. Vi måste få fler civilingenjörer i Sverige, så att
            vi höjer den tekniska kompetensen. Vi har inga motsättningar därvidlag.
            Det är sådant som måste ske och som regeringen satsar på.
          </note>
          <note>
            Vänsterpartiet säger ofta att vi satsar för litet.
          </note>
          <note>
            Vänsterpartiet har under den tid jag har varit i riksdagen alltid
            satsat väldigt mycket. Men man kan fråga: Vem skall betala?
          </note>
          <note>
            Vi har i dag en synnerligen besvärlig ekonomi. Vi har 200 miljarder
            i underskott i nuvarande budget, och vi har snart 1 000 miljoner
            i statsskuld, ränteskuld på närmare 100 miljarder. Det är alltså
            stora pengar som går åt. Då har vi ingen möjlighet att gå med
            på alla de medel som Hans Andersson önskar.
          </note>
          <note>
            Hans Andersson tog upp det här med miljö, energi och kretsloppstänkande.
            Även därvidlag har regeringen gjort stora framsteg och tagit fram
            kretsloppspropositionen och klimatpropositionen.
          </note>
          <note>
            Man talar där om att vi skall ha både återvinning och återanvändning.
            Det är första gången som vi har kommit in på kretsloppstänkande.
            Det gäller även klimatpropositionen. Man vill satsa på bioenergi,
            som ger en god miljö. Det är viktigt att vi får en tillväxt i
            samhället, men det skall vara en tillväxt somt bygger på de miljömässiga
            grunder som vi har och som gör att vi har en god miljö i framtiden.
            Det är regeringens politik.
          </note>
          <note>
            Talmannen anmälde att Hans Andersson anhållit att till protokollet
            få antecknat att han inte ägde rätt till ytterligare replik.
          </note>
          <note>
            Anf. 18 Näringsminister PER WESTERBERG
          </note>
          <note>
            (m):
          </note>
          <note>
            Fru talman! De senaste 25 årens näringsklimat har eroderat mycket
            kraftigt. Det går inte att på kort tid förändra näringsklimatet
            så radikalt att vi kan få en mycket kraftig expansion av den industriella
            sektorn. Vi kommer att genomföra mycket omfattande program och
            har redan genomfört mycket stora program som steg för steg kommer
            att ändra på förhållandena.
          </note>
          <note>
            Lindbeckkommissionen har påpekat att BNP per person 1970 i Sverige
            låg 8 % över OECD-snittet. I
          </note>
          <note>
            dag, 1993, ligger vi nere på 6--7 % under OECD-
          </note>
          <note>
            snittet, efter Norge, efter Italien. Vår relativa levnadsstandard
            jämfört med övriga västvärlden har under den senaste 25 årsperioden
            fallit med 14--
          </note>
          <note>
            15 procentenheter. Det har dess värre varit ganska logiskt i
            och med att de senaste 25 åren har inneburit ett mycket besvärligt
            ekonomiskt läge för stora delar av det svenska näringslivet.
          </note>
          <note>
            Vi kan notera att de senaste 25 åren har inneburit en tid då
            svenska små och medelstora företag förmodligen tillhört västvärldens
            hårdast beskattade och då vi därmed helt logiskt har kommit att
            få en oerhört liten sektor av små och medelstora företag jämfört
            med övriga
          </note>
          <note>
            Västeuropa. I dag sysselsätter vi kanske bara en tredjedel av
            den arbetskraft som motsvarande länder i Västeuropa sysselsätter
            i företag med under 100 anställda.
          </note>
          <note>
            Vi har också kunnat se att vi har haft en nedgång i den industriella
            strukturen under den senaste 20
          </note>
          <note>
            årsperioden. Det är också logiskt. När obligationsräntan på statsobligationer
            under denna
          </note>
          <note>
            20 årsperiod nästan varje enskilt år ligger över avkastningen
            på arbetande kapital i företag är naturligtvis människor logiska
            och minskar satsningar på näringslivet och ökar dem i finansiella
            placeringar. Det har inneburit att det svenska näringslivet steg
            för steg gått nedåt under den senaste 20 årsperioden. Vår ekonomiska
            tillväxt relativt tillväxten i övriga Västeuropa har steg för
            steg eroderat under denna period.
          </note>
          <note>
            1980-talet har också inneburit en finansiell kris som lagts ovanpå
            den indstriella krisen i Sverige. Det har inneburit att vi har
            fått en finansiell kris i vår omvärld också, men den har blivit
            mycket värre i
          </note>
          <note>
            Sverige än i nästan alla jämförbara västeuropeiska länder. Den
            har vi huvudsakligen fått genom en felaktig gång när det gäller
            avregleringarna på de finansiella marknaderna i Sverige.
          </note>
          <note>
            Först genomfördes kreditavregleringen, som gjorde det alltför
            lätt att låna pengar under hög inflation, med stora avdragsmöjligheter
            på skatten för räntan. Allt steg i värde. Sedan genomfördes en
            avreglering gentemot utlandet, då allt blev billigt utomlands.
            Vi kom till en situation som skapade räntekänslighet. Därmed sprack
            bubblan. Priserna började falla. Vi fick de enorma kreditförluster
            som till stor del har skapat den finansiella krisen.
          </note>
          <note>
            Vad Sverige nu behöver göra är en utomordentligt besvärlig omdaning
            av sin ekonomi för att återskapa produktiviteten och tillväxten
            i ekonomin. Det finns knappast någon annan möjlighet att steg
            för steg sanera finanserna, återskapa en större grad av sysselsättning
            på vår arbetsmarknad och därmed steg för steg återkomma på välfärdsvägen
            i Europa.
          </note>
          <note>
            Vi har naturligtvis tittat på de länder som har lyckats väl i
            denna omdaning i andra delar av världen. Vi finner att det är
            länder med låg ränta, låg inflation och stabila spelregler för
            näringslivet som skapar en situation där man inte behöver ta så
            stora finansiella risker vid investeringar utan huvudsakligen
            kommersiella risker. Därmed får man en betydligt starkare industriell
            tillväxt.
          </note>
          <note>
            Därför är det centralt att vi nu kan bibehålla det kostnadsläge
            som vi fått så att man vågar investera i Sverige, inte återskapa
            80-talets utförsbacke då vi steg för steg kunde se att vår relativa
            konkurrenskraft försämrades och att investeringarna därmed tenderade
            att läggas i andra länder i stället för i Sverige.
          </note>
          <note>
            Vi har sänkt skatter. Vi har fattat beslut i denna kammare som
            motsvarar skattesänkningar på produktionen med 40 miljarder kronor,
            varav 12 à
          </note>
          <note>
            14 miljarder har kommit små och medelstora företag till del.
            Vi har fått en de factoavdevalvering på mycket stora tal som medfört
            de kanske största konkurrensförbättringarna för svenskt näringsliv
            i modern tid. Det skapar förutsättningar för en industriell expansion.
            Men den måste vårdas med låg ränta, låg inflation för att vi skall
            kunna bibehålla dessa förbättringar och ha stabila spelregler
            som möjliggör långsiktiga investeringar i
          </note>
          <note>
            Sverige.
          </note>
          <note>
            Vi måste också förnya näringslivet, få fram nya växande företag
            som skapar nya arbetstillfällen och bygger för framtiden. Då är
            det naturligtvis viktigt att se till att man skapar den rätta
            drivkraften och de rätta incitamenten.
          </note>
          <note>
            Jag sade tidigare att vi har sänkt skatter för små och medelstora
            företag med ungefär 12--14 miljarder på helårsbasis. Men även
            beskattningen av vinsterna i dessa företag måste göras konkurrenskraftig.
            Vi kommer att lägga fram förslag om detta till hösten.
          </note>
          <note>
            Bolagsbeskattningen på aktiebolag är redan i dag kanske den mest
            konkurrenskraftiga i västvärlden.
          </note>
          <note>
            Det måste gå att tjäna pengar i små och medelstora företag. Vi
            måste ha företagare, inte bara företag, för att få den rätta drivkraften
            och möjligheter att bygga upp ett eget kapital som skapar säkerhet
            och möjligheter för framgång längre fram.
          </note>
          <note>
            Vi har skapat förutsättningar för återskapande av en svensk riskkapitalmarknad
            dels genom satsningen på riskkapitalbolag via Industri- och nyföretagarfonden,
            dels genom förändringar av skatteregler som gör beskattningen
            av riskkapitalet konkurrenskraftig med beskattningen i andra länder.
          </note>
          <note>
            Jag hoppas att vi skall få ekonomiskt utrymme för att även ta
            bort dubbelbeskattningen av aktieutdelningar, inte för aktieägarnas
            skull, för för dem spelar det i praktiken ingen roll. Skall man
            satsa pengar i Sverige som tysk eller svensk är avkastningen efter
            skatt intressant. Är det dubbelbeskattning i Sverige och enkelbeskattning
            i övriga Europa ställs det högre krav på lönsamheten i investeringarna
            i Sverige än utomlands. Det skapar ett tryck att föra investeringarna
            ut ur landet. Därför är det viktigt att beskattningen på kapitalet
            också är konkurrenskraftig för att vi skall kunna dra till oss
            riskinvesteringar och investeringar i ny industriell kapacitet.
          </note>
          <note>
            Vi behöver helt klart moderniseringar av arbetsrätten. Det visar
            inte minst olika typer av ungdomspraktikplatser, som till den
            helt dominerande delen har hamnat i små och medelstora företag.
            Det är en klar indikation på att det finns anledning till en modernisering
            av arbetsrätten för att skapa bättre förutsättningar för att verkligen
            kunna expandera arbetsmarknaden och de mindre och medelstora företagen,
            där man uppenbarligen sett arbetsrätten i nuvarande utformning
            vara ett problem.
          </note>
          <note>
            Men det gäller även förnyelsen av näringslivet. Det är därför
            som vi vill göra de omfattande satsningarna på industrirelevant
            forskning. På det sättet kan vi dra nytta av en bra forskning
            som kan omsättas i nya produkter och nya företag. I länder, exempelvis
            Tyskland och Japan, med låg ränta och låg inflation finns det
            också ett mycket klart och entydigt samband mellan omfattande
            industrirelevant forskning och stark ekonomisk tillväxt. Där har
            vi i Sverige historiskt sett inte varit så framstående.
          </note>
          <note>
            Vi vill också skapa teknikbroar, som kan förena idéer från universitet
            och högskolor med entreprenörer. På det sättet kan man åstadkomma
            en bättre kunskaps- och tekniköverföring till mindre, medelstora
            och nya företag, som kan bidra till en förnyelse av näringslivet.
          </note>
          <note>
            Till hösten kommer vi att lägga fram förslag om villkorslån.
            Det har varit ett av den viktigaste skatteincitamenten för att
            bygga upp en stor del av det teknikintensiva nyföretagandet i
            ett antal länder runt om i världen.
          </note>
          <note>
            Jag vill inte att Sverige skall bli ett låglöneland.
          </note>
          <note>
            Därför måste vi satsa på förnyelse av näringslivet.
          </note>
          <note>
            Det är den ökande industriella expansionen, forskningen och kompetensutvecklingen
            som kan motivera högre löner. Därmed är det förnyelse och inte
            industriakuten som är det centrala för framtiden. Det är förmågan
            i de små och medelstora företagen som måste finnas med i satsningen
            på förnyelse, förutom att vi måste klara en fortsatt expansion
            bland de större företagen.
          </note>
          <note type="speaker">
            Anf. 19 HANS ANDERSSON (v) replik:
          </note>
          <note>
            Herr talman! Jag blev överraskad när Per
          </note>
          <note>
            Westerberg dök upp här. Han fanns inte med på talarlistan. Jag
            har inte hört honom på så lång tid att jag knappt trodde att han
            fanns. Det finns inte heller mycket av näringspolitik i landet.
          </note>
          <note>
            Näringsministern sade att ungdomspraktiken visar på någonting
            bra. Jag har inte med mig papperen, men det har gjorts en del
            utvärderingar.
          </note>
          <note>
            Ungdomspraktikanterna i de små företagen finns framför allt inom
            sådana yrkesgrupper som hembiträden, kioskbiträden, djurskötare
            osv. --
          </note>
          <note>
            just inom sådana områden där det inte kommer att skapas några
            nya jobb. Det är tragiskt att se -- jag kommer själv från industrin
            -- att det finns praktiskt taget inga praktikplatser inom den
            produktiva sektorn i industrin.
          </note>
          <note>
            Per Westerberg betonar vikten av att ytterligare riva ner arbetsrätten.
            Det kommer att skapa konfrontationer på arbetsplatserna. Då går
            vi miste om ett samarbetsklimat, där man kan dra nytta av de olika
            intressenterna i företagen. Detta är en undergångens väg, som
            kommer att leda till elände i landet. Vänta bara, Per Westerberg,
            på vad som händer när Arbetsrättskommittén nu lägger fram sina
            förslag! Det som sker är tragiskt.
          </note>
          <note>
            Det är lika tragiskt att se hur regeringen riktar sina angrepp
            på de sociala trygghetssystemen, som har varit en del i möjligheterna
            att ha människor i arbete, inte minst kvinnor. Den politik som
            i dag förs med avregleringar, privatiseringar och neddragningar
            av sociala trygghetssystem är till stor nackdel för arbetslivet
            på sikt.
          </note>
          <note>
            Jag är emellertid överens med Per Westerberg om att allting inte
            bara är en fråga om trygghet. Jag har verkat i konkurrensutsatt
            industri under många år.
          </note>
          <note>
            Det handlar om att höja produktiviteten och att öka kompetensen.
            Varför har det ännu inte kommit något förslag från regeringen
            som bygger på kompetensutredningarnas förslag för att underlätta
            kompetensutveckling inom företaget? Då kan konkurrenskraften ökas
            innan folk hamnar utanför företagen i arbetslöshet.
          </note>
          <note>
            Det har talats om den konkurrenskraftsförbättring som har skett.
            Ja visst har det genomförts en sådan, med det har till stor del
            skett trots -- skulle jag vilja säga -- regeringens insatser.
            En avgörande orsak är kronkursfallet. En annan orsak är de mycket
            låga löneavtal som Rehnbergavtalet resulterade i.
          </note>
          <note>
            Jag ser näringspolitiken i första hand som en ickepolitik, där
            man hoppas på marknadskrafterna.
          </note>
          <note>
            Det är tyvärr just marknadsaktörerna som under
          </note>
          <note>
            80-talet satsade på finansiell spekulation i stället för industriell
            innovation och investeringar. Jag fasar för vad som skall hända
            om den politiken får fortsätta under Per Westerbergs ledning.
          </note>
          <note>
            Anf. 20 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag tycker att Hans Andersson i huvudsak recenserar
            den socialdemokratiska politiken under 70och 80-talen i stället
            för den politik som den borgerliga regeringen har fört under de
            gångna 18 månaderna. Det var på 70- och
          </note>
          <note>
            80-talen som den industriella nedrustningen skedde och den finansiella
            krisen skapades. Nu genomför vi i stället mycket omfattande förändringar
            i näringsklimatet för företagen. Vi genomför kraftiga skattesänkningar
            -- vi skulle i och för sig gärna ha gjort det via sänkta arbetsgivaravgifter
            i stället för en de facto-devalvering , men nu blev det som det
            blev beroende på krafter som vi icke kunde rå på. Vi har skapat
            en förutsättning för en mycket stark industriell expansion i Sverige.
          </note>
          <note>
            Förändringarna för små och medelstora företag är stora. Vi satsar
            på förnyelse av näringslivet, forskning, utbildning, expansion
            av högre utbildning, kompetenshöjning i samband med omställningar
            inom industrin och på att höja den relativa konkurrenskraften
            hos svensk arbetskraft.
          </note>
          <note>
            Men det går inte att göra allt, man måste både gasa och bromsa,
            inte minst med det statsfinansiella läge som vi har fått ta över.
            Man kan inte bara öka utgifterna, utan man måste också skära ner
            på olika områden. Det är inte med någon glädje som vi går in i
            olika välfärdssystem och gör förändringar. Det gör vi för att
            vi är tvungna att skapa resurser för den industriella expansion
            som genererar välfärd. Man kan inte bara fortsätta att tro att
            det är välfärdssystemen som genererar välfärd. Det är faktiskt
            näringslivet som skapar grundförutsättningarna, något som kraftigt
            har försummats under den senaste tjugofemårsperioden. Näringslivet
            måste nu restaureras steg för steg.
          </note>
          <note>
            Det talades litet grand om arbetsrätten. Jag tycker att man måste
            kunna diskutera områden där det råder problem. Jag säger inte
            att man skall ta bort eller göra radikala förändringar, utan jag
            säger att man skall modernisera och föra konstruktiva samtal för
            att försöka få fram arbetstillfällen och för att undanröja de
            hinder som ligger i vägen för en ökad sysselsättning. Jag beklagar
            om det finns sådana blockeringar att man inte är beredd att föra
            en konstruktiv dialog för en modernisering som kan underlätta
            för arbetsmarknaden att fungera och som kan skapa ny sysselsättning.
          </note>
          <note type="speaker">
            Anf. 21 HANS ANDERSSON (v) replik:
          </note>
          <note>
            Herr talman! Det finns visst beredskap, åtminstone från vår sida,
            för att föra samtal om och modernisera t.ex. arbetsrättslagstiftningen.
            Men det som nu har skett på initiativ av regeringen innebär att
            man ställer den ena parten åt sidan och att låta ägarmakten slå
            igenom. Det är den sämsta lösningen som man tänka sig, om man
            vill ha en konstruktiv utveckling.
          </note>
          <note>
            Nej, välfärden kan inte upprätthållas utan en produktion. Det
            är jag den förste att erkänna. Jag vet att Per Westerberg och
            jag har så att säga varit intressenter i samma bolag, men jag
            har befunnit mig på den produktiva sidan medan Per Westerberg
            har befunnit sig på den kapitalägande sidan. Jag tror ändå att
            vi har insikt om betydelsen av produktiv verksamhet och av att
            kunna stå sig i konkurrensen. Man skall akta sig, så att man inte
            begår dumheter.
          </note>
          <note>
            Ja visst är det viktigt med budgetunderskottet.
          </note>
          <note>
            Därför förvånar det mig att varje initiativ till inkomstförstärkningar
            avvisas av regeringen. Man kan ju inte bara sänka skatter och
            öka budgetunderskottet. Då kommer hög ränta och svårigheter med
            investeringarna som ett brev på posten.
          </note>
          <note>
            Jag efterlyser konstruktiva initiativ, sådana som man kan finna
            i Japan, Italien, Tyskland -- jag nämnde fler exempel i mitt anförande
            -- men de finns bara inte. När det gäller vem av de borgerliga
            och socialdemokraterna som har mest skuld till 80-
          </note>
          <note>
            talets politik, är detta sannerligen inte lätt att avgöra. Men
            inte bidrog väl ni på den borgerliga sidan till att få stopp på
            det marknadsraseri och de avregleringar som ledde till de utomordentligt
            skamliga handlingarna, som inte kan förklaras vara gjorda bara
            av lönsamhetsskäl. Det var dålig moral, spekulation och i väldigt
            många fall ren ekonomisk brottslighet. Med tanke på det betänkande
            vi nu diskuterar frågar jag mig: Varför sätter man stopp för initiativen
            när det gäller underleverantörsprogram, VT-delegationen, teknikspridning
            osv.?
          </note>
          <note>
            Vi borde kunna ha en konstruktiv diskussion, men både i propositioner
            och i utskottsbetänkanden möts man hela tiden av formuleringarna:
            Nu har vi bestämt oss. En generell politik skall föras.
          </note>
          <note>
            Marknaden skall få råda. Vi är därför inte beredda att diskutera
            dessa konstruktiva förslag.
          </note>
          <note>
            Jag tycker att detta är en usel näringspolitik och vart den har
            lett kan vi se i statistiken och i verkligheten i våra kommuner
            i Sverige.
          </note>
          <note>
            Anf. 22 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag skall först nämna vart näringspolitiken har
            lett. Vad erosionen av de senaste 25 årens näringsklimat har lett
            till kan vi nu se. Det är de förändringar som vi nu genomför som
            kommer att ge resultat under de kommande åren, knappast nu medan
            vi steg för steg håller på att sätta dem i sjön.
          </note>
          <note>
            Varför gör vi ingenting på underleverantörernas, teknikspridningens,
            VT-delegationens områden etc.? Jo, vi gör väldigt mycket på dessa
            områden, inte minst genom att vi försöker att få ut ett antal
            människor med högre utbildning i konstruktion, omdaning och produktförnyelse
            i företagen. Vi gör en hel del när det gäller teknikprovstiftelserna
            för att på så sätt kunna gifta samman kunskap och idéer -- kunskapsöverföring
            från universitet och högskolor till näringslivet. Det vidtas ganska
            omfattande åtgärder för kompetenshöjning i samband med omställningar
            inom industrin. Det görs på en hel del områden där det gäller
            att hjälpa underleverantörer under nuvarande omställningar, inte
            minst inom bilindustrin.
          </note>
          <note>
            Jag tror att det finns ett delat ansvar från alla i kammaren
            för de avregleringar som genomfördes under 80-talet. Så till vida
            kan jag hålla med om detta. Men vi har hela tiden kritiserat ordningsföljden.
            Vi ville först ha marginalskattereformen, sedan valutaavregleringen
            och därefter kreditavregleringen. Detta hade varit den rätta ordningsföljden,
            och vi hade då kunnat undvika en mycket stor del av de finansiella
            problem som vi i dag ser i den finansiella kris som vi har ärvt.
          </note>
          <note>
            Jag vill peka på vad det är som är bra och vad man har lyckats
            med i Japan, Italien och Tyskland --
          </note>
          <note>
            länder som har varit framgångsrika. Det handlar om program, tekniköverföring,
            kunskapsöverföring, forskning, utveckling och stabila spelregler
            för näringslivet. Det är detta vi försöker applicera här i Sverige.
            Det innebär inte att vi alltid behåller det som har funnits i
            Sverige, utan att vi vågar genomföra förändringar. Vi försöker
            att ta till oss det bästa av det som finns runt om i världen.
          </note>
          <note>
            Men detta innebär faktiskt också att vi nu lever i en oerhört
            internationaliserad värld. Det går inte att på exempelvis produktionen
            -- företagen -- lägga högre skatter i Sverige än utomlands, eftersom
            de hela tiden är konkurrensutsatta och kan flytta. Vill vi ha
            en högre social välfärd i Sverige får vi räkna med att betala
            den med vår egen privata konsumtion i stort sett. Det finns ingen
            annan som kan betala den. Jag tror därför att skattehöjningar
            många gånger kan vara direkt kontraproduktiva och att de kan skada
            ekonomin och tillväxten och därmed även våra förutsättningar att
            komma åt budgetunderskottet.
          </note>
          <note>
            Till sist, herr talman, välkomnar jag att Hans
          </note>
          <note>
            Andersson är beredd att föra konstruktiva samtal för modernisering
            av arbetsrätt där det kan hjälpa och underlätta funktionen av
            arbetsmarknaden.
          </note>
          <note>
            Det tycker jag är positivt.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 23 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Vår näringsminister är som en pokerspelare. När
            argumenten inte räcker till är det bara att höja rösten.
          </note>
          <note>
            Det som Per Westerberg nu har sagt uppfattar jag som väldigt
            tomt och innehållslöst. Naturligtvis har alla avregleringar kommit
            i fel ordning, vilket man har hört under ett antal år, senast
            i den allmänpolitiska debatten. Jag tänker därför inte ta upp
            denna fråga nu.
          </note>
          <note>
            Jag tycker att det är önskvärt att näringsministern lyssnar till
            vad som sägs från industrins sida. Där har man en helt annan uppfattning
            om vilka åtgärder som behöver vidtas för att vi skall få fart
            på
          </note>
          <note>
            Sverige. I sin argumentation säger näringsministern att alla
            andra politikområden skall rättas till för att det skall bli ett
            fungerande näringsliv. Vi socialdemokrater menar att det är exakt
            tvärtom.
          </note>
          <note>
            Det är näringspolitiken som är så oerhört viktig att andra områden
            får underordna sig och komma in i en samfas så att vi får ett
            näringsliv som gynnar industrin, företagarna, de anställda, vår
            nation och oss skattebetalare, och som kan garantera vår välfärd.
            Det är en sådan industrination, som också tar tillvara miljön,
            som vi socialdemokrater vill ha.
          </note>
          <note>
            När jag har ordet vill jag passa på att ta tillbaka en del av
            de yrkanden som jag ställde i mitt huvudanförande. Jag ber nu
            i stället att få yrka bifall till reservationerna 1, 3, 4, 8,
            9, 14, 15 och 18.
          </note>
          <note>
            Anf. 24 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Först vill jag tacka Birgitta Johansson för bekräftelsen
            på att vi hela tiden under ett antal år har tjatat om att avregleringar
            för finansiella marknader skall ske i rätt ordning. Om det hade
            skett i rätt ordning hade det svenska folket besparats mycket.
          </note>
          <note>
            När det sedan gäller industrins krav tror jag inte att det är
            högre arbetsgivaravgifter och skatter som man vill ha, utan att
            det snarast är att man vill få en ökad konkurrenskraft gentemot
            utlandet. Detta är i alla fall det vad som har sagts till mig.
            Man vill få avregleringar som ökar förutsättningarna att delta
            i konkurrensen och att få förutsättningar att få upp lönsamheten
            på arbetande kapital i industrin så att den överträffar obligationsräntan
            och helt säkra statsobligationer. Detta är en grundförutsättning
            för att man egentligen skall kunna attrahera med bra riskkapital
            för expansion av svenskt näringsliv.
          </note>
          <note>
            Vi måste se till att förutsättningarna blir bra för nya små och
            medelstora företag och att vi klarar riskkapitalbeskattningen,
            annars kommer vi aldrig att få rätt pris på riskkapitalet och
            därmed inte heller en industriell expansion.
          </note>
          <note>
            Herr talman! Om Birgitta Johansson och hennes vänner under de
            senaste 20 åren hade varit mer vaksamma på näringslivets behov
            hade vi inte suttit i den här båten. Det är just bristen på lönsamhet,
            lägre obligationsränta, högre skatter än omvärldens och därmed
            lägre konkurrenskraft som under denna uppförslöpa sedan 1970 har
            skapat de nuvarande ekonomiska problemen. Men jag är glad över
            att insikten nu finns att det är där satsningarna måste sättas
            in. Det är näringslivets expansion som skall klara både sysselsättningen
            och välfärden.
          </note>
          <note>
            Om vi kan enas om detta och arbeta för näringslivets konkurrenskraft,
            som kanske måste vara något bättre än omvärldens för att vi skall
            uppnå expansionen, tror jag att förutsättningarna är goda för
            att kunna enas om medlen därför.
          </note>
          <note type="speaker">
            Anf. 25 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Så överens är nog inte näringsministern och jag
            i frågan om hur näringslivet skall skötas i framtiden. Vi tror
            inte på alla de icke-politiska åtgärder som näringsministern ständigt
            tror skall komma att lyfta upp svenskt näringsliv. Det har talats
            om litet olika tidsperioder.
          </note>
          <note>
            Ibland är det sedan 25 år tillbaka som hela Sverige har eroderat
            och nu senast var det sedan 20 år tillbaka i tiden.
          </note>
          <note>
            Det är märkligt att det enbart är
          </note>
          <note>
            Socialdemokraterna som skall stå till svars för detta. Såvitt
            jag förstår består riksdagen av flera politiska partier, varav
            Moderata samlingspartiet under lång tid har tillhört denna kammare.
            På 80-
          </note>
          <note>
            talet när valuta-, kredit- och skatteavregleringarna genomfördes,
            uppfattade jag inte att det fanns avvikande meningar. Därför har
            vi alla ett gemensamt ansvar.
          </note>
          <note>
            Det är viktigt att lyssna till industrins företrädare, som vill
            få en långsiktig utveckling av svensk industri till stånd, och
            att ta tillvara den kunskap och de resurser som finns. Näringsdepartementet
            har genom de olika förslag som har lagts fram i riksdagen avhänt
            sig den möjligheten. Den fria marknaden kommer inte att ge konkurrensfördelar
            för Sverige och för svensk industri. Om vi inte hade haft en statlig
            näringspolitik skulle många av de projekt som har varit viktiga
            för Sverige, och som har gett ett gott renommé utomlands, inte
            ha kommit fram. Det är detta innovationstänkande som på ett bättre
            sätt måste komma fram igen. Men
          </note>
          <note>
            Per Westerberg säger ju att den borgerliga politiken steg för
            steg har satts i sjön. Ja, den håller på att drunkna.
          </note>
          <note>
            Anf. 26 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Man kan naturligtvis kalla det ickepolitik om man
            vill. Men att det är en politik som avviker från den socialdemokratiska,
            är väl alldeles uppenbart. Det är väl också ganska uppenbart varför.
          </note>
          <note>
            Om vi har haft en utförslöpa under 20--25 års tid, då den svenska
            industriella basen har eroderat steg för steg, år från år, och
            det har blivit sämre år efter år, vore det märkligt om man inte
            bytte politik och på detta sätt skapade förutsättningar för expansion.
          </note>
          <note>
            Vi gör förändringar och vill göra moderniseringar i arbetsrätten
            i konstruktiv anda. Vi gör förändringar i skatten med 40 miljarder
            på produktionen. Vi är ganska ensamma om att driva den linjen.
            Vi gör förändringar när det gäller riskkapitalförsörjningen för
            företagen. Vi gör förändringar när det gäller avregleringar och
            konkurrensförutsättningar för att vässa det svenska näringslivet.
            Vi skapar förutsättningar för ökad export och därmed ökad konkurrenskraft.
          </note>
          <note>
            Jag tror att vi genomför ett program som ligger oerhört nära
            det stora lyftet som Industriförbundet presenterade för omkring
            två år sedan för att renovera det svenska näringslivet och ge
            det den industriella expansionen av den industriella basen i
          </note>
          <note>
            Sverige.
          </note>
          <note>
            Vi genomför nästan punkt för punkt programmen från småföretagarorganisationerna
            för att göra dem internationellt sett mycket konkurrenskraftiga
            i hela deras näringspolitiska miljö.
          </note>
          <note>
            Vi gör satsningar på förnyelsen genom dessa internationellt mycket
            stora satsningar på industrirelevanta forskningsfonder och även
            teknikprovstiftelser vid våra tekniska högskolor, för att på det
            sättet få bättre kunskapsöverföring, ökad kompetensutveckling
            och starkare utbildning för att kunna försvara vår välfärd, vårt
            löneläge och dessutom vår expansionskraft i näringslivet.
          </note>
          <note>
            Till sist, herr talman, skall jag säga något om de finansiella
            marknaderna. Det är bara att gå tillbaka och se hur det var på
            80-talet. Jag tror inte att våra krav på marginalskattesänkningar
            undgick någon, att det var detta som vi ville ha först. Självfallet
            motsätter vi oss inte heller annan avreglering. Vi har drivit
            krav på valutaavreglering, krav på kreditavreglering. Men självfallet
            måste all avreglering skötas med stort ansvar för att det skall
            gå rätt till och för att man skall få fungerande marknader, speciellt
            om man tar det stegvis.
          </note>
          <note type="speaker">
            Anf. 27 BENGT DALSTRÖM (nyd) replik:
          </note>
          <note>
            Herr talman! Det är bra, herr näringsminister, att vi får nya
            satsningar på en industriorienterad forskning och utveckling med
            storskaliga lösningar på universitet, högskolor, riskkapitalbolag,
            osv.
          </note>
          <note>
            Men vi behöver nya lösningar och ekonomiska satsningar som tränger
            längre ned, på gräsrotsnivå.
          </note>
          <note>
            Jag undrar därför om näringsministern är beredd att medverka
            till att öka de insatser som skulle stimulera den enskilda uppfinnarens
            verksamhet, och för all del också småföretagsinnovatörernas agerande.
            Jag är främst ute efter tankar som skulle resultera i ökad tillgång
            till en organisation som både kan förmedla och som har kapital
            som ligger på seed capital-nivå.
          </note>
          <note>
            Anf. 28 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag delar Bengt Dalströms uppfattning att detta
            är ett utomordentligt viktigt område. Satsningarna på forskningsstiftelserna
            är naturligtvis en omfattande satsning. Jag håller med om att
            den i mycket stor utsträckning kommer att gå till större företag,
            eftersom det är fråga om större projekt.
          </note>
          <note>
            Jag vill dock peka på några saker som görs.
          </note>
          <note>
            Teknikprostiftelserna, som jag hoppas att riksdagen kommer att
            fatta beslut om senare i vår, kommer i stor utsträckning att rikta
            sig till små och nya innovatörer. Att gifta samman dem med olika
            former av entreprenörer har det funnits många positiva exempel
            på runt om i världen. Jag hoppas att vi skall kunna genomföra
            det även här i Sverige.
          </note>
          <note>
            Jag vet att riskkapitalbolagen och portföljbolagen är på väg
            att bilda särskilda s.k. seed capital-bolag, som skall satsa just
            på företagande på ett tidigt innovationsstadium, för att på det
            sättet kunna vara långsiktiga och hjälpa till i utvecklingsprocessen
            av nya produkter och företag.
          </note>
          <note>
            Vi har Industri- och nyföretagarfonden, som ger en betydande
            nysatsning som förefaller att gå utomordentligt väl. Men vi får
            naturligtvis avvakta senare utvärdering.
          </note>
          <note>
            Vi har diskuterat uppfinnarföreningar och uppfinnarverksamhet
            runt om i landet. Jag vill bara notera de skrivningar som finns
            i utskottet. Det finns även förberedelser i departementet för
            att så fort klubban faller i riksdagen tillsätta en internutredning
            för att gå igenom möjligheterna för ytterligare åtgärder på detta
            område. Jag vill emellertid betona att vad vi vill stötta är verksamhet
            inte organisationer, dvs. direkt hjälp till uppfinnarskolor och
            liknande, inte organisationer i sig, eftersom det är den verksamheten
            som verkligen kommer innovatörerna till godo.
          </note>
          <note type="speaker">
            Anf. 29 BENGT DALSTRÖM (nyd) replik:
          </note>
          <note>
            Herr talman! Jag tackar näringsministern för ett uttömmande svar
            och gläder mig över att denna utredning kommer att tillsättas,
            vilket vi indirekt kommer att klubba i dag.
          </note>
          <note type="speaker">
            Anf. 30 GUDRUN NORBERG (fp):
          </note>
          <note>
            Herr talman! Svenskt näringsliv mår utomordentligt dåligt i dag.
            Svenska företag sitter mycket hårt i kläm beroende på olika faktorer,
            nationella och internationella. Det gäller både stora och små
            företag inom de flesta branscher.
          </note>
          <note>
            Detta är en situation som är så allvarlig att hela riksdagen,
            med regering och opposition, har all anledning att göra allt för
            att få i gång hjulen igen.
          </note>
          <note>
            Det är näringslivet som skall försörja Sverige, som skall svara
            för produktion av varor och tjänster, tillgodose inhemska behov
            och genom export dra in valuta till vårt land. Näringslivet skall
            alstra en ekonomisk utveckling, som i sin tur är en förutsättning
            för att vi skall kunna upprätthålla den välfärd som vi alla vill
            ha. Det är en gynnsam näringslivsutveckling som är A och O för
            att möjliggöra den sociala tryggheten.
          </note>
          <note>
            Men detta förmår inte svenskt näringsliv att göra i dag i den
            utsträckning som behövs. Därför tvingas vi till nedskärningar
            i statens utgifter. Därför tvingas vi också att utsätta kommuner
            och landsting för samma nedskärningskrav.
          </note>
          <note>
            Därför håller exempelvis äldreomsorgen inte den standard och
            humanitet som vi skulle önska. Därför talar man om prioriteringar
            inom sjukvården mellan olika svårt sjuka. Därför finns det inte
            pengar till de skolmiljöer som skulle stimulera både elever och
            lärare. Därför räcker inte pengarna till att höja pensionerna
            över den knappa nivå som många folkpensionärer har i dag.
          </note>
          <note>
            Därför har vi en hög arbetslöshet. Människor får lämna sina arbetsplatser.
            Många klarar det inte, vare sig mentalt eller ekonomiskt. Många
            måste gå ifrån sina villor och bostäder.
          </note>
          <note>
            Företagare jagar krediter och jagas av fordringsägare. Det blir
            för många företagare en ojämn kamp som slutar med konkurs. De
            ser sitt livsverk slås i spillror. Det är ofta en kedjereaktion
            genom att fordringsägarna förlorar sina pengar och själva kommer
            på obestånd.
          </note>
          <note>
            Konjunkturdalar är i regel smärtsamma genom att de innebär en
            rensning i företagsvärlden. De svagaste slås ut, och de starkare
            överlever och expanderar när bättre tider kommer. Men nu råder
            i Sverige inte en naturlig rensning -- nu handlar det om förluster.
          </note>
          <note>
            Herr talman! Varför är svenskt näringsliv så hårt drabbat?
          </note>
          <note>
            Det har flera orsaker:
          </note>
          <note>
            1. En djup internationell lågkonjunktur.
          </note>
          <note>
            2. En samtidig finanskris i hela banksystemet i
          </note>
          <note>
            Sverige, vilket undandrar möjligheterna för en normal kreditförsörjning.
          </note>
          <note>
            3. Höga räntor på lånat kapital och därtill starkt fallande fastighetspriser
            som försvårar säkerhetsgivning vid upplåning.
          </note>
          <note>
            4. Sverige har halkat efter vad gäller kompetens och kvalitet
            genom att forskning och utveckling har haft för litet stöd samt
            genom att investeringsflykten från Sverige för några år sedan
            drog med sig mycket av företagens FoU ut ur landet.
          </note>
          <note>
            5. Svenskt näringsliv tappade marknadsandelar därför att företagen
            led av ett för högt kostnadsläge genom höga skatter, arbetsgivaravgifter,
            löntagarfonder, hög frånvaro och låg produktivitet.
          </note>
          <note>
            Det är alltså en serie faktorer som utgör orsaken till dagens
            utomordentligt svåra läge -- faktorer som dels beror på nuvarande
            situation, dels beror på tidigare brister i näringspolitiken.
            Det är faktiskt dessa tidigare brister som är grunden till försvagningen.
            Lågkonjunkturen drabbas vi av, men den inhemska svenska krisen
            har vi skapat själva.
          </note>
          <note>
            Där kan Socialdemokraterna inte undandra sig sitt ansvar. Birgitta
            Johansson frågade nyss varför man bara vill ställa den förra regeringen
            till ansvar.
          </note>
          <note>
            Socialdemokraterna brukar vara angelägna att här i kammaren påpeka
            att regeringen skall regera och bära ansvaret. Det gäller faktiskt
            också den förutvarande regeringen.
          </note>
          <note>
            Grunden för den kris som vi upplever i dag lades av den socialdemokratiska
            regeringen under 80-talet.
          </note>
          <note>
            Devalveringseffekterna efter 1982 i samband med en begynnande
            högkonjunktur gav en falskt bild av den ekonomiska utvecklingen.
          </note>
          <note>
            Den dåvarande regeringen ondgjorde sig över vinsterna i företagens
            årsredovisningar i mitten av
          </note>
          <note>
            80-talet och försökte minska lönsamheten genom olika pålagor
            på företagen, livligt påhejad av LO.
          </note>
          <note>
            Samtidigt fattades generösa beslut som genererade statens strukturella
            underskott i transfereringssystemet. Resultatet blev en utgiftskarusell
            som växte okontrollerat, medan devalveringseffekterna var uppätna
            och den ekonomiska tillväxten avstannade och förbyttes i en krympande
            bruttonationalprodukt.
          </note>
          <note>
            Det var en totalt oansvarig politik, som inte kunde leda till
            annat än katastrof. Man ströp näringslivet, dvs. försörjningen,
            samtidigt som man gjorde yviga åtaganden inom offentliga sektorn.
            Den tilläts expandera, medan ekonomiska tillväxten var noll.
          </note>
          <note>
            Man lät den offentliga sektorn svälla som en ballong, medan man
            försvagade och krympte det chassi som skulle bära upp den.
          </note>
          <note>
            Ingen regering kan på kort tid bota Sverige från dagens serie
            av kriser -- arbetslöshetskris, industrikris, finanskris och statens
            utgiftskris. Det krävs hårda nypor i ekonomin nu för att rädda
            det viktigaste av mjukvaran, dvs. den sociala välfärden. Ty ju
            fortare och bättre vi kan övervinna dessa kriser och få i gång
            en ekonomisk tillväxt, desto större blir möjligheterna att förbättra
            för svaga grupper och att stärka tryggheten och välfärden.
          </note>
          <note>
            Den borgerliga regeringen har sänkt skattetrycket på näringslivet
            med ca 40 miljarder sedan valet.
          </note>
          <note>
            Detta var helt nödvändigt. Ändå vet vi att flera branscher kämpar
            hårt för att klara konkurrensen på den internationella marknaden.
          </note>
          <note>
            Den stora konkursvågen -- vilken började redan
          </note>
          <note>
            1989, under den socialdemokratiska regeringens tid -- visar också
            att betingelserna för småföretagen ännu inte är acceptabla. Nytt
            riskkapital på minst
          </note>
          <note>
            10 miljarder har tillförts marknaden, och det kan till en del
            ersätta den kapitalförsörjning som bankerna tidigare svarat för.
          </note>
          <note>
            I det pågående arbetet med att stärka företagsamheten är det
            viktigt att det sker en kontinuerlig uppföljning av politiska
            beslut.
          </note>
          <note>
            Besluten måste få den verkan som var avsedd. I
          </note>
          <note>
            annat fall måste korrigeringar ske.
          </note>
          <note>
            Vi i Folkpartiet är av den åsikten att småföretagen inte får
            det stöd de behöver. Riskkapitalbolagen, såväl de tidigare som
            de nuvarande, är en besvikelse. De har ringa, eller ingen, koppling
            till småföretag. Däremot tror jag att de kan få betydelse för
            vissa medelstora företag och projekt.
          </note>
          <note>
            Men det finns inte stor anledning att peka på riskkapitalbolagen
            när man talar om riskkapital till småföretag.
          </note>
          <note>
            Industri- och nyföretagarfonden är så ny att det är omöjligt
            att nu utvärdera den. Hittills har den fått kritik för ovilja
            att låna ut och för lång handläggningstid.
          </note>
          <note>
            I utskottet var vi överens om att fonden skulle utnyttja befintliga
            regionala organisationer och myndigheter vid den praktiska lånehanteringen.
          </note>
          <note>
            Nu har utvecklingsfonderna fått bemyndigande att arbeta med nyföretagarlånen
            -- men inte att bevilja dessa. Besluten skall fattas centralt
            i Stockholm, och där överhopas Industri- och nyföretagarfonden
            av ansökningar och telefonpåringningar. Det innebär en tung och
            långsam hantering som är mycket olycklig i dagens läge. Jag tycker
            att det är självklart att de organ som har att hantera lånen också
            sköter beviljandet, så att lånepengarna fortast möjligt kommer
            i arbete.
          </note>
          <note>
            Utvecklingsfondernas framtid ligger, som alla här vet, i händerna
            på en utredning. Jag tycker också att det är på sin plats att
            det nu sker en utvärdering och prövning av verksamheten och dess
            betydelse.
          </note>
          <note>
            På Folkpartiets vägnar vill jag inte nu göra uttalanden om utvecklingsfonderna
            och om eventuella förändringar. Utredningen måste arbeta vidare
            innan slutlig ställning tas. Därför vill jag i denna debatt utelämna
            frågan om utvecklingsfondernas framtid.
          </note>
          <note>
            Dock är det nog en gemensam uppfattning att småföretagen behöver
            bättre tillgång till både kapital och riskkapital. I ett läge
            där normal marknadsekonomi är så störd som den är i dag, bl.a.
            genom bankkrisen, fungerar inte ens vanlig kapitalförsörjning.
            I de fall den fungerar blir den mycket dyr.
          </note>
          <note>
            Det är angeläget att vi snarast får ett finanssystem som åter
            kan stå på egna ben. Men jag är rädd att det är långt dit. Under
            tiden måste staten träda in och bistå med kapital på rimliga villkor.
          </note>
          <note>
            Herr talman! Den konjunkturuppgång som förre finansministern
            Allan Larsson så tydligt såg i valrörelsen 1991 har vi inte sett
            skymten av under de 18 månader som gått sedan dess. Först nu finns
            det vissa positiva tecken på en annalkande konjunkturvändning.
            Men ett lika positivt tecken är att Sverige nu har en regering
            som har viljan att föra en näringspolitik som förbättrar och stärker
            företagsamheten. Vi har en regering som har förmåga att förändra
            i arbetsrättslagarna och som har modet att fatta de impopulära
            beslut som krävs för att börja dämma i det statliga utgiftsflödet
            och stimulera den konkurrensutsatta sektorn, dvs.
          </note>
          <note>
            näringslivet, som skall bära upp svensk ekonomi.
          </note>
          <note>
            Herr talman! Med detta yrkar jag bifall till utskottets hemställan
            i betänkandet.
          </note>
          <note type="speaker">
            Anf. 31 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Gudrun Norberg var mycket pessimistisk i sin inledning
            här. Men så nattsvart ser jag inte Sveriges situation, även om
            jag är kritisk till mycket av det som sker när det gäller den
            borgerliga regeringens förslag.
          </note>
          <note>
            Jag skulle önska att Gudrun Norberg röstar för vår reservation
            nr 1. Då får hon igenom allt som behövs för ett aktivt näringsliv.
          </note>
          <note>
            För att det skall gå att komma till rätta med den industrikris
            som vi nu befinner oss i krävs det enligt vår mening näringspolitiska
            insatser på bred front och med litet olika tidsperspektiv.
          </note>
          <note>
            Vi måste se till att strukturomvandlingen underlättas. Därmed
            förbättras konkurrensförmågan. Samtidigt lyfter vi utbildningsnivåerna
            inom företagen. Det gäller ju att ge näringspolitiken högsta prioritet
            på andra politikerområden och att dessa inordnas under näringspolitiken.
          </note>
          <note>
            Då är det enkelt, då löser vi alla de här problemen.
          </note>
          <note>
            Jag tror inte att vi skall se så nattsvart på samhället som Gudrun
            Norberg gjorde, för i det klimatet kan vi inte ha några företag.
          </note>
          <note>
            En punkt tycker jag att det var välgörande att
          </note>
          <note>
            Gudrun Norberg tog upp, jag gjorde det också delvis, och det
            är byråkratin och krångligheten kring nyföretagarlånen, vilket
            inte ger det resultat som vi hade förväntat oss och som hade varit
            önskvärt i dagens lågkonjunktur.
          </note>
          <note type="speaker">
            Anf. 32 GUDRUN NORBERG (fp) replik:
          </note>
          <note>
            Herr talman! Jag ser inte nattsvart på tillvaron. Det sade jag.
            Den konjunktursvängning som förre finansministern ansåg sig se
            1991 har vi inte sett, men nu börjar vi faktiskt skönja att det
            förhoppningsvis går åt rätt håll.
          </note>
          <note>
            Det man kan se nattsvart på tycker jag är att den socialdemokratiska
            oppositionen inte har förmågan att hjälpa till i det renoveringsarbete
            som måste ske för att få fart på näringslivet.
          </note>
          <note>
            Enligt det jag hörde på nyheterna i morse sitter den socialdemokratiska
            partistyrelsen i dag och försöker utarbeta ett sparförslag för
            att spara 12
          </note>
          <note>
            miljarder i de statliga finanserna. Allan Larsson hade inga sparförslag.
            Hans hemliga portfölj var, precis som vi trodde, tom.
          </note>
          <note>
            Oppositionen har alltså inte förmågan att visa på några sparförslag
            som kan få ekonomin i balans och som kan medge de stimulanser
            för näringslivet som behövs. I stället står ni faktiskt ansvariga
            för att ha försatt svenskt näringsliv i den situation som har
            uppstått och som har krävt de stora förändringar som den här regeringen
            har hunnit genomföra på ett och ett halvt år.
          </note>
          <note type="speaker">
            Anf. 33 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Gudrun Norberg tar upp situationen
          </note>
          <note>
            1991 och den bedömning som vi socialdemokrater gjorde av konjunkturen.
            Jag hörde aldrig att någon annan sade emot. Jag har aldrig hört
            att något av de borgerliga partierna har haft en annan uppfattning
            i just den typen av frågor. Där har vi i så fall ett gemensamt
            ansvar, att vi inte kunnat bedöma konjunkturen på ett vettigt
            sätt.
          </note>
          <note>
            Gudrun Norberg säger att vi har tomma portföljer, utan sparförslag.
            Vi har inga tomma portföljer. När besluten om sparåtgärder skall
            fattas i riksdagen kommer vi att ha förslag. Men det är inte aktuellt
            nu. De besluten skall inte fattas i samband med detta betänkande.
          </note>
          <note>
            För övrigt har vi en mer offensiv satsning på näringspolitiken,
            och det är näringspolitiken som vi diskuterar i dag. Där pekar
            vi på att vi måste underlätta strukturomvandlingen för att förbättra
            konkurrensförmågan och lyfta hela industrin. Vi måste kunna få
            upp utbildningsnivån i företagen, ge dem det stödet. De orkar
            inte med detta själva i dag, därför behövs det stöd. Där kan vi
            göra en gemensam insats. Vi har förslagen.
          </note>
          <note type="speaker">
            Anf. 34 GUDRUN NORBERG (fp) replik:
          </note>
          <note>
            Herr talman! Det kan väl ändå inte vara Birgitta
          </note>
          <note>
            Johansson obekant vad hela valrörelsen handlade om 1991. Den
            handlade om statens finanser, som var i olag. Den handlade om
            att stora besparingar måste göras i statens utgifter. Den handlade
            om den begynnande arbetslösheten, som var i full färd med att
            rusa uppåt, såsom har skett.
          </note>
          <note>
            Arbetslösheten började stiga långt innan regimskiftet ägde rum
            i Sverige. Detsamma gäller konkursvågen. Den hade pågått i ett
            par års tid innan regeringsskiftet skedde. Det här var frågor
            som hela valrörelsen handlade om och där vi krävde att man måste
            göra nedskärningar i statens utgifter för att kunna få medel till
            att stimulera just näringslivet. Det är bara ett lönsamt och vinstrikt
            näringsliv som kan ge fasta jobb.
          </note>
          <note>
            Nu säger Birgitta Johansson: Hjälp oss att stödja näringslivet!
            Hjälp oss att ge näringslivet det stöd det skall ha!
          </note>
          <note>
            Vi vill gärna hjälpa till, men ni vill inte hjälpa till,
          </note>
          <note>
            Birgitta Johansson. Ni har inte i era sparförslag en enda krona
            att stödja näringslivet med, för ni har inte tagit fram vad det
            är ni vill spara på. Det visar sig nu också att ni inte hade några
            sådana förslag utarbetade.
          </note>
          <note>
            Förste vice talmannen anmälde att Birgitta
          </note>
          <note>
            Johansson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 35 ROLAND LÉBEN (kds):
          </note>
          <note>
            Herr talman! Jag vill börja med att instämma i bifallsyrkandet
            till hemställan i betänkandet, utom i fråga om mom. 39 där jag
            yrkar bifall till reservation nr 17.
          </note>
          <note>
            Jag vill också tacka näringsministern för ett alldeles utmärkt
            anförande. Nu börjar vi faktiskt se den berömda vändpunkten. Det
            Allan Larsson såg 1991
          </note>
          <note>
            var visserligen en vändpunkt. Men det var den som inträffade
            när kollapsen kom. Han stod nämligen felvänd och drömde sig bakåt
            till de goda tiderna.
          </note>
          <note>
            Regeringens inriktning av näringspolitiken mot generella villkor
            i ett företagsvänligt klimat är absolut nödvändig. Brist på fungerande
            generella spelregler och ett överflöd av detaljstyrningar har
            bidragit till att göra dagens svåra situation åtskilligt svårare
            än den annars skulle ha varit.
          </note>
          <note>
            Jag vill inskränka mig till att nämna några av de viktiga förutsättningarna
            för att den generella näringspolitiken skall ge den utdelning
            vi förväntar oss.
          </note>
          <note>
            För det första vill jag lyfta fram nödvändigheten av en fungerande
            riskkapitalmarknad. Detta kan knappast överbetonas. De nya riskkapitalbolagen
            möter tyvärr inte på ett önskvärt sätt det stora behovet av utpräglat
            riskkapital. Jag instämmer i
          </note>
          <note>
            Kjell Ericssons förhoppningar, men jag är inte alltför optimistisk
            i det avseendet.
          </note>
          <note>
            I betänkandet uppmärksammas utvecklingsfonderna. Jag delar uppfattningen
            som framförs i motionsyrkanden, att utvecklingsfonderna har ett
            klart berättigande, bl.a. när det gäller riskkapitalförsörjningen.
          </note>
          <note>
            Jag är förvissad om att det inte finns majoritet i denna kammare
            för att avskaffa utvecklingsfonderna som sådana. Vi kommer förmodligen
            att så småningom få ta ställning till konstruktiva förslag som
            kommer att göra framtidens utvecklingsfonder effektivare och bättre
            skickade för sin uppgift. Att under pågående utredning gå in och
            klåfingrigt föregripa utredningens förslag är, som utskottsmajoriteten
            mycket riktigt påpekar, inte alls nödvändigt.
          </note>
          <note>
            Till frågan om en fungerande riskkapitalmarknad hör också de
            rekonstruktionslån som motionen
          </note>
          <note>
            N239 efterlyser. Exemplen som styrker behovet av rekonstruktionslån
            är legio i dagens besvärliga situation, och lösningar måste komma
            fram mycket snart.
          </note>
          <note>
            Jag vill något otåligt instämma i utskottets berättigade förväntan
            på uppföljning av
          </note>
          <note>
            Insolvensutredningens förslag. Beredning av utredningsresultatet
            pågår i regeringskansliet och konkreta förslag bör snarast möjligt
            föreläggas riksdagen för beslut.
          </note>
          <note>
            Herr talman! För det andra vill jag helt kort beröra stödet till
            uppfinnare och innovatörer.
          </note>
          <note>
            Jag vill med kraft understryka utskottets uppmaning till regeringen
            att omgående utreda och lägga fram ett handlingsprogram med förslag
            till åtgärder för att stödja uppfinnare och innovatörer.
          </note>
          <note>
            Detta är en typ av riktad insats som är en förutsättning för
            den generella näringspolitiken.
          </note>
          <note>
            Det är en förutsättning för att få i gång en mångfald av verksamheter
            i ett positivt och generellt näringslivsklimat, där innovationer
            kan exploateras och komma svensk industri till godo.
          </note>
          <note>
            Jag kan i detta sammanhang inte hålla tillbaka ett upprepande
            av mitt förslag från den näringspolitiska debatten i februari,
            nämligen tillsättandet av en småföretagarminister.
          </note>
          <note>
            Småföretagsfrågorna har, i likhet med t.ex.
          </note>
          <note>
            bostadsfrågorna, bäring på flera departement, och behovet av
            en ansvarig samordnare av småföretagsfrågorna är uppenbart. Det
            handlar om att vidareutveckla och prioritera dessa frågor som
            är så viktiga för den tillväxt vi alla vill främja.
          </note>
          <note>
            Herr talman! För det tredje vill jag beröra ytterligare ett område
            som är viktigt för den generella näringspolitiken, troligen det
            viktigaste i det långa perspektivet. Behovet av ett konsekvent
            och gemensamt etiskt förhållningssätt.
          </note>
          <note>
            Begreppet etik är meningslöst utan en definition av vilken etik
            man talar om. Det kan beskrivas på samma sätt som den gamla klassikern
            om hur pastor
          </note>
          <note>
            Jansson beskriver livet som en påse; tomt och innehållslöst,
            om man inte fyller det med något.
          </note>
          <note>
            Detta något, i fråga om en bärande etik för vårt samhällsbygge,
            kan inte vara vad som helst.
          </note>
          <note>
            Det är de ur kristendomen och humanismen skapade demokratiska
            och etiska värderingarna jag hänvisar till. Även det som kallas
            gammaldags hederlighet och moral.
          </note>
          <note>
            Jag vill kommentera Hans Anderssons inlägg om etiken och marknaden.
            Han har påpassligt lämnat kammaren när det är dags för kds att
            gå upp i talarstolen. Men jag vill fråga honom vilken etik
          </note>
          <note>
            Vänsterpartiet och han vill ha. Han pekar på avregeleringen av
            taxibranschen och de etiska problem som har uppstått där. Vidare
            har vi de etiska problemen i samband med avregleringen av valutaregleringen.
            Visst! Avsaknad av väl avvägda och fungerande generella spelregler
            medför en urholkning av moralen. Detta kulminerar i den situation
            som uppstår när misstagen skall rättas till.
          </note>
          <note>
            Detta illustreras kraftigt i de tidigare kommunistländerna. Vilken
            etik vill Vänsterpartiet ha?
          </note>
          <note>
            Det är inte underligt att vreden sjuder i alla svenska hem över
            den fruktansvärda demonstration av förakt för allt vad heder och
            samvete heter som kommit till uttryck i stora delar av bank- och
            finansväsendet.
          </note>
          <note>
            Det hedrar skatteminister Bo Lundgren, liksom
          </note>
          <note>
            Odd Engström m.fl., att man har gett klara signaler i fråga om
            hur man ser på dessa frågor och den brottslighet som kan tänkas
            uppdagas i samband med arbetet att rekonstruera banker. Det får
            inte bli en lynchstämning i vredesmod, men ansvar måste utkrävas
            och brott beivras.
          </note>
          <note>
            Vägen tillbaka till ett återupprättat förtroende är lång, mödosam
            och kostsam. Lösningen ligger inte i planekonomi och inte heller
            i en ohämmad fri marknad som inte tar hänsyn till det allmännas
            intresse. Vi har inte råd att avstå från den mödosamma vandringen
            att återuppbygga förtroendet och se till att det skapas spelregler
            som bidrar till att förhindra upprepningar.
          </note>
          <note>
            I det betänkande som vi nu behandlar finns en viss konkretisering
            av ett riktigt, etiskt förhållningssätt.
          </note>
          <note>
            Kravet på ett handlingsprogram för stöd till uppfinnare och innovatörer
            är ett exempel. En nation behöver stödja den typ av eldsjälar
            och idealister som innovatörerna ofta är. Ett annat exempel är
            att från samhällets sida ta ett visst ansvar för uthållighet i
            en utpräglad riskkapitalförsörjning.
          </note>
          <note>
            Enligt kristdemokratiskt tänkande kan samhället inte två sina
            händer och överlämna utformandet av ett etiskt förhållningssätt
            helt och hållet till marknadskrafterna. Här finns ett gemensamt
            intresse för hela samhällets bästa. Att bejaka det behovet och
            gå in i det är ett riktigt etiskt förhållningssätt.
          </note>
          <note type="speaker">
            Anf. 36 LENNART NILSSON (s):
          </note>
          <note>
            Herr talman! På 70-talet åkte en buss från Svenska
          </note>
          <note>
            Arbetsgivareföreningen runt i landet. Med bussen åkte en docka
            som kallades för fabrikör Johansson.
          </note>
          <note>
            Varje gång dockan öppnade munnen talade den om hur eländigt den
            socialdemokratiska politiken sköttes. Om bara en eller annan lag
            avskaffades skulle allt bli så mycket bättre. Det går att dra
            en parallell med de anföranden som har hållits i dag och den talande
            dockan. Det är som att trycka på en knapp -- så forsar allt ut
            om hur eländigt
          </note>
          <note>
            Socialdemokraterna har skött politiken under ett antal år.
          </note>
          <note>
            Herr talman! Jag skall inte hänga upp mig vid det som hände för
            20--25 år sedan. Det är bara att konstatera att mellan 1976 och
            1982 och efter 1991
          </note>
          <note>
            har det här landet upplevt de största politiska kriserna någonsin.
          </note>
          <note>
            Gårdagen är egentligen ganska ointressant. Det hela handlar om
            framtiden. Jag vet inte om det är ödets ironi att när vi i dag
            skall diskutera närinspolitiken inför framtiden tillverkas samtidigt
            den sista bilen på Volvos Uddevallafabrik.
          </note>
          <note>
            Vad kommer att hända med de människor som nu får sparken från
            Volvofabriken i Uddevalla? Var är den dialog som näringsministern
            har talat om? Vi bohusländska socialdemokrater har försökt att
            skapa en dialog genom att väcka en riksdagsmotion. Utskottet menar
            att dessa frågor bör ha en positiv effekt på utvecklingen av näringslivet.
            Men utskottet anser också att denna samverkan bör ingå som en
            naturlig del i olika organs näringsverksamhet. Därför finns det
            inte något behov av något uttalande. Jag tycker att det är litet
            märkligt. Det borde vara precis tvärt om.
          </note>
          <note>
            Det finns ett behov av ett uttalande, eftersom dialogen inte
            finns.
          </note>
          <note>
            Nu har NUTEK beslutat att Volvo måste betala tillbaka en del
            av det stöd som har erhållits på 115
          </note>
          <note>
            miljoner kronor. Enligt tidningsuppgifter i gårdagens Bohuslänning
            har en moderat riksdagsledamot blivit lovad av näringsministern
            att dessa pengar på ett eller annat sätt bör tillfalla denna region
            för att utveckla det goda arbete som
          </note>
          <note>
            Volvofabriken ändå har erbjudit och kan erbjuda i framtiden --
            om de kunskaper som finns tas till vara.
          </note>
          <note>
            En forskare vid namn Åke Sandberg har i dagens
          </note>
          <note>
            Göteborgs-Posten skrivit en artikel. Han menar att det nu måste
            skapas ett rådrum. Forskarna har sökt en dialog men har mötts
            av maktens tystnad.
          </note>
          <note>
            Kanske är det ett symptom för tillståndet i Sverige i dag osv.
          </note>
          <note>
            Vi som kommer från Bohuslän, och vi som bor i
          </note>
          <note>
            Uddevalla, upplever att man stöter på patrull hur man än resonerar.
            Det gäller
          </note>
          <note>
            Näringsdepartementet och Volvo. De anställda kommer i kläm. De
            får inga svar eller besked.
          </note>
          <note>
            Dialogen existerar inte.
          </note>
          <note>
            Vi har nu en regering med en näringsminister som heter Per Westerberg.
            Oavsett vad man tycker om ministern och regeringen måste det väl
            ändå vara en uppgift för regeringen att föra denna dialog, i stället
            för att stå i riksdagen och prata om det? Man måste väl försöka
            ta de initiativ som behövs?
          </note>
          <note>
            Jag har några raka frågor till näringsministern.
          </note>
          <note>
            Kommer dessa 115 miljoner kronor att användas för att ta till
            vara de kunskaper som har utvecklats i Volvofabriken i Uddevalla?
            Kommer näringsministern att medverka till att skapa en tillgång
            till dessa kunskaper och att uppmuntra en utveckling? Näringsministern
            har i dag själv sagt att man måste satsa på det som utgör framtiden
            inom industrin. Förste vice talmannen och jag har det gemensamma
            att vi kommer från sådana orter som har försökt att utveckla det
            goda arbete som har gjorts i Uddevalla och Kalmar. Vilken dialog
            har näringsministern fört med direktörerna på Volvo om att försöka
            behålla och utveckla kunnandet i dessa bägge fabriker?
          </note>
          <note>
            Vi har dividerat, dribblat och pratat om vem som har fel om allt
            här i livet. Men för de 800
          </note>
          <note>
            Volvoanställda som nu i dag tillverkar den senaste bilen är vad
            som hände på 70- och 80-talen fullständigt meningslöst. De vill
            få besked om vad som skall hända dem och deras arbetsplats, deras
            familjer osv. i framtiden. Verkligheten ser i dag dyster ut i
            Uddevalla med tanke på att arbetslösheten kommer att nå upp till
            20 % i sommar.
          </note>
          <note>
            Regeringen borde i varje fall lyssna på alla de forskare och
            människor som har fört en dialog, en debatt, om dessa frågor.
            De kan i varje fall betraktas som stående utanför det partipolitiska
            spelet. Oberoende forskare säger att det är en katastrof för Sveriges
            industri att göra sig av med denna kompetens. Näringsministern
            borde väl ha någon uppfattning om på vilket sätt kunskapen som
            finns i bl.a. Uddevalla och Kalmar skall behållas för att kunna
            utveckla den kompetens som finns.
          </note>
          <note>
            Vi är besvikna på att utskottet anser att det inte behövs något
            uttalande. Jag utgår från att det behöver hända saker och ting.
            Det går inte att bara stå här i talarstolen och prata. Saker och
            ting måste få utvecklas. Jag vet att de fackliga organisationerna,
            kommunen och näringslivet i
          </note>
          <note>
            Uddevalla vill samarbeta för att ta till vara på kompetensen.
          </note>
          <note>
            Vi bohusländska riksdagsledamöter besökte så sent som i förra
            veckan Uddevalla kommun. Det problem man upplevde var att man
            kör huvudet i väggen vart man än vänder sig. Regeringen ger inget
            besked. NUTEK hänvisar till någon annan.
          </note>
          <note>
            Det händer ingenting.
          </note>
          <note>
            Det viktiga för en politiker är att försöka dra ihop de grupper
            av intressenter som finns i ett samhälle.
          </note>
          <note>
            Gunnar Sträng sade på sin tid att det som är bra för
          </note>
          <note>
            Volvo är bra för Sverige. Litet av den andan önskas från en regering
            som säger sig representera näringslivet. Det gäller att föra en
            dialog tillsammans med både fackliga organisationer och näringslivsorganisationer.
          </note>
          <note>
            Jag har aldrig upplevt att någon facklig organisation, någon
            anställd, har varit motståndare till att utveckla ett företags
            produktivitet osv.
          </note>
          <note>
            Tvärtom! Det är ofta de fackliga organisationerna som har drivit
            på verksamheten. Nu försöker man skapa något slags motsatsförhållande.
          </note>
          <note>
            Vi är besvikna över att ingenting händer. Det är inte för vår
            skull som socialdemokrater, utan för alla de människor som ändå
            hoppas på en ljusning.
          </note>
          <note>
            Det räcker tyvärr inte med att säga att skatterna har sänkts
            för företagen. Samtidigt säger näringslivets företrädare att de
            kanske skall flytta huvudkontoren utomlands, eftersom de finner
            situationen så osäker i Sverige. Vad är det för framtidstro som
            företagen har med Per Westerberg som minister?
          </note>
          <note>
            Jag vill ha ett besked från näringsministern i dag.
          </note>
          <note>
            Stämmer de uppgifter som har framkommit av en moderat riksdagsledamot,
            dvs. att de medel som
          </note>
          <note>
            Volvo har fått för att skapa jobb i Uddevalla kommer på ett eller
            annat sätt att användas för att utveckla Uddevalla som en industristad
            även i fortsättningen?
          </note>
          <note>
            I detta anförande instämde Karl-Erik Svartberg (s).
          </note>
          <note>
            Anf. 37 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag vill först notera att nedgången i produktionen
            från 1970 till 1990 talar ett utomordentligt entydigt språk. På
            närmare bestämt
          </note>
          <note>
            21 år har Sveriges relativa produktion gentemot övriga Västeuropa
            fallit med 14 %. Det är facit av den gamla näringspolitiken, som
            har eroderat basen i Sverige och därmed bär en betydande del av
            ansvaret för det läge vi i dag befinner oss i.
          </note>
          <note>
            Det råder inget tvivel om att det utspelar sig många tragedier
            i samband med företagsnedläggningar som påverkar enskilda människor,
            samhället och familjer. Den förändring som nu måste ske måste
            göras från ett bottenläge. Ekonomin har körts ned så långt under
            denna 20-årsperiod att det inte finns så stort utrymme för att
            kunna vidta många av de åtgärder som skulle behöva göras. Vi försöker
            skapa en vändning som är snabb och som skapar ekonomisk tillväxt,
            konkurrenskraftiga företag och därmed stoppar upp nedläggningsvågen
            i Sverige.
          </note>
          <note>
            Jag känner inte till uppgiften i Bohuslänningen från igår. Jag
            har uttryckt sympati för att pengar skall användas för arbetsmarknadspolitiska
            åtgärder för företag i Uddevallaregionen. Lennart Nilsson vet
            säkert att NUTEK själv disponerar över pengarna som skall ges
            som regionalpolitisk stöd. Beslut fattade av NUTEK kan överklagas
            till regeringen.
          </note>
          <note>
            Regionalpolitiken ligger dessutom under
          </note>
          <note>
            Arbetsmarknadsdepartementets område.
          </note>
          <note>
            Jag hyser sympati för att regionalpolitiska åtgärder måste vidtas
            i samband med nedläggningar. En dialog har förts bl.a. med Volvo
            när det gäller arbetsmetoder och organisation m.m. i
          </note>
          <note>
            Uddevallafabriken. Delar av det som görs på
          </note>
          <note>
            Uddevallafabriken tillämpas även på andra enheter. Ytterst måste
            det vara Volvo som själv tar ansvar för att ta till vara de erfarenheter
            och kunskap om medtodutveckling som har skett i
          </note>
          <note>
            Uddevalla. Volvo måste själv bedöma var det finns störst förutsättning
            att kunna producera konkurrenskraftiga bilar som kan göra att
            Volvo som företag har framtiden för sig och säkrar arbetstillfällen.
            Det kan inte vi göra.
          </note>
          <note>
            Herr talman! Jag för en närmast oavbruten dialog med näringslivsorganisationer,
            företag och även fack i olika sammanhang. Jag kom från ett sådant
            möte direkt till kammaren i dag. Jag har sådana möten i princip
            varje för- och eftermiddag med olika typer av grupper.
          </note>
          <note>
            Dialogen är omfattande och jag vågar säga även i de allra flesta
            fall konstruktiv, men det innebär inte att man kan göra mirakel.
            Vad vi kan åstadkomma är en snabb vändning av de ekonomiska förutsättningarna
            för svenskt näringsliv i Sverige, så att den industriella basen
            börjar växa. Det kan ske genom lägre skatt på produktionen, så
            att den blir konkurrenskraftig, genom förändring och avreglering.
            Det är även det bästa sättet att säkra arbetstillfällen på västkusten.
          </note>
          <note type="speaker">
            Anf. 38 LENNART NILSSON (s) replik:
          </note>
          <note>
            Herr talman! Nu är näringsministern återigen inne på det som
            hänt under de senaste 20 åren. Men om mina matematiska insikter
            inte pekar alldeles fel har Per Westerberg och hans parti ett
            medansvar för det som hänt under i stort sett 8 av dessa 20 år.
          </note>
          <note>
            Vi kan dividera om vem som bär skulden för än det ena, än det
            andra, men det är egentligen ganska ointressant. Vad det handlar
            om för människorna är, som jag tidigare sade, vad som skall ske
            i framtiden. Det är inte heller jag och mina partikamrater som
            har regeringsansvaret, utan det är Per Westerberg och andra i
            den knepiga regeringskoalitionen.
          </note>
          <note>
            Man kan naturligtvis bolla över ansvaret och säga:
          </note>
          <note>
            Det här är inte mitt bord. Detta är sådant som
          </note>
          <note>
            Arbetsmarknadsdepartementet sysslar med. På det sättet frigör
            man sig från ansvaret. Men jag utgår från att Per Westerberg sitter
            i en regering med ett kollektivt ansvar och en gemensam uppfattning.
          </note>
          <note>
            Man kunde därför åtminstone hoppas att Per
          </note>
          <note>
            Westerberg skulle ha något slags uppfattning om vad man vill
            göra med exempelvis de nu aktuella medlen.
          </note>
          <note>
            Per Westerberg säger att det ytterst är Volvo som skall avgöra
            hur företaget skall klara framtiden.
          </note>
          <note>
            Okej, men jag utgår ändå från att både näringsministern och jag
            vill åstadkomma en utveckling i detta sammanhang. För mig är det
            egentligen ganska ointressant om de 115
          </note>
          <note>
            miljonerna går tillbaka till statskassan eller inte.
          </note>
          <note>
            Det viktigaste för mig är att åtminstone en del av de
          </note>
          <note>
            800 personerna får möjlighet till en framtid. I stället för att
            gå och stämpla kunde de sysselsättas på ett utvecklingscentrum
            för att med olika metoder bygga framtidens bilar.
          </note>
          <note>
            Ministern har utifrån sin regeringsställning ett oerhört stort
            ansvar för att föra en dialog om vad som kan göras med dessa medel,
            inte för att de skall utbetalas i form av a-kasseersättning utan
            för att utveckla något unikt, som forskarna säger är viktigt för
            framtiden. Jag hade önskat att ministern hade haft en uppfattning
            om detta. Är Per Westerberg beredd att samarbeta med kommunen,
            som ju har idéer på detta område? Vi har besökt kommunen, vars
            näringslivskontor har en hel del sådana idéer.
          </note>
          <note>
            Visst kan man säga att det är Volvos bord, men vårt problem i
            Uddevalla i dag är att vi inte får några besked från Volvo. Det
            förs ingen dialog. Man köper sig fri på olika sätt. Volvo är så
            viktigt och har ett sådant ansvar att ministern, även om han kanske
            inte tycker om Volvo, borde vara med i diskussionen om att ta
            till vara dessa medel och utveckla något med hjälp av dem. Det
            händer ingenting bara genom att man betalar tillbaka 115
          </note>
          <note>
            miljoner. Sätt press på Volvo att använda dessa pengar för att
            skapa någonting som vi kan ha nytta av i framtiden! Det är det
            som vi är ute efter, och vi vill få besked om huruvida näringsministern
            vill medverka till detta.
          </note>
          <note>
            Anf. 39 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Lennart Nilsson är så gammal i kammaren att han
            mycket väl vet att jag inte kan gå in i ett ämbetsverk och bestämma
            vart pengar skall gå. Jag kan inte heller gå in på andra departements
            område och avgöra vart pengar där skall gå.
          </note>
          <note>
            Däremot kan jag uttrycka en personlig uppfattning att det finns
            skäl att göra insatser i Uddevalla på det arbetsmarknadspolitiska
            området och även för att understödja företagande på området, eftersom
            det ingår i min ämbetsutövning.
          </note>
          <note>
            När det sedan gäller ansvaret tycker jag inte att man som Lennart
            Nilsson bara skall försöka smita undan. Vi måste konstatera att
            det har gått illa under 21 år fram till 1991, såsom
          </note>
          <note>
            Lindbeckkommissionen räknat fram. Det var en mycket stark relativ
            nedgång för Sverige i industriell produktion gentemot omvärlden.
          </note>
          <note>
            Vi gör nu mycket stora förändringar. Det som med en populär benämning
            kallas unit labour cost, arbetskraftskostnaden per producerad
            enhet, har sjunkit med 30 % i Sverige jämfört med våra viktigaste
            konkurrentländer. Vi förändrar småföretagarvillkoren så att de
            håller på att bli jämbördiga med de mest konkurrenskraftiga ländernas.
            Vi försöker också modernisera arbetsrätten och göra avregleringar
            för att skapa arbetstillfällen och nya företag som kan skapa välfärd.
          </note>
          <note>
            Självfallet skall vi föra en dialog. Som Lennart
          </note>
          <note>
            Nilsson säkerligen är väl medveten om kommer jag själv att besöka
            Uddevalla i augusti för att föra en dialog med företagarna där
            och se på vilket sätt vi kan hjälpa och bistå och skapa förutsättningar
            för att underlätta den omställning som nu pågår och minska de
            mänskliga svårigheter, problem och tragedier som utspelas.
          </note>
          <note>
            Men vi skall inte pressa Volvo på ett sätt som kan skada eller
            hota Volvos framtid. Volvo är viktigt för
          </note>
          <note>
            Sverige som arbetsplats, som stort företag, och
          </note>
          <note>
            Volvo måste få fatta besluten om vad som är bäst för företagets
            förmåga att konkurrera, expandera och ge arbetstillfällen i Sverige
            i framtiden.
          </note>
          <note>
            Jag vet också att man inom Volvo hyser ett ganska betydande socialt
            och fackligt intresse för att skapa goda förhållanden i samband
            med omställning vid sina resp. anläggningar.
          </note>
          <note type="speaker">
            Anf. 40 LENNART NILSSON (s) replik:
          </note>
          <note>
            Herr talman! Näringsministern har rätt i att jag har varit med
            i kammaren några år. Under de åren har jag lärt mig att även om
            det finns något som heter ministerstyre, är det inte förbjudet
            för en minister att prata med företrädare både för ämbetsverk
            och för andra parter och uttrycka sin uppfattning om de riktlinjer
            som bör vara gällande i olika sammanhang, naturligtvis utifrån
            de beslut som fattas av riksdagen.
          </note>
          <note>
            Näringsministern säger att vi inte skall göra någonting mot Volvo
            som inte är bra för företaget.
          </note>
          <note>
            Men egentligen är det inte bra för Volvo att staten återkräver
            115 miljoner kronor. Det kan vi vara överens om. Men det hade
            kanske varit bra inte bara för Volvo utan också för metallarbetarna
            på
          </note>
          <note>
            Volvofabriken i Uddevalla och för den övriga befolkningen i samhället,
            om man hade kunnat föra en dialog med Volvo. Där kunde framhållas
            att företaget enligt gällande regler är skyldigt att betala tillbaka
            115 miljoner kronor, men att det är viktigt för regeringen att
            främja sysselsättning och att skapa en framtida industristruktur.
            Låt oss då diskutera hur vi i stället kan använda de 115
          </note>
          <note>
            miljonerna för att bygga en bättre framtid och industristruktur
            i exempelvis Uddevalla!
          </note>
          <note>
            Jag tycker att man borde ha den infallsvinkeln i stället för
            att bara uttrycka en sympati över hur eländigt allting blir. Sympati
            brukar man känna i samband med begravningar, men nu handlar det
            om att aktivt medverka till att skapa en ny näringslivsstruktur
            i Uddevalla, och i det sammanhanget har näringsministern ett stort
            ansvar.
          </note>
          <note>
            Anf 41 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Det är konstitutionellt ganska tveksamt om jag har
            rätt att uttrycka min uppfattning om hur ämbetsverk skall göra.
            Jag vill inte heller göra detta, utan uttrycker sympati för de
            arbetsmarknadspolitiska åtgärder som det självfallet finns behov
            av i Uddevalla i samband med den smärtsamma omställning som man
            nu genomgår. Det behövs även åtgärder på företagandets område
            för att skapa bästa möjliga förutsättningar för nya arbetstillfällen
            och nya företag, som kan ge utveckling och kan dämpa de problem
            som uppstår vid nedläggningen.
          </note>
          <note>
            Frågan om en dialog direkt med Volvo om de 115
          </note>
          <note>
            miljonerna är i mycket hög grad en intern fråga för
          </note>
          <note>
            Volvo, de fackliga organisationerna på Volvo och
          </note>
          <note>
            Uddevalla kommun om hur man bäst kan komma fram till åtgärder.
            Grunden för att pengarna har utbetalats var att man skapade ett
            antal arbetstillfällen. Kan man skapa andra arbetstillfällen har
            man uppfyllt sitt åtagande.
          </note>
          <note>
            Dialogen bör alltså föras i rätt sammanhang. Jag har fört en
            viss, begränsad dialog med Volvo även i denna fråga. Jag tycker
            att det är bra att Volvo i de allra flesta fall försöker ta ett
            mycket betydande ansvar och att man för en mycket betydande diskussion
            med sina fackliga organisationer för att försöka få så bra lösningar
            som möjligt. Men till syvende och sist är det viktigt att Volvo
            klarar sig bra som företag. Det gäller för de anställda, för
          </note>
          <note>
            Volvo som företag och för Sverige.
          </note>
          <note>
            Förste vice talmannen anmälde att Lennart Nilsson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 42 LENNART FRIDÉN (m):
          </note>
          <note>
            Herr talman! Av de många inläggen både från regeringens sida
            och från oppositionens sida och av innehållet i betänkandet framgår
            vilken ofantligt viktig fråga som vi just nu behandlar. Läget
            är sådant att inte någonting kan lämnas oprövat när det gäller
            det svenska näringslivet. Det är nu som det behövs åtgärder. Klyschan
            ''medan gräset gror, dör kon'' är gammal och sliten, men i detta
            läge är den inte desto mindre sann. Vi måste vidta många olika
            åtgärder på en gång.
          </note>
          <note>
            Som jag sade får vi inte lämna någonting oprövat, och anledningen
            till att jag begärt ordet är motion
          </note>
          <note>
            N242 om formerna för stöd till små och medelstora företag. Yttrandet
            över motionen är mycket kortfattat, men jag får ändå intrycket
            att utskottet inte riktigt har förstått vad frågan gäller.
          </note>
          <note>
            I utskottets skrivning återkommer man hela tiden till begreppet
            rådgivning, men det rör sig här i stället om s.k. fadderskap inom
            företagsamheten.
          </note>
          <note>
            Det är alltså inte bara fråga om rådgivning utan om att gå in
            som medarbetare i företag, ofta i småföretag, där de största bristerna
            finns, och stanna där till dess att företaget självt har skaffat
            sig de behövliga kunskaperna. Det vore synd om man inte prövade
            också denna form av verksamhet för att få pengarna att hamna på
            rätt ställe och att användas på rätt sätt inom företagsamheten.
          </note>
          <note>
            Man brukar när det gäller småföretag och nystartade företag ofta
            tala om den s.k. två-ksjukan; dvs. där saknas både kapital och
            kunskaper om hur man driver företag. Det finns en möjlighet i
            dag, vilket bevisas bl.a. av den försöksverksamhet som bedrivs
            inom det s.k. 55-projektet i
          </note>
          <note>
            Göteborgsområdet, att utnyttja den lediga kapacitet som finns
            i form av många duktiga företagsledare som friställts på grund
            av det nuvarande konjunkturläget. De skulle kunna gå in och lyfta
            de företag som har de nya idéerna och som är utvecklingsbara.
          </note>
          <note>
            Det hänvisas i betänkandet till att utredningen om utvecklingsfonderna
            skall ta upp bl.a.
          </note>
          <note>
            fadderfrågorna. Jag vill uttala den förhoppningen att den verkligen
            sätter sig in i vad det här är fråga om. Det har, som jag sade,
            redan påbörjats försök till vidareutveckling av dessa idéer. Ingenting
            får lämnas oprövat för att få full fart på det svenska näringslivet.
          </note>
          <note type="speaker">
            Anf. 43 BO NILSSON (s):
          </note>
          <note>
            Herr talman! Jag har tillsammans med några kolleger i en motion
            tagit upp frågorna om ett fortsatt stöd till den lilla varvsindustri
            som vi har kvar i landet. Vi har tagit upp hur andra länder, inte
            minst flera EG-länder, stöder sin varvsindustri.
          </note>
          <note>
            Den regering som vi nu har använder i många sammanhang två honnörsord:
            konkurrens -- kanske på lika villkor -- och EG-anpassning, men
            i denna fråga gäller tydligen varken det ena eller det andra.
          </note>
          <note>
            Danmark subventionerar sin varvsindustri med
          </note>
          <note>
            9 % plus garantier, Norge sin med 13,2 % och
          </note>
          <note>
            Tyskland sin med 9 %. EG-kommissionen har å sin sida beslutat
            att på grund av det akuta läget subsidienivån skall frysas vid
            9 %.
          </note>
          <note>
            Här är alltså den borgerliga regeringen inte beredd att vare
            sig upprätthålla konkurrens på lika villkor eller anpassa våra
            regler till EG:s. Det är tydligen inte heller utskottsmajoriteten
            beredd att göra.
          </note>
          <note>
            Medan detta ärende behandlats i näringsutskottet har flera företag
            i branschen uppvaktat utskottet för att understryka vikten och
            behovet av stödet på detta område. Sedan dess har åtminstone ett
            av dessa företag gått i konkurs, och man kunde i går läsa i tidningarna
            att Bruces i Landskrona permitterar 70 personer. Jag känner inte
            närmare till orsakerna till detta, men jag menar ändå att det
            understryker allvaret i motionens krav.
          </note>
          <note>
            I näringsutskottets betänkande nr 25 skriver utskottet att det
            är mycket viktigt att olika industrigrenar erhåller konkurrensneutralitet
            i förhållande till motsvarande industrigrenar i konkurrentländerna.
            Sedan kommer något häpnadsväckande. Eftersom regeringen är inne
            på samma linje bör man inte nu ta något initiativ av det slag
            som föreslås i motionen. Kjell Ericsson har också sagt samma sak
            i debatten i dag, medan
          </note>
          <note>
            Gudrun Norberg säger att vi har skäl och underlag att göra allt
            för att nu rädda och värna sysselsättningen. Men det är som föregående
            talare sade, medan gräset växer dör kon.
          </note>
          <note>
            För tydlighetens skull vill jag säga att det bästa troligen hade
            varit att alla de berörda länderna slutat att lämna subsidier
            till varvsbranschen. Men när både EG och enskilda länder snarare
            gör tvärtom anser jag att vi måste följa med.
          </note>
          <note>
            Situationen för de svenska företagen i branschen blir, och är
            kanske redan, ytterst svår. Det gäller t.ex. Bruces i Landskrona
            som jag har nämnt. I en situation med låga fartygspriser och ytterst
            pressade marginaler är ett fortsatt varvsstöd av stor betydelse.
            Om man av något skäl inte vill införa regler som liknar EG:s,
            finns i min motion en annan, om än sämre, lösning. Fram till den
            14
          </note>
          <note>
            januari 1993 gällde att svensk fartygsproduktion subventionerades
            med 5 %. Dessa regler borde kunna förlängas lika länge som våra
            konkurrentländer lämnar subsidier till sin varvsindustri.
          </note>
          <note>
            Herr talman! Med dessa korta ord vill jag yrka bifall till den
            socialdemokratiska reservationen nr
          </note>
          <note>
            16. Det innebär också bifall till min motion om fortsatt stöd
            till varvsindustrin.
          </note>
          <note>
            Anf. 44 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag vill bara mycket kort kommentera detta med varvsstöd.
            Det är korrekt att det utgick ett varvsstöd motsvarande 5 % fram
            till den 31
          </note>
          <note>
            december föregående år. Det har skett en mångårig nedtrappning
            av varvsstödet i Sverige från de mycket stora belopp som utbetalades
            längre tillbaka i tiden.
          </note>
          <note>
            De sista tolv månaderna har för Sverige inneburit att unit labour
            cost, dvs. arbetskraftskostnaden per enhet, har sjunkit med drygt
            30 procentenheter.
          </note>
          <note>
            Det har gjort att man har fått en mycket kraftig förbättring
            av konkurrenskraften gentemot sina viktigaste utländska konkurrenter.
          </note>
          <note>
            Det är korrekt att ett antal länder inom den europeiska gemenskapen
            ger betydande subventioner. Det är allt ifrån 14 % av faktureringen
            upp till 40 %, enligt de uppgifter jag har fått. Vissa andra länder
            i världen ligger också uppe på de nivåerna. Jag anser det dock
            inte försvarbart att statskassan i nuvarande läge går in med den
            typen av subventioner.
          </note>
          <note>
            Vi måste försöka skapa det konkurrenskraftiga klimat som är bra
            för samtliga företag. Det går inte att i längden upprätthålla
            vissa företag genom statsstöd i den här formen.
          </note>
          <note>
            Vi har inte heller statsstöd inom stålområdet. Det är också vanligt
            i en rad andra länder. Trots det har vi i dag en mycket stark
            och konkurrenskraftig stålindustri. Vi har sagt tidigare här i
            kammaren att vi skall följa utvecklingen inom den europeiska gemenskapen
            för att se om de kommer att avveckla sitt varvsstöd eller ej.
            Vi skall också titta på utvecklingen hos motsvarande svenska företag
            för att se vad som eventuellt kan behöva göras. Men vi vill för
            närvarande inte sträcka oss längre än till att följa utvecklingen.
          </note>
          <note type="speaker">
            Anf. 45 BO NILSSON (s) replik:
          </note>
          <note>
            Herr talman! Per Westerberg nämner detta med konkurrentländerna
            och de förändringar som har skett där. Valutan är osäker även
            i några av de länderna. När man skall göra dessa stora beställningar
            tror jag inte att detta är tillräckligt.
          </note>
          <note>
            Vi har inte råd att vara så ädla och gå före de EG-
          </note>
          <note>
            regler som jag tycker att vi skall följa. Som jag sade i mitt
            inledningsanförande tror jag att det hade varit bra om alla länder
            hade avvecklat varvsstödet. Det hade varit den bästa lösningen.
            Men nu är det inte så. Det är snarare tvärtom, de här länderna
            ökar sina subventioner. Vi har inte råd att vara ädla.
          </note>
          <note>
            I det här läget, när så många människor går arbetslösa, måste
            vi övervintra och se till att dessa företag får chans att leva
            vidare. Sedan är jag beredd att medverka till att vi skall anpassa
            oss till de regler som gäller inom EG och till att vi skall avveckla
            varvssubventionerna. Men vi skall inte göra det nu dels för att
            inte gå före, dels för att arbetslöshetssituationen är så kärv.
          </note>
          <note>
            Anf. 46 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Det är inte frågan om att gå före. Det är ett gammalt
            program för nedtrappning av subventionerna som löpte ut vid årsskiftet.
            Det är det som gör att vi har tagit bort de sista fem procenten
            av subventioner.
          </note>
          <note>
            Det är inte heller så att Europa har någon enhetlig subventionsnivå
            till sin varvsindustri. Den varierar våldsamt mellan olika länder.
            Det är frågan om mycket stora subventioner per arbetstillfälle.
            Det gäller inte heller bara för Europa, utan även för andra länder.
          </note>
          <note>
            Vi tog bort varvssubventionerna och detta råkade sammanfalla
            med den mångåriga nedtrappningen som löpte ut vid årsskiftet.
            Detta samverkade mycket väl med den utomordentligt starka förbättringen
            av konkurrenskraften som har skett för svensk exportindustri.
            Där kommer varven i allra högsta grad in. Det är därför vi inte
            vill göra mer än noga följa den fortsatta hanteringen inom
          </note>
          <note>
            EG. Det är inte sunt att i en bransch ha subventioner med varierande
            belopp och metoder i olika länder.
          </note>
          <note type="speaker">
            Anf. 47 BO NILSSON (s) replik:
          </note>
          <note>
            Herr talman! Jag sade i mitt inledningsanförande att det finns
            olika subventionsgrader. Det skall gudarna veta. Men det näst
            bästa förslaget från min sida är att vi hade kunnat bibehålla
            de 5 % vi hade fram till januari i år till dess att de andra länderna
            också var beredda att slopa sina varvsstöd. Jag tycker att det
            är rimligt. Jag tror inte att vi, med den arbetsmarknadssituation
            som vi har, har råd att vara så ädla att vi går före med detta.
          </note>
          <note>
            I utskottsbetänkande står det så här i samband med att Rolf L
            Nilson ställde en fråga till industriministern: ''Han uttalade
            vidare att regeringen mycket noga följer utvecklingen inom
          </note>
          <note>
            EG och att den, i det fall att det fattas beslut om förlängt
            varvsstöd inom EG, ånyo kommer att pröva frågan.''
          </note>
          <note>
            Nu har ju EG fattat det här beslutet. Då finns det alla skäl
            för oss att följa efter, dock inte längre än att de andra länderna
            också kan avveckla sitt stöd.
          </note>
          <note>
            Jag vill alltså att man på sikt skall kunna ha en likvärdig konkurrens
            utan statssubventioner. Men så länge det är på det här sättet
            måste vi också följa med.
          </note>
          <note>
            Jag berättade i mitt inledningsanförande att ett av de företag
            som uppvaktade utskottet redan har gått i konkurs. Jag läste i
            tidningen i går att ett annat permitterar en stor del av sin arbetsstyrka.
            Det är visserligen tillfälligt, men det pekar på allvaret i situationen.
            Stödet är begränsat och det kunde dessutom vara tidsbegränsat.
            Jag tycker att vi måste kosta på oss detta för att rädda jobb
            och för att rädda den lilla spillra som vi har kvar av varvsindustrin.
            Jag tror att industriministern skulle kunna gå med på detta utan
            att på något sätt förstöra likheterna med EG eller några konkurrensvillkor.
          </note>
          <note>
            Anf. 48 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Först vill jag ånyo betona att det är mycket heterogena
            regler som gäller i olika länder i Europa och även i världen i
            övrigt. Där är subventionsnivåerna ofta inte 5 %, utan 14 % eller
          </note>
          <note>
            40 %. Det är alltså väldiga subventioner som går till varvsindustrin
            i dag.
          </note>
          <note>
            Det går inte att uppnå likvärdiga regler, hur man än bär sig
            åt, utan att det åstadkommer mycket stora hål i statskassan. Det
            blir väldigt mycket pengar per arbetstillfälle.
          </note>
          <note>
            Vi har valt att avvakta situationen tills vidare. Vi har även
            noterat vad Bo Nilsson säger och vad som sker inom EG-området.
            Men vi avvaktar framför allt därför att vi har fått en utomordentligt
            stark relativ konkurrensförbättring gentemot nästan alla andra
            länder med varvsindustrier i Europa. Det är ett mycket bra läge
            att försöka fasa ut skillnaderna.
          </note>
          <note>
            Men jag håller gärna med om att det finns anledning att följa
            utvecklingen mycket noggrant.
          </note>
          <note>
            Det gör vi också för att se om det kan behöva göras något långsiktigt
            förmånligt för branschen.
          </note>
          <note>
            Förste vice talmannen anmälde att Bo Nilsson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 49 ROLAND SUNDGREN (s):
          </note>
          <note>
            Herr talman! Det är ett stort antal motioner i det här betänkandet
            som behandlar den kooperativa företagsformen. De flesta är socialdemokratiska,
            men det finns även motioner från Vänsterpartiet,
          </note>
          <note>
            Centern och Kristdemokraterna.
          </note>
          <note>
            I alla dessa partier finns det ett engagemang för de kooperativa
            frågorna. Det är något som jag tycker känns löftesrikt, inte minst
            inför det närmande till
          </note>
          <note>
            Europa som vi, oavsett vad som händer med EG-
          </note>
          <note>
            medlemskapet, blir tvungna till. Tyvärr har inte
          </note>
          <note>
            Centern och kds ansett sig kunna ställa upp på det uttalande
            som Socialdemokraterna med instämmande av Vänsterpartiet gjort
            i reservation
          </note>
          <note>
            15 till betänkandet. Det beror troligen på deras regeringsdeltagande
            -- allting har ju sitt pris.
          </note>
          <note>
            Allt fler börjar inse att marknadskrafterna inte kommer att lösa
            samhällets alla problem. Men inte heller traditionella ekonomiskt
            politiska lösningar är möjliga. På flera håll i Europa ser man
            den sociala ekonomin som ett viktigt alternativ. Inte minst Jacques
            Delors, som är på besök i Sverige den här veckan, har engagerat
            sig mycket för det som man inom EG kallar den sociala ekonomin.
          </note>
          <note>
            Inom den är de kooperativa företagen ryggraden.
          </note>
          <note>
            Kooperation är ett sätt av flera att organisera ekonomisk verksamhet.
            Det är en modell för samverkan människor emellan. Den kooperativa
            organisationsformen ger bättre möjligheter att realisera vissa
            väsentliga mål än andra organisationsformer. Själva organiserandet
            av ekonomisk verksamhet i samhället är ett växande problem, vilket
            vi inte minst känner av efter det marknadsliberala 80-talet.
          </note>
          <note>
            Här finns utrymme för ett nytänkande som vi inte alls kan spåra
            i Lindbeckkommissionens rapport.
          </note>
          <note>
            Den kooperativa organisationsformen kan i hög grad lösa många
            av det efterindustriella samhällets problem om den kooperativa
            särarten tas till vara och utvecklas. Därför måste de kooperativa
            företagen lyftas fram som en väsentlig och omistlig del av ett
            mångsidigt och differentierat näringsliv.
          </note>
          <note>
            Kooperationen har ändå på många viktiga områden som dagligvaror,
            kläder, skor, försäkringar, olja, bensin, bostäder och livsmedelsproduktion
            marknadsandelar på 20--30 % och på vissa områden ännu mer. Därmed
            är den en vital del av näringslivet. Att den ändå spelat en så
            undanskymd roll i debatten kan kanske bero på att det är de inneboende
            motsättningarna mellan arbete och kapital som har fått dominera
            debatten i allt för hög grad. Det gäller t.ex. löntagarfondsdiskussionerna.
          </note>
          <note>
            De kooperativa grundtankarna innefattar ingen på förhand given
            motsatsställning mellan dessa båda produktionsfaktorer, utan bygger
            på en positiv samverkan mellan arbets- och kapitalinsatser. De
            är nödvändiga för en positiv samhällsutveckling.
          </note>
          <note>
            Näringspolitiken har hittills i allt för stor utsträckning ensidigt
            anpassats till aktiebolaget som den dominerande företagsformen.
            Det gäller föreningslagen som utformats efter mönster från aktiebolagslagen.
            Det gäller också kredit- och kapitalmarknaden som i hög grad formats
            för aktiebolagen. Även utbildningen och forskningen har inriktats
            på aktiebolagen som den dominerande associationsformen i ett samhälle
            där marknadsekonomiska principer gäller.
          </note>
          <note>
            Näringslivet präglas av snabb strukturomvandling samt krav på
            decentralisering och demokratisering.
          </note>
          <note>
            Under de här förhållandena är det från samhällets synpunkt angeläget
            att den kooperativa företagsformen utvecklas som ett livskraftigt
            alternativ och komplement till både den privata och den statliga
            företagsformen. Näringspolitiken måste likställa villkoren för
            de kooperativa företagen med de villkor som gäller för de privata
            aktiebolagen. Det kan t.o.m. finnas skäl att, som man gör inom
            EG, främja den kooperativa företagsformen. Den medverkar till
            att skapa samhällsanda och engagemang i breda mänskliga och sociala
            frågor.
          </note>
          <note>
            Det är också så, att den kooperativa företagsformen sparar pengar
            för samhället. Det är inga kooperativa banker och sparkassor som
            belastar någon bankakut. På bostadsområdet har bostadskooperationen
            genom en utökad självförvaltning och minskning av de spekulativa
            inslagen på fastighetsmarknaden sett till att de genomsnittliga
            årskostnaderna stigit mindre i bostadsrätter än i hyresrätter.
            Bostadsbidragen till boende i bostadsrätter är väsentligt lägre
            än till boende i hyreslägenheter. Dessutom medverkar bostadskooperationen
            liksom övrig kooperation till ett ökat enskilt sparande som minskar
            krav på ekonomiska insatser från samhällets sida.
          </note>
          <note>
            Det finns därför all anledning att som framförs i reservation
            15, vilken utgår bl.a. från en motion med Hans Gustafsson som
            första namn, uttala att det är oacceptabelt att statsmakterna
            genom utformning av regelsystem som missgynnar den kooperativa
            företagsformen åstadkommer en styrning bort från denna företagsform.
            Riksdagen bör genom ett uttalande till regeringen klarlägga att
            de kooperativa företagen skall behandlas likvärdigt med andra
            företag.
          </note>
          <note>
            Herr talman! Jag vill med detta anförande understryka att jag
            ansluter mig till reservation 15 i betänkandet.
          </note>
          <note type="speaker">
            Anf. 50 KJELL ERICSSON (c) replik:
          </note>
          <note>
            Herr talman! Roland Sundgren säger att kds och
          </note>
          <note>
            Centern skulle ha lagt sig när det gäller kooperativ verksamhet.
            Det är helt fel. I betänkandet kan man läsa positiva saker om
            denna verksamhet.
          </note>
          <note>
            Civilminister Inger Davidson skriver att det är värdefullt om
            människorna själva tar ett större ansvar för sin välfärd genom
            att organisera sig i kooperativa företag.
          </note>
          <note>
            Jag har personligen varit mycket engagerad i kooperativt arbete,
            och jag har varit med om att driva olika ekonomiska föreningar.
            Det är en mycket fin och bra företagsform. Jag tycker att den
            skall få fortsätta. Regeringen är inte emot kooperativa föreningar
            och företag.
          </note>
          <note>
            Jag var själv under förra mandatperioden med och drev igenom
            en höjning av anslagen från 2,5
          </note>
          <note>
            miljoner till 5 miljoner. Den nuvarande regeringen höjde förra
            budgetåret anslagen till 5,2 miljoner. På grund av det ekonomiska
            läget har de nu sänkts till
          </note>
          <note>
            4,5 miljoner, men det står skrivet i betänkandet att man skall
            kunna ta pengar även från länsanslaget till verksamheten, och
            att medel för utredningar skall gå till olika lokala kooperativa
            utvecklingsprojekt.
          </note>
          <note>
            Det finns en positiv inställning till kooperativ företagsamhet,
            och vi har inte ändrat oss på någon punkt i det fallet.
          </note>
          <note type="speaker">
            Anf. 51 ROLAND SUNDGREN (s) replik:
          </note>
          <note>
            Herr talman! Jag framförde bara ett beklagande av det faktum
            att Centern och Kristdemokraterna inte kunde ställa upp på uttalandet.
            Jag sade också att regeringssamverkan har sitt pris. Jag förstår
            att det gäller det, eftersom jag inledde med att säga att det
            finns ett starkt engagemang för de kooperativa värderingarna och
            idéerna hos Centerpartiet och hos Kristdemokraterna.
          </note>
          <note>
            Det har hänt, vilket vi bl.a. tar upp i motionen, att man diskriminerar
            den kooperativa företagsformen. Småföretagarlån kan endast ges
            till aktiebolag och krediter får endast beviljas genom aktiebolag.
            Det faktum att bankgarantin inte omfattar sparande som bedrivs
            inom konsumentkooperationer kan jag leva med, för denna garanti
            har vi väl inte så stort intresse av, men vissa områden kan kanske
            ha nytta av den.
          </note>
          <note>
            Det var bara ett beklagande av det faktum att ni inte kunde ställa
            upp på reservation 15.
          </note>
          <note type="speaker">
            Anf. 52 KJELL ERICSSON (c) replik:
          </note>
          <note>
            Herr talman! Jag har tidigare här i dag debatterat om nyföretagarlånen
            och om möjligheten att låna ut till kooperativa företag. Fonden
            lånar inte ut pengar till ekonomiska föreningar, men man kan bilda
            dotterbolag som ekonomiska föreningar äger, och detta dotterbolag
            kan få låna. Sedan har regeringen sett till att utvecklingsfonderna
            lånar ut till alla företagsformer, också till ekonomiska föreningar.
          </note>
          <note>
            Jag sade också i mitt anförande att vi får se hur dessa nya ordningar
            fungerar och vilket behov som finns. Nyföretagarlånet är också
            nytt och måste utvärderas och prövas innan vi kan säga om det
            har blivit fel eller inte.
          </note>
          <note>
            Låt oss nu se hur stort behovet är i olika företagsformer, och
            sedan får vi återkomma.
          </note>
          <note type="speaker">
            Anf. 53 ROLAND LÉBEN (kds) replik:
          </note>
          <note>
            Herr talman! Kds har inte svikit sina ideal. Vi har en långsiktig
            strategi. Vi vet vad vi vill. Vi sätter ett oerhört stort värde
            på kooperativ verksamhet och känner oss befryndade med den politik
            som förs i
          </note>
          <note>
            Europa.
          </note>
          <note>
            Regeringssamverkan har sitt pris, säger Roland
          </note>
          <note>
            Sundgren. Ja, det vet faktiskt Socialdemokraterna rätt så väl.
            I sitt s.k. rosornas krig har de mycket stor erfarenhet från att
            ge och ta och inte alltid till punkt och pricka vid exakt den
            tid man helst ville få se alla sina ideala förslag realiserade.
          </note>
          <note>
            Politik är det möjligas konst. Just nu är det en balansakt på
            slak linja för att sanera svensk ekonomi. Det är en strävan som
            kanske socialdemokraterna skulle kunna ge ett ännu mera väsentligt
            bidrag till.
          </note>
          <note>
            Jag ser framtiden an med tillförsikt när det gäller de kooperativa
            verksamheterna.
          </note>
          <note type="speaker">
            Anf. 54 ROLAND SUNDGREN (s) replik:
          </note>
          <note>
            Herr talman! Kooperationen har, tror jag, en stor uppgift, och
            det är att humanisera den kapitalistiska värld och ekonomi vi
            lever i. Ju större kooperationens del är i samhällsekonomin, ju
            mer påverkar det marknadsekonomin, och det tror jag är viktigt.
          </note>
          <note>
            Vad kds nu gör är att medverka i någonting som går i precis motsatt
            riktning.
          </note>
          <note type="speaker">
            Anf. 55 ROLAND LÉBEN (kds) replik:
          </note>
          <note>
            Herr talman! Vi går inte i motsatt riktning. Vi går i rätt riktning,
            och det är det viktiga. Det är inte alltid takten som är det viktigaste,
            utan inriktningen, och där är vi helt klara.
          </note>
          <note type="speaker">
            Anf. 56 ROLAND SUNDGREN (s) replik:
          </note>
          <note>
            Herr talman! Det kanske mest beklagliga är att
          </note>
          <note>
            Roland Lében tror att man går i rätt riktning. Det är det som
            bekymrar mig allra mest.
          </note>
          <note type="speaker">
            Anf. 57 SIMON LILIEDAHL (nyd):
          </note>
          <note>
            Herr talman! Jag vet att Per Westerberg har bråttom och jag skall
            omdisponera mitt anförande så att jag först tar upp det budskap
            jag vill att han skall få höra.
          </note>
          <note>
            Jag kommer att tala om näringslivets inriktning och framföra
            Ny demokratis synpunkter på hur vi vill ändra på regeringens och
            det konservativa näringsutskottets politik.
          </note>
          <note>
            När man läser detta ärggröna häfte finner man att färgen är det
            mest aggressiva. Det finns inte mycket utrymme för nysatsningar.
            Det upplevde jag redan i början på veckan när vi diskuterade hur
            man skulle öka marknadsinsatserna i Baltikum och övriga Östeuropa.
            Då var inte näringsutskottet och utrikesutskottet med på att utöka
            exportkreditramarna, som kostar väldigt litet, men som är nödvändiga
            för att man skall våga satsa.
          </note>
          <note>
            Man sade helt enkelt att en kraftig utökning av kreditgarantiramarna
            skulle medföra utomordentligt stora förlustrisker. Man ville över
            huvud taget inte ta några risker i detta eller göra några nysatsningar.
          </note>
          <note>
            Som vi alla hört under förmiddagen måste det satsningar till
            för att vi skall kunna öka exporten.
          </note>
          <note>
            Jag tycker att detta är ett intetsägande betänkande.
          </note>
          <note>
            Det visar inte den friskhet vi från exportindustrins sida och
            företagssidan skulle vilja se.
          </note>
          <note>
            Jag skall inte gå in närmare på bankräntorna. Vi vet alla vad
            räntorna betyder för att småföretagen --
          </note>
          <note>
            som jag själv representerar -- liksom även storföretagen skall
            komma i gång. Jag har tidigare debatterat med Bo Lundgren här
            i kammaren om detta. Fortfarande händer ingenting.
          </note>
          <note>
            Som småföretagare får jag i Sverige betala 5-6 %
          </note>
          <note>
            högre ränta än jag får för mitt lilla bolag i Hamburg i Tyskland.
            Det finns inget incitament för mig att investera i Sverige. Tyvärr
            tycker många, om inte de flesta, bolagen likadant. Det är därför
            det inte händer någonting på nyföretagarfronten.
          </note>
          <note>
            Det gäller också att få rörelsekapital för småföretagen. Bankerna
            håller emot och vill ha ohemula säkerheter som gör att varje småföretagare
            får sätta sin egen lilla förmögenhet och sitt eget hus på spel
            för att företaget över huvud taget skall kunna överleva.
          </note>
          <note>
            Man talar inte i den ärggröna om Lindbecks 113
          </note>
          <note>
            teser, som jag tycker man skulle få höra någonting om. Jag tycker
            att regeringen och utskottet skulle låta spika dessa 113 teser
            på alla kyrkdörrar i
          </note>
          <note>
            Sverige, ungefär som när Martin Luther spikade sina 90 teser
            på slottskyrkodörren i Wittenberg.
          </note>
          <note>
            Hans teser handlade om avlatsbrev. Jag tror det är för sent för
            näringsutskottet och regeringen att köpa avlatsbrev -- man är
            redan korsfäst i många väljares ögon. Det händer för litet --
            det händer ingenting.
          </note>
          <note>
            En av sakerna i vår reservation beträffande näringspolitikens
            inriktning gäller hur man skall stimulera utlandet att investera
            i Sverige. Det är nyckelfrågan.
          </note>
          <note>
            Invest in Sweden är ett utmärkt initiativ men
          </note>
          <note>
            Styrelsen för Sverigebilden som skall hantera detta -- vilket
            hopplöst namn förresten -- tycker jag är fel instans för att ansvara
            för profileringen av
          </note>
          <note>
            Sverige som investeringsland.
          </note>
          <note>
            Här behövs inte marknadsförare, utan specialister som kan tala
            investeringar med Merchant Banks och utländska Venture Capital-bolag.
          </note>
          <note>
            Vi har nämligen en hel del att sälja. Som Per
          </note>
          <note>
            Westerberg sade har vi den lägsta bolagsskatten i
          </note>
          <note>
            Västvärlden. Man räknar kanske inte Hongkong dit som ligger på
            16 procent, men det är i varje fall ett mycket fint försäljningsargument,
            som vi inte tillräckligt utnyttjar.
          </note>
          <note>
            Jag tror man borde skaffa specialister på investeringar, som
            kan sälja inte bara i Japan, där vi redan har en specialist, utan
            även i Taiwan och
          </note>
          <note>
            Korea och andra investeringsvilliga länder.
          </note>
          <note>
            Jag har själv tagit initiativ i detta. Jag har hört diskussionen
            om Uddevalla som jag tycker är djupt tragiskt. Jag har sett fabriken,
            och jag har upplevt
          </note>
          <note>
            Volvos fabrik i Gent, till vilken man delvis flyttat.
          </note>
          <note>
            Jag tror detta är högst olyckligt.
          </note>
          <note>
            Hade Volvo vetat -- vilket man borde ha gjort -- att valutan
            skulle devalveras med 20 % -- och jag tror inte vi har sett slutet
            än -- hade man kanske stannat kvar i Sverige.
          </note>
          <note>
            Jag vill driva tesen att man skall gå på dessa svenska företag
            som har investerat utomlands och tala om för dem vilket charmant
            land Sverige är med den arbetskraft vi har här, och vilka incitament
            som vi dock har och i ännu högre grad kommer att få om
          </note>
          <note>
            Per Westerberg får vara med och bestämma.
          </note>
          <note>
            Vi får inte glömma bort att under 1991 fanns det
          </note>
          <note>
            525 000 anställda, som arbetade i svenska företag utomlands,
            medan endast 470 000 arbetade i dessa företag i Sverige. Det är
            en skandal! Det är förödande siffror. Regeringen måste göra sitt
            absolut bästa för att locka tillbaka dessa företag.
          </note>
          <note>
            Jag skall försöka att göra samma sak med mitt eget gamla företag
            Electrolux, som jag också tror har flyttat ut för mycket av sin
            verksamhet.
          </note>
          <note>
            Om vi skall få företagen att stanna kvar är det viktigt att vi
            ändrar på lagstiftningen. Det diskuteras mycket, men det finns
            en rädsla framför allt i Fjärran Östern för att investera i ett
            land som har en snårig lagstiftning på detta område. Jag vet själv
            som småföretagare i Sverige hur svårt det är med turordningen
            och vem man skall välja när man skall friställa folk och hur gärna
            man vill provanställa ungt folk under längre tid. Vi måste försöka
            komma fram till någonting här, för annars får vi aldrig dessa
            investeringar från Fjärran
          </note>
          <note>
            Östern.
          </note>
          <note>
            Jag besökte själv Uddevallafabriken med en delegation från Korea.
            Diskussionerna föll just på lagstiftningen och givetvis på den
            höga räntan. Om vi inte klarar av att lösa dessa två jätteproblem
            tror jag att vi får se oss om efter de utländska investeringar
            som vi så innerligt väl behöver för att överleva.
          </note>
          <note>
            Jag har med tanke på Per Westerberg kortat av anförandet. Jag
            har velat tala om de viktigaste sakerna. Jag kan bara uppmana
            de kära ledamöterna av näringsutskottet att bli lika aggressiva
            som färgen på betänkandet och se till att stora såväl som små
            företagare får det bättre. Ni kan göra mycket. Ni har sopat för
            mycket under mattan. Det går inte att som EKN säga att man inte
            är beredd att ta chanser men ändå vilja tjäna pengar. Det är just
            chanser vi måste ta i dagens läge för att få fart på landet. Jag
            tror inte att det finns något billigare medel än att ge exportkreditgarantier.
          </note>
          <note>
            Företagen får ju betala en självrisk, och de ger sig inte ut
            på hal is när de vet att de själva skall betala
          </note>
          <note>
            10 % i slutändan.
          </note>
          <note>
            Jag vill för ordningens skull yrka bifall till Ny demokratis
            reservation nr 2, mom. 1.
          </note>
          <note>
            Anf. 58 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag vill bara göra några korta kommentarer och reflexioner.
            Jag tror inte att man skall anklaga vare sig regering eller näringsutskott
            för att man inte hunnit verkställa Lindbecks alla förslag. De
            kom så pass sent. Jag vågar säga att jag kan instämma i det dominerande
            antalet förslag.
          </note>
          <note>
            Jag vågar säga att de steg för steg också kommer att genomföras.
            Men tiden måste ha sin gång. Man måste hinna bereda och gå igenom
            ärendena, men de passar ganska väl ihop med den sittande regeringens
            grundläggande politiska inriktning.
          </note>
          <note>
            När det gäller östbistånd och
          </note>
          <note>
            Exportkreditnämnden vill jag säga att vi har lämnat ett förslag
            till en kostnadsram. Jag kan hålla med om att den är begränsad.
            Det finns ett problem med dessa typer av kreditgarantier. Det
            finns så många företagare runt om i Sverige i dag som konstaterar
            att de kan sälja hela sin produktion till Östeuropa bara regeringen
            ger kreditgarantier till rimlig kostnad.
          </note>
          <note>
            Om inflationen i exempelvis Ryssland är över
          </note>
          <note>
            2 000 % per år går det inte att ta reverser som säkerhet. Vi
            måste -- och det försöker vi göra -- föra konstruktiva samtal
            för att hitta nya metoder för att få andra säkerheter för exporten.
            Det kan vara gas, olja eller andra produkter som går att omsätta
            i andra valutor än rubeln. Rubeln har ett mycket tveksamt värde.
          </note>
          <note>
            Jag tror att vi kommer att nå fram på en del punkter. Jag har
            samtalat även med en del av mina europeiska kolleger för att hitta
            metoder för och idéer om hur vi skulle kunna öka handelsutbytet
            trots problemen med den ryska rubeln.
          </note>
          <note>
            Föregående år fick vi, efter att på 80-talet och början på 90-talet
            ha haft mycket stora utflöden, för första gången ett nettoinflöde
            av riskkapital till
          </note>
          <note>
            Sverige. Det enda vi kan göra är att se till att vi har ett utomordentligt
            konkurrenskraftigt klimat i
          </note>
          <note>
            Sverige för företag. Invest in Sweden-projektet fördes över till
            Sverigebilden den 1 januari 1993.
          </note>
          <note>
            Tanken är att man där skall rekrytera personal som just skall
            syssla med dessa specifika frågor för att få utländska investerare
            in i landet. Jag är inte orolig över att svenska företag investerar
            utomlands, men jag efterlyser återflödet från andra utländska
            bolag in i Sverige. Jag tror på internationaliseringen av näringslivet
            i sig.
          </note>
          <note>
            Jag instämmer till sist i uppfattningen att det finns betydande
            problem vad gäller bankräntor och rörelsekapital. De är inte så
            akuta just nu, men de kommer att bli mycket besvärligare när konjunkturen
            tar fart och efterfrågan på krediter därmed ökar. Jag kan bara
            säga att vi i regeringen trycker på vad vi kan för att försöka
            få en lösning på den finansiella krisen och framför allt på bankernas
            problem under våren. Där ligger till stor del nyckeln till lösningen
            på problemen med bankräntorna och bankkrediterna.
          </note>
          <note>
            Vi måste dock vara på de klara med att vi måste ha en konkurrenskraftig
            kapitalbeskattning -- annars får vi inget inflöde av riskkapital.
            Det skulle bara innebära att kraven på avkastningen på riskkapitalet
            höjs i Sverige om vi har högre beskattning. Vi måste se till att
            vi steg för steg kommer ned på de nivåer som är konkurrenskraftiga.
          </note>
          <note type="speaker">
            Anf. 59 SIMON LILIEDAHL (nyd) replik:
          </note>
          <note>
            Herr talman! Jag tackar näringsministern för dessa trots allt
            något positiva tongångar.
          </note>
          <note>
            Vad beträffar bankerna och deras möjlighet att få ned räntorna
            börjar man misströsta. Vi har hört samma sak sägas av regeringsmedlemmarna
            Bo
          </note>
          <note>
            Lundgren och Per Westerberg i ett års tid, dvs. att man skall
            göra allt. Ingenting händer, och företag går omkull. Jag tror
            att den bistra medicinen måste sväljas. Staten måste gå in och
            genom minoritetsägande i t.ex. bankerna bestämma att de skall
            sänka sin spridning till normal europeisk nivå och på så sätt
            få ned räntorna.
          </note>
          <note>
            Jag vet att det stöter på tekniska problem.
          </note>
          <note>
            Konkurrensen med banker som inte behöver hjälp gör det svårt.
            Men någonting måste göras. Vi kan inte acceptera att år efter
            år tvingas leva med den förödande höga räntan utan att det händer
            någonting.
          </note>
          <note>
            Det är glädjande att höra att man håller på att jobba med exportkreditgarantiramarna.
            Jag tror, som jag har sagt tidigare, att man måste börja med
          </note>
          <note>
            Exportkreditnämnden. Det är en rigid myndighet, styrd av byråkrater,
            där de verkliga affärsmännen inte sätter sin fot. Där finns några
            få representanter för den privata sektorn, men det är inte tillräckligt.
          </note>
          <note>
            Nämnden måste få instruktioner från regeringen att ta risker.
            Det är fullständigt barockt att ha en organisation som inte är
            beredd att ta några som helst risker. Det är ju risktagande som
            behövs.
          </note>
          <note>
            Jag tror att man även skall titta på investeringsgarantierna
            som handhas av EKN. Nu ger man bara investeringsgarantier för
            politiska risker men däremot inte för några kommersiella.
          </note>
          <note>
            Det är också en sektor som man måste göra någonting åt för att
            det skall hända någonting i ekonomin.
          </note>
          <note>
            Jag vidhåller fortfarande att man har hamnat i fel fålla med
            investeringsspecialisterna vid
          </note>
          <note>
            Sverigebilden. Jag tror inte att det spelar så stor roll om specialisterna
            jobbar i USA eller i England. De har genom sina bankkontakter
            i alla fall grepp om vad som händer i Sverige. Dessa pengar skulle
            jag heller investera i t.ex. Taiwan där man, vilket Per
          </note>
          <note>
            Westerberg vet, har världens största valutaöverskott på bortåt
            90 miljarder US-dollar.
          </note>
          <note>
            Det är sådana länder som man skall satsa på.
          </note>
          <note>
            Företagen är också beredda att göra det. Jag har ett exempel
            på en lyckad satsning för bara något år sedan, som har inneburit
            att det redan har satts i gång viss tillverkning av persondatorer
            i Sverige.
          </note>
          <note>
            Anf. 60 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Vi jobbar mycket intensivt med att försöka få ordning
            på bankerna. Man skall ändå komma ihåg att det är ganska kort
            tid som den akuta bankkrisen har varat, och det är mycket stora
            belopp som står på spel. Det gäller då att verkligen göra analyserna
            och försöka finna konstruktiva lösningar, som bygger upp någonting
            för framtiden och skapar en fungerande kreditmarknad. Jag vågar
            säga att ingen möda sparas för att försöka hålla uppe hastigheten,
            men det gäller då att inte göra för grova fel i det sammanhanget.
          </note>
          <note>
            När det gäller Baltikum, precis som Östeuropa, måste man inse
            att det inte bara kommer att vara fråga om export, utan också
            om att lägga ut produktion för vidareexport till Östeuropa. Det
            har man fått göra i Sydostasien och många andra länder. Vissa
            delar måste dock behållas här hemma. Jag tror att man måste se
            mera okonventionellt på detta.
          </note>
          <note>
            Exportkreditnämnden är egentligen en försäkringsrörelse, där
            man försäkrar sig för kreditrisker, och själva avgiften är en
            premie. Man kan säga att avgifterna i dag ligger ganska nära genomsnittet
            i Europa. Sedan finns det uppenbarligen en del länder som anser
            att risken är densamma, oavsett vilket land man säljer till.
          </note>
          <note>
            Jag tror att det snarast är fråga om, i den dialog som vi för,
            att försöka hitta mer okonventionella säkerheter för exportkreditgarantierna
            i
          </note>
          <note>
            Östeuropa, när man icke har en fungerande penningekonomi. Det
            är så man har löst det i ett antal länder, där man har varit förhållandevis
            framgångsrik i fråga om att skapa ökad handel på det här området.
          </note>
          <note>
            Det kan alltid diskuteras om Invest in Sweden skall ligga under
            Sverigebilden. Vi fann att det var rationellt. Sverigebilden skall
            marknadsföra
          </note>
          <note>
            Sverige, inte bara som turistland utan också som investeringsland.
            Det står i statuten. Det är den totala bilden av Sverige som skall
            föras ut, både för affärer, för rekreation och för mycket annat.
          </note>
          <note>
            Invest in Sweden är nu i uppbyggnadsskedet, och jag tror att
            det har en betydande arbetsuppgift att fylla, med att verkligen
            marknadsföra den förändring i attityd som har skett i Sverige.
            Vi är alltså mycket positiva till investeringar i landet, i och
            med att det skapar arbetstillfällen och dessutom utvecklar näringslivet.
          </note>
          <note type="speaker">
            Anf. 61 SIMON LILIEDAHL (nyd) replik:
          </note>
          <note>
            Herr talman! Jag är den förste som vill satsa på
          </note>
          <note>
            Invest in Sweden. Jag tror bara att man måste skilja på finansiella
            investeringar och turism. Men låt oss se! Vi kan göra en utvärdering
            om ett år och se hur det har gått.
          </note>
          <note>
            Jag håller med Per Westerberg om att det är okonventionella säkerhetsinstitut,
            som ser till att man får låna, som behövs i Baltikum och
          </note>
          <note>
            Östeuropa. Vi väntar bara på regeringens initiativ till denna
            komplettering av Exportkreditnämnden.
          </note>
          <note>
            Det är det enda som jag nu än en gång vill klara ut:
          </note>
          <note>
            Allting tar så lång tid, när någonting skall tas fram.
          </note>
          <note>
            Det är nu som det behövs, och det skall inte utredas för mycket.
          </note>
          <note>
            Jag tackar näringsministern för att han har ställt upp och diskuterat
            det här. Jag vill inte förlänga debatten.
          </note>
          <note type="speaker">
            Anf. 62 BO G. JENEVALL (nyd):
          </note>
          <note>
            Herr talman! Jag vill helt kort tala om den lilla spillra som
            finns kvar av vår en gång så stolta varvsnäring. Frågan tas upp
            i det betänkande som vi diskuterar här i dag, och ett par talare
            har tidigare berört ämnet. Jag skall därför inte gå in på detaljerna.
          </note>
          <note>
            I betänkandet slås bl.a. fast att de här stödformerna upphör
            vid utgången av 1993, enligt EG:s direktiv.
          </note>
          <note>
            Det var då litet olyckligt att våra åtgärder här i
          </note>
          <note>
            Sverige upphörde ett år tidigare. Det kunde ha varit bra om detta
            hade samordnats.
          </note>
          <note>
            Jag vill citera några meningar i betänkandet, bl.a.
          </note>
          <note>
            följande: ''När EES-avtalet har trätt i kraft kommer
          </note>
          <note>
            Sverige genom avtalets beslutsmekanismer att ha möjlighet att
            delta i utarbetandet av eventuella nya direktiv.''
          </note>
          <note>
            Jag undrar: Innebär det att vi med viss automatik ansluter oss
            till de regler som då kommer att gälla inom EG? Jag förutsätter
            faktiskt det.
          </note>
          <note>
            Man kan också konstatera, vilket står i betänkandet, att Norge
            har gått den andra vägen och höjt sina bidrag till 13,2 %, samtidigt
            som vi har tagit bort dem.
          </note>
          <note>
            Näringsministern deltog i en frågestund här i december förra
            året, vilket omnämns i betänkandet: ''I sitt svar erinrade näringsministern
            om att varvsstödet inom EG-området gäller t.o.m.
          </note>
          <note>
            år 1993. Han uttalade vidare att regeringen mycket noga följer
            utvecklingen inom EG och att den, i det fall att det fattas beslut
            om förlängt varvsstöd inom
          </note>
          <note>
            EG, ånyo kommer att pröva frågan.''
          </note>
          <note>
            Det stryker väl ytterligare under samma sak.
          </note>
          <note>
            Näringsministern sade också här i dag att det inte skall bli
            högre skatter eller avgifter utan att det behövs konkurrensneutralitet
            inom de olika områdena. Det är precis vad det här handlar om.
          </note>
          <note>
            Utskottet har vidare sagt att det är mycket viktigt att olika
            industrigrenar erhåller konkurrensneutralitet. Över huvud taget
            är utskottet i hela betänkandet mycket positivt inställt till
            att göra någonting åt situationen, samtidigt som man beslutar
            att inte göra någonting alls.
          </note>
          <note>
            Därför är den här meningen mycket viktig:
          </note>
          <note>
            ''Däremot menar utskottet att det är angeläget att regeringen
            noga följer utvecklingen och vid behov vidtar åtgärder.''
          </note>
          <note>
            Det jag egentligen skulle vilja säga är att det finns ett sätt
            att hjälpa varvsnäringen -- den spillra som finns kvar. Vi hörde
            tidigare i debatten att ytterligare ett av de få företagen nu
            har gått i konkurs. Därför skulle jag vilja framställa ett förslag
            till näringsministern och därmed till regeringen, nämligen att
            man överväger möjligheten att ge statliga kreditgarantier utan
            subventioner. Det skulle alltså, förhoppningsvis, inte kosta staten
            någonting alls, men det skulle ha en vidunderlig effekt och innebära
            en stor skillnad för de återstående varvsenheterna, nämligen att
            de kunde lösa finansieringsfrågan.
          </note>
          <note>
            Det är möjligt att näringministern svarar att det finns sådana
            villkor inom EKN, vilket står i betänkandet. Det äger sin riktighet,
            men de krediterna är mycket kostsamma. Därmed ökar de ytterligare
            den stora räntebörda som de svenska enheterna får ta på sig.
          </note>
          <note>
            Jag vill alltså skicka det förslaget med näringsministern och
            hoppas att regeringen vill överväga det.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (näringspolitikens inriktning)
          </note>
          <note>
            Först biträddes reservation 2 av Bengt Dalström med 21 röster
            mot 8 för meningsyttringen av Rolf L
          </note>
          <note>
            Nilson i motsvarande del. 249 ledamöter avstod från att rösta.
          </note>
          <note>
            Härefter biträddes reservation 1 av Birgitta
          </note>
          <note>
            Johansson m.fl. med 113 röster mot 21 för reservation 2 av Bengt
            Dalström. 145 ledamöter avstod från att rösta.
          </note>
          <note>
            Slutligen bifölls utskottets hemställan med 144
          </note>
          <note>
            röster mot 113 för reservation 1 av Birgitta
          </note>
          <note>
            Johansson m.fl. 23 ledamöter avstod från att rösta.
          </note>
          <note>
            Mom. 2 (bibehållande av utvecklingsfondernas finansieringsverksamhet)
          </note>
          <note>
            Utskottets hemställan bifölls med 160 röster mot
          </note>
          <note>
            119 för reservation 3 av Birgitta Johansson m.fl. 1
          </note>
          <note>
            ledamot avstod från att rösta.
          </note>
          <note>
            Leif Marklud (s) anmälde att han avsett att rösta ja men markerats
            rösta nej.
          </note>
          <note>
            Mom. 4 (AP-fondens placeringsrätt)
          </note>
          <note>
            Utskottets hemställan bifölls med 160 röster mot
          </note>
          <note>
            119 för reservation 4 av Birgitta Johansson m.fl.
          </note>
          <note>
            Mom. 10 (nätverk för småföretag)
          </note>
          <note>
            Först biträddes reservation 7 av Birgitta Johansson m.fl. med
            110 röster mot 6 för meningsyttringen av
          </note>
          <note>
            Rolf L Nilson i motsvarande del. 163 ledamöter avstod från att
            rösta.
          </note>
          <note>
            Härefter bifölls utskottets hemställan med 158
          </note>
          <note>
            röster mot 114 för reservation 7 av Birgitta
          </note>
          <note>
            Johansson m.fl. 5 ledamöter avstod från att rösta.
          </note>
          <note>
            Mom. 13 (stöd till uppfinnare och innovatörer)
          </note>
          <note>
            Utskottets hemställan bifölls med 159 röster mot
          </note>
          <note>
            119 för reservation 8 av Birgitta Johansson m.fl.
          </note>
          <note>
            Mom. 14 (verkstadstekniska delegationen, VT-
          </note>
          <note>
            delegationen)
          </note>
          <note>
            Utskottets hemställan bifölls med 159 röster mot
          </note>
          <note>
            119 för reservation 9 av Birgitta Johansson m.fl.
          </note>
          <note>
            Mom. 20 (idécentra)
          </note>
          <note>
            Utskottets hemställan bifölls med 254 röster mot 22
          </note>
          <note>
            för reservation 12 av Bengt Dalström. 2 ledamöter avstod från
            att rösta.
          </note>
          <note>
            Mom. 26 (småföretagsutveckling)
          </note>
          <note>
            Först biträddes reservation 14 av Birgitta
          </note>
          <note>
            Johansson m.fl. med 116 röster mot 8 för meningsyttringen av
            Rolf L Nilson i motsvarande del. 154 ledamöter avstod från att
            rösta.
          </note>
          <note>
            Härefter bifölls utskottets hemställan med 159
          </note>
          <note>
            röster mot 120 för reservation 14 av Birgitta
          </note>
          <note>
            Johansson m.fl.
          </note>
          <note>
            Mom. 27 (stöd till kooperativ utveckling)
          </note>
          <note>
            Utskottets hemställan bifölls med 158 röster mot
          </note>
          <note>
            121 för reservation 15 av Birgitta Johansson m.fl.
          </note>
          <note>
            Mom. 33 (stöd till varvsindustrin, m.m.)
          </note>
          <note>
            Utskottets hemställan bifölls med 158 röster mot
          </note>
          <note>
            121 för reservation 16 av Birgitta Johansson m.fl.
          </note>
          <note>
            Mom. 39 (teknisk-vetenskaplig attachéverksamhet)
          </note>
          <note>
            Utskottets hemställan bifölls med 140 röster mot
          </note>
          <note>
            138 för reservation 17 av Rolf Dahlberg m.fl. 1
          </note>
          <note>
            ledamot avstod från att rösta.
          </note>
          <note>
            Krister Örnfjäder (s) anmälde att han avsett att rösta ja men
            markerats ha avstått från att rösta.
          </note>
          <note>
            Fanny Rizell (kds) anmälde att hon avsett att rösta nej men markerats
            ha röstat ja.
          </note>
          <note>
            Mom. 41 (Standardiseringskommissionen)
          </note>
          <note>
            Utskottets hemställan bifölls med 158 röster mot
          </note>
          <note>
            119 för reservation 18 av Birgitta Johansson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            4 § Beslut om fortsatt ärendebehandling den 21
          </note>
          <note>
            april
          </note>
          <note>
            Kammaren beslöt att ärendebehandlingen skulle fortsättas vid
            arbetsplenum den 21 april.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Skatteutskottets betänkanden
          </note>
          <note>
            1992/93:SkU21 Företagsskattefrågor
          </note>
          <note>
            1992/93:SkU22 Anslag till skatteförvaltningen, m.m.
          </note>
          <note>
            Justitieutskottets betänkanden
          </note>
          <note>
            1992/93:JuU25 Anslag till kriminal vården, m.m.
          </note>
          <note>
            1992/93:JuU26 Anslag till rättshjälp m.m.
          </note>
          <note>
            1992/93:JuU27 Anslag till brottsskadenämnden m.m.
          </note>
          <note>
            1992/93:JuU28 Anslag till Svensk författningssamling m.m.
          </note>
          <note>
            Lagutskottets betänkande
          </note>
          <note>
            1992/93:LU39 Vissa frågor om ansvarsförsäkring
          </note>
          <note>
            Socialförsäkringsutskottets betänkande
          </note>
          <note>
            1992/93:SfU14 Socialförsäkring -- inriktning och anslag
          </note>
          <note>
            Näringsutskottets betänkande
          </note>
          <note>
            1992/93:NU24 Bankstödet m.m.
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 april
          </note>
          <note>
            1992/93:143 av Lena Klevenås (s) till statsrådet
          </note>
          <note>
            Beatrice Ask om de framtida möjligheterna till komvuxutbildning:
          </note>
          <note>
            I regeringens proposition 1992/93:100 kan man läsa: ''Kunskapssamhället
            kräver att perspektivet i synen på utbildningen förändras, från
            att se utbildning som en ungdomens introduktion till ett långt
            yrkesliv till att se utbildning som en livslång process, där kunskaper
            kompletteras, förnyas och fördjupas, i utbildningssystemet, på
            arbetsplatsen och på fritiden.''
          </note>
          <note>
            Men i ett dokument kallat ''Målrelaterade statsstipendier'' från
            Utbildningsdepartementet,
          </note>
          <note>
            Ds 1992:123, kan man läsa följande: ''Staten bör inte hymla med
            att eftersatta gymnasiestudier är något som den enskilde kommer
            att få betala själv genom ett eget hårt arbete'' och ''Statens
            signalsystem skulle entydigt bli att slarv med den grundläggande
            skolgången är något som man i huvudsak på egen bekostnad och genom
            egna ansträngningar får hämta igen senare i livet.''
          </note>
          <note>
            Mot bakgrund av ovanstående vill jag fråga statsrådet Beatrice
            Ask följande:
          </note>
          <note>
            Avser regeringen att försvåra för vuxna att ta igen eller komplettera
            utbildning på komvux på det sätt som hittills har varit möjligt,
            vilket av flera utländska bedömare ansetts vara världens bästa
            vuxenutbildning?
          </note>
          <note type="speaker">
            1992/93:144 av Birgit Henriksson (m) till justitieministern om
            hämtning till domstolsförhandling:
          </note>
          <note>
            Det händer allt oftare att tilltalade inte kommer till huvudförhandling.
            Detta gäller som regel personer som inte bryr sig om utfärdade
            viten -- de är
          </note>
          <note>
            ''betalningsimmuna''.
          </note>
          <note>
            1984 ändrades rättegångsbalken på så sätt att domstol kan besluta
            att polisen får omhänderta en trilskande person upp till 18 timmar
            före tidpunkten för domstolsinställelsen.
          </note>
          <note>
            Rättegångsbalken 9 kap. 10 § har nu följande lydelse: ''Skall
            någon hämtas till ett sammanträde inför rätten, får han, om ej
            annat följer av vad som sägs nedan, inte omhändertas tidigare
            än vad som är nödvändigt för att han skall kunna inställas omedelbart
            till sammanträdet.
          </note>
          <note>
            Om hämtningsförsök tidigare misslyckats eller om man på grund
            av vad som är känt om den som skall hämtas och har grund för denna
            särskilda hämtning får rätten eller polismyndigheten besluta om
            att göra omhändertagandet tidigare än vad som sägs i första stycket.
            Det får dock ske högst 6 timmar --
          </note>
          <note>
            eller om rätten beslutat -- högst 18 timmar tidigare.
          </note>
          <note>
            Vid rättens prövning skall särskilt beaktas vilka olägenheter
            det kan antas medföra att den som skall hämtas inte är närvärande
            vid sammanträdet inför rätten.
          </note>
          <note>
            Den, som har omhändertagits enligt andra stycket, är skyldig
            att i avvaktan på inställelsen stanna kvar på polisstationen eller
            annan plats, som bestämts av polismyndigheten. Den omhändertagne
            får inte underkastas annan inskränkning i sin frihet än vad som
            påkallas av ändamålet med omhändertagandet, ordningen eller allmän
            säkerhet.''
          </note>
          <note>
            Polismyndigheten anser inte att den hämtade kan förvaras i arrest.
            Därför blir det i princip omöjligt för polisen att genomföra detta
            slags hämtningar.
          </note>
          <note>
            Eftersom man inte heller anser att den hämtade kan sitta i polisreception
            eller liknande lokal upp till 18
          </note>
          <note>
            timmar -- man har inte resurser att bevaka de hämtade -- innebär
            det att man i praktiken inte kan genomföra sådana hämtningar.
          </note>
          <note>
            Köpings tingsrätt har gjort en förfrågan till polisen i Köping
            om man delar uppfattningen att hämtad inte får förvaras i arrest.
          </note>
          <note>
            Polisen i Köping har inhämtat yttrande från
          </note>
          <note>
            Polishögskolan.
          </note>
          <note>
            Om Polishögskolans tolkning av RB 9 kap. 10 § är riktig försvåras
            domstolarnas handläggning av mål enligt ovan.
          </note>
          <note>
            Med hänvisning till det ovan anförda vill jag fråga justitieministern:
          </note>
          <note>
            Är justitieministern beredd att ändra lagrummet på så sätt att
            förvaring i arrest blir tillåten i de fall det är befogat?
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 15 april
          </note>
          <note>
            1992/93:557 av Lars Sundin (fp) till statsrådet Ulf
          </note>
          <note>
            Dinkelspiel om EG-förhandlingarna och frihandeln med Baltikum:
          </note>
          <note>
            Finns det någon grund för uppgifterna i massmedierna om att Sverige
            i EG-förhandlingarna skulle vara berett att ge upp frihandeln
            med
          </note>
          <note>
            Baltikum?
          </note>
          <note type="speaker">
            1992/93:558 av Elvy Söderström (s) till arbetsmarknadsministern
            om stödområdesplacering av Örnsköldsviks kommun:
          </note>
          <note>
            Vid sammanträde den 7 april beslöt regeringen att lägga ytterligare
            ett antal kommuner, hela eller delar därav, i tillfälligt stödområde
            fram till den 30
          </note>
          <note>
            juni 1995. Regeringen beslöt också att de kommuner som tidigare
            placerats in i tillfälligt stödområde får behålla sin ställning.
          </note>
          <note>
            I likhet med många andra kommuner runt om i
          </note>
          <note>
            Sverige brottas Örnsköldsviks kommun med stora problem vad gäller
            hög arbetslöshet. Under de tre senaste åren har strukturförändringar
            och rationaliseringar inom industrin gett ett bortfall av
          </note>
          <note>
            3 000 arbetstillfällen, vilket är 12--13 % av arbetskraften.
            I förteckningen över de kommuner som regeringen den 7 april 1993
            beslutat placera i tillfälligt stödområde finns inte Örnsköldsviks
            kommun med.
          </note>
          <note>
            Min fråga är därför:
          </note>
          <note>
            På vad grundade regeringen sitt beslut att ej inplacera de delar
            av Örnsköldsviks kommun som ej ingår i stödområde två i tillfälligt
            stödområde?
          </note>
          <note>
            1992/93:559 av Sten Söderberg (-) till utrikesministern om vapenembargot
            mot Bosnien-
          </note>
          <note>
            Hercegovina:
          </note>
          <note>
            Utrotningen fortsätter i Bosnien-Hercegovina vad gäller den muslimska
            befolkningen.
          </note>
          <note>
            Detta kan ej längre accepteras. Vi måste börja ge bistånd i form
            av robotar från Bofors.
          </note>
          <note>
            FN:s vapenembargo måste bort vad gäller Bosnien.
          </note>
          <note>
            Min fråga är:
          </note>
          <note>
            Är regeringen beredd att verka för att FN:s vapenembargo mot
            Bosnien-Hercegovina upphör?
          </note>
          <note>
            1992/93:560 av Sten Söderberg (-) till jordbruksministern om
            förbudet mot s.k. religiös slakt:
          </note>
          <note>
            Enligt svensk djurskyddslag skall husdjur vid slakt vara bedövat
            när blodet tappas av. Detta innebär att s.k. religiös slakt, judisk
            och muslimsk, är förbjuden. Detta innebär en inskräkning av religionsfrihet
            m.m. Dispenser bör ges.
          </note>
          <note>
            Min fråga är:
          </note>
          <note>
            Avser jordbruksministern medverka till att judar och muslimer
            får behövliga dispenser?
          </note>
          <note>
            1992/93:561 av John Andersson (-) till miljöministern om blyhagel:
          </note>
          <note>
            Det har uppstått en märklig debatt om blyhagel och dess användning.
            Kommuner har tagit beslut om att stänga skjutbanor med mycket
            tvivelaktiga undersökningar som grund. Miljöministern har på kort
            tid vid två tillfällen fått svara på frågor om blyhagel och ev.
            åtgärder mot dess användning.
          </note>
          <note>
            Självfallet skall allt som orsakar skador på natur och miljö
            tas på allvar och förhindras. Då kan det vara försvarbart att
            inskränka blyhagelanvändningen i vissa våtmarker.
          </note>
          <note>
            Men nu finns risk för ren hysteri och oövertänkta beslut, vilket
            ingen är betjänt av. Nu måste en allsidig bedömning göras av miljökonsekvenserna
            vid all blyanvändning, exempelvis av alla de hundratusentals ton
            blykabel som är nergrävda i marken.
          </note>
          <note>
            Det finns även andra frågeställningar att räta ut, bl.a.:
          </note>
          <note>
            I vilken utsträckning måste gevären bytas ut? Vissa uppgifter
            talar om ca 90 % av hagelvapnen. Är det möjligt att åtgärda skjutbanorna
            i stället för att stänga dessa och förvisa skyttarna ut i skogen?
          </note>
          <note>
            Debatten kring blyhaglen visar att det behövs en allsidig utredning
            för att undvika helt felaktiga åtgärder eller belsut.
          </note>
          <note>
            Är miljöministern beredd att ta nödvändiga initiativ så att frågekomplexet
            kring blyhaglen snabbt utreds?
          </note>
          <note>
            1992/93:562 av Bengt Lindqvist (s) till statsrådet
          </note>
          <note>
            Beatrice Ask om läromedel för synskade:
          </note>
          <note>
            Synskadade barn och ungdomar går numera i hemortens grundskolor
            och gymnasier. För att detta skall fungera måste de givetvis få
            tillgång till de böcker och andra läromedel som kamraterna i klassen
            använder. Ansvaret för att synskadade elever får de läromedel
            de behöver åvilar SIH-
          </note>
          <note>
            läromedel.
          </note>
          <note>
            Nu kommer alarmerande rapporter från elever, föräldrar och lärare
            om att synskadade elever inte längre kan få de böcker de behöver.
            Från SIH-
          </note>
          <note>
            läromedel uppger man i en rapport att resurserna för nästa läsår
            endast räcker till att framställa hälften av de böcker eleverna
            kommer att behöva.
          </note>
          <note>
            Detta är givetvis en fullständigt oacceptabel situation.
          </note>
          <note>
            Vilka åtgärder ämnar statsrådet Ask vidta i syfte att se till
            att synskadade elever under nästa läsår får tillgång till de böcker
            de behöver?
          </note>
          <note>
            1992/93:563 av Kjell Eldensjö (kds) till statsrådet
          </note>
          <note>
            Ulf Dinkelspiel om svensk alkoholpolitik inför EG:
          </note>
          <note>
            I informationsfoldern ''EG, EES, EU inför folkomröstningen''
            står det bl.a. angående svensk alkoholpolitik: ''Regering och
            riksdag vill behålla de svenska alkoholmonopolen av sociala skäl.''
          </note>
          <note>
            Samtidigt sägs emellertid att det finns risk att de strider mot
            EES konkurrensregler. Detta uppfattar jag så att risken för att
            svensk alkoholpolitik eventuellt måste omprövas för att ''EG-
          </note>
          <note>
            anpassas''redan i denna informationsbroschyr framskymtar
          </note>
          <note>
            Min fråga till statsrådet Dinkelspiel är följande:
          </note>
          <note>
            Finns det över huvud taget något kompromissutrymme från svensk
            sida vad gäller alkoholpolitiken?
          </note>
          <note type="speaker">
            1992/93:564 av Kjell Eldensjö (kds) till justitieministern om
            åtgärder för att öka människors rättstrygghet:
          </note>
          <note>
            Allmänhetens tilltro till rättsväsendet i Sverige har varit vikande
            under ett antal år. Det grova våldet i samhället har ökat, liksom
            antalet väpnade rån.
          </note>
          <note>
            Polisens brottsuppklarandeprocent är dess värre alltför låg.
          </note>
          <note>
            Opinionsmätningar visar att många människor, speciellt män, skulle
            vilja beväpna sig för att lättare kunna värja sig vid eventuella
            våldspåhopp. Enligt uppgift i medierna finns det en del taxichaufförer
            som har beväpnat sig olagligen, för att känna sig något tryggare
            i sin yrkesutövning. Ännu fler skulle vilja beväpna sig.
          </note>
          <note>
            Min fråga till justitieministern är följande:
          </note>
          <note>
            Hur kommer Justitiedepartementet att agera för att minska människors
            oro, så att den olagliga beväpningen känns obehövlig och inte
            ökar ytterligare i omfattning?
          </note>
          <note>
            1992/93:565 av Ingbritt Irhammar (c) till statsrådet
          </note>
          <note>
            Reidunn Laurén om översyn av sekretesslagen:
          </note>
          <note>
            Svea Hovrätt har fastslagit att de videofilmer som är bevismaterial
            i den s.k. barnporrhärvan dels är allmänna handlingar, dels ej
            är sekretessbelagda.
          </note>
          <note>
            De skall därför på begärna lämnas ut till var och en som önskar
            en kopia av filmerna enligt den s.k.
          </note>
          <note>
            offentlighetsprincipen. Nuvarande sekretesslag hindrar därmed
            ej spridning av barnporrfilmer, även om detta är förbjudet enligt
            annan lag.
          </note>
          <note>
            Konsekvensen av detta blir att tingsrätten först tvingas sprida
            barnporr till självkostnadspris, för att av senare döma utgivaren
            för en spridning av samma alster. Detta är, enligt min mening,
            motsägelsefullt och inkonsekvent.
          </note>
          <note>
            Mot denna bakgrund vill jag fråga statsrådet:
          </note>
          <note>
            Ämnar statsrådet ta initiativ till att ändra sekretesslagen på
            detta område?
          </note>
          <note type="speaker">
            1992/93:566 av Kent Carlsson (s) till utrikesministern om Västbanken
            och Gaza:
          </note>
          <note>
            Den israeliska regeringen beslutade för en tid sedan att stänga
            av de av Israel ockuperade områdena
          </note>
          <note>
            Gaza och Västbanken. Beslutet innebär att palestinier i dessa
            områden förhindras att ta sig till sina arbeten eller skolor.
          </note>
          <note>
            För många enskilda palestinier innebär detta att deras möjlighet
            till egen försörjning förstörs. I
          </note>
          <note>
            förlängningen kommer detta att ställa större krav på ökat direkt
            bistånd från världssamfundet till de ockuperade områdena.
          </note>
          <note>
            Israels regering beslutade för knappt en vecka sedan att förlänga
            avstängningen på obestämd tid.
          </note>
          <note>
            Jag vill med anledning av detta fråga utrikesministern:
          </note>
          <note>
            Har den svenska regeringen hos den israeliska regeringen protesterat
            mot beslutet att stänga av
          </note>
          <note>
            Västbanken och Gaza?
          </note>
          <note type="speaker">
            1992/93:567 av Mats Hellström (s) till jordbruksministern om
            EG-förhandlingarna och konsumentintressena:
          </note>
          <note>
            Jordbruksministern har inbjudit producentintresset genom LRF
            att delta i den officiella svenska förhandlingsdelegationen vid
            genomgången av
          </note>
          <note>
            EG:s regelverk i medlemskapsförhandlingarna.
          </note>
          <note>
            Avser jordbruksministern att ge representanter för konsumentintresset
            samma möjligheter att medverka i det officiella förhandlingsarbetet
            med
          </note>
          <note>
            EG?
          </note>
          <note>
            1992/93:568 av Chatrine Pålsson (kds) till statsrådet
          </note>
          <note>
            Bo Lundgren om beskattningen av den s.k.
          </note>
          <note>
            barnomsorgspengen:
          </note>
          <note>
            Stockholms kommun införde vid årsskiftet en barnomsorgspeng.
            Den möjliggör för föräldrar att köpa barnomsorg av i princip vem
            som helst --
          </note>
          <note>
            kommunalt, kooperativt eller privat. För att få möjlighet att
            ta emot barnomsorgspengen ställer kommunen som krav att dagmamman
            eller annan vårdare, som kan vara barnets mormor, har ett eget
            företag. Kommunen ställer också som krav att företagaren/vårdaren
            har utbildning eller erfarenhet av barn och att han/hon betalar
            skatt.
          </note>
          <note>
            Föräldrarna kan tyvärr inte själva ta barnomsorgspengen eftersom
            det i sådana fall skulle räknas som en vårdlön.
          </note>
          <note>
            Problemet är nu att skattemyndigheterna sätter käppar i hjulet
            då de kräver att vårdaren skall sköta om minst fem barn för att
            få ta hand om barn över huvud taget. Jag menar att det är beklagligt
            att skattemyndigheterna försöker sabotera en kommuns försök att
            skapa valfrihet för föräldrarna och mångfald i barnomsorgen.
          </note>
          <note>
            Avser skatteministern att vidta åtgärder i syfte att undanröja
            dessa hinder?
          </note>
          <note>
            1992/93:569 av Eva Zetterberg (v) till statsrådet Ulf
          </note>
          <note>
            Dinkelspiel om fruktimporten från Sydafrika:
          </note>
          <note>
            Regeringen uppges ha beviljat alla 159 ansökningar om dispens
            från förbudet för handel med Sydafrika utom 10. Dispenserna för
            export till Sydafrika har regeringen motiverat med sysselsättningsskäl.
          </note>
          <note>
            Nu har även fruktimportörer fått dispens. I
          </note>
          <note>
            realiteten upphäver regeringen på detta sätt lagen om handelsförbud.
          </note>
          <note>
            Detta sker utan att de villkor uppfyllts som riksdagen antog
            för mindre än ett år sedan. Någon bindande överenskommelse om
            en övergångsregering har inte träffats. Hela demokratiseringsprocessen
            är allvarligt hotad av det tilltagande våldet. Militanta extremist-
            eller nazistgrupper har hotat med inbördeskrig.
          </note>
          <note>
            Med anledning härav frågar jag utrikeshandelsministern:
          </note>
          <note>
            På vilka grunder har regeringen beviljat dispens för fruktimport
            från Sydafrika?
          </note>
          <note type="speaker">
            1992/93:570 av Robert Jousma (nyd) till kulturministern om uppehållstillstånd
            för hivpositiva personer:
          </note>
          <note>
            Svenska smittskyddsläkare uppger i en artikel i senaste numret
            av Läkartidningen att det pågår en oroande ökning av smittspridning
            från hivpositiva afrikaner i Stockholms län. Antalet nyanmälda
            fall till smittskyddsläkarna ökar årligen. Afrikaner är med något
            enstaka undantag smittade via heterosexuella kontakter.
          </note>
          <note>
            Förutom de 266 hivsmittade afrikanerna finns i
          </note>
          <note>
            Stockholms län även 40 heterosexuellt smittade personer av annat
            utländskt ursprung. Av de 120
          </note>
          <note>
            svenskar i länet som smittats heterosexuellt är ca 35
          </note>
          <note>
            smittade av afrikaner och 30 av andra nationaliteter.
          </note>
          <note>
            Enligt läkarna är det svårt att få de smittade afrikanerna att
            följa de förhållningsregler som gäller. De uppger inte för sina
            partner att de är smittade, och de använder inte kondom.
          </note>
          <note>
            Utvecklingen är enligt smittskyddsläkarna mycket oroande. Personligen
            instämmer jag i detta, och min fråga till kulturministern är om
            kulturmininstern är beredd att medverka till att de hivssmittade
            som inte följer de skyddsregler som gäller inte skall få uppehållstillstånd
            och förpassas ur riket.
          </note>
          <note>
            1992/93:571 av Ulf Eriksson (nyd) till socialministern om icke
            vårdnadshavares rätt till s.k. skolbesök:
          </note>
          <note>
            Det förekommer enligt uppgift i ganska många fall att förälderr
            med ensamvårdnad utestänger den andra föräldern eller annan anhörig
            till barnet från att besöka barnet i skolan för att där följa
            undervisningen.
          </note>
          <note>
            Det ligger ofta i både barnets och den utestängda förälderns
            intresse att de här skolbesöken görs. Min fråga till socialministern
            är därför om socialministern är beredd att medverka till att ensamvårdnadshavare
            inte tillåts att på detta sätt utestänga den andra föräldern eller
            annan anhörig från att utöva sin rätt till skolbesök.
          </note>
          <note type="speaker">
            1992/93:572 av Peter Kling (nyd) till kommunikationsministern
            om avgifterna för bortforsling av fordon:
          </note>
          <note>
            Nu skall Gatu- och fastighetskontoret höja avgiften för bortforsling
            av fordon från 1 200 till 1 500 kr, en höjning med 25 %! Samtidigt
            höjs dygnskostnaden för förvaring av fordon i samband med flyttning
            från 30 till 40 kr,. även det en 25-procentig höjning!
          </note>
          <note>
            I stället för att införa skatte- eller momsökningar som så att
            säga öppet måste redovisas smyghöjer man på detta sätt de kommunala
            intäkterna.
          </note>
          <note>
            Vad är det för samhälle vi lever i, undrar man, där medborgarna
            förföljs av lapplisor som har att följa absurt krångliga parkeringsregler
            som ofta är mer eller mindre omöjliga för medborgarna att förstå
            och som vid överträdelse leder till mycket dyra parkeringsböter
            m.m?
          </note>
          <note>
            Är statsrådet beredd att medverka till en snabb regeländring
            så att den här typen av konfiskering inte längre tillåts?
          </note>
          <note type="speaker">
            1992/93:573 av Ulf Björklund (kds) till miljöministern om skyddsnivån
            för valar:
          </note>
          <note>
            År 1991 stödde Sverige en IWC-resolution som bl.a. slog fast
            en skyddsnivå för valtammar som är
          </note>
          <note>
            54 % av beståndets ursprungliga storlek. År 1992
          </note>
          <note>
            stödde Sverige en resolution som åter slog fast denna skyddsnivå.
            Denna nivå har inte uppnåtts för vikvalen trots att stammen troligtvis
            tillvuxit sedan förbudet mot kommersiell valfångst infördes 1982.
          </note>
          <note>
            Enligt IWC:s vetenskapliga kommitté minskade stammen av vikval
            kontinuerligt under de 30 åren innan moratoriet trädde i kraft.
            Det finns med andra ord anledning till stor försiktighet vid ett
            eventuellt hävande av moratoriet.
          </note>
          <note>
            Önskvärt vore om Sverige kan stödja Frankrikes förslag till att
            IWC etablerar skyddsreservat för valar i Antarktis söder om den
            40:e breddgraden.
          </note>
          <note>
            Vidare vore det önskvärt om Sveriges inställning kunde vara att
            alla delar i IWC:s förvaltningsmodell bör antas av kommissionen
            innan IWC:s förbud mot kommersiell valfångst kan hävas.
          </note>
          <note>
            Vilka instruktioner kommer Sveriges representant i den internationella
            valfångskommissionen (IWC)
          </note>
          <note>
            att få inför kommissionens årsmöte i Kyoto den 10--
          </note>
          <note>
            14 maj?
          </note>
          <note>
            1992/93:574 av Annika Åhnberg (-) till miljöministern om kärnkraftsreaktorn
            i Ågesta:
          </note>
          <note>
            Den 1 maj 1969 var kärnkraftsreaktorn i Ågesta mycket nära ett
            totalt haveri, som skulle ha fått fruktansvärda konsekvenser.
          </note>
          <note>
            Detta synnerligen allvarliga tillbud har först nu kommit till
            allmän kännedom. Rapportering och analys av det inträffade har
            varit otillfredsställande.
          </note>
          <note>
            Det måste nu klarläggas varför.
          </note>
          <note>
            Själva händelseförloppet måste också noggrant utredas, och denna
            analys måste bli offentligt tillgänglig.
          </note>
          <note>
            Jag vill därför fråga miljöministern:
          </note>
          <note>
            Avser regeringen vidta åtgärder så att omständigheterna kring
            det som skedde vid
          </note>
          <note>
            Ågestareaktorn den 1 maj 1969 blir klarlagda?
          </note>
          <note type="speaker">
            1992/93:575 av Kenneth Lantz (kds) till arbetsmarknadsministern
            om ökad sysselsättning genom arbete som förbättrar miljön:
          </note>
          <note>
            Arbetsmarknaden fortsätter att vara ansträngd trots flera åtgärder
            som borde gett något bättre resultat än vad vi ser i dag. Många
            hem har fått möta denna bistra verklighet samtidigt som många
            av oss konstaterar att vi ännu har mycket att göra i utvecklingen
            av vårt land. Miljösituationen i
          </note>
          <note>
            Sverige är bättre än i många av våra grannländer.
          </note>
          <note>
            Detta är dock ingen anledning att underlåta att vidta fortsatta
            åtgärder till förmån för en bättre miljö i Sverige. Vi har många
            år av försyndelser bakom oss med utsläpp av olika slag. Såväl
            marksom sjöområden väntar i dag på insatser av olika slag.
          </note>
          <note>
            Med nuvarande arbetsmarknadsläge borde det finnas utrymme för
            konkreta insatser till förmån för miljöarbete. Det finns i vårt
            land flera kommuner som kan uppvisa behov av ganska enkla men
            arbetskrävande arbetsuppgifter inom miljöarbetet.
          </note>
          <note>
            Det skulle vara en förträfflig investering att satsa på miljövårdande
            arbetsinsatser i denna speciella tid.
          </note>
          <note>
            Vilka arbetsmarknadsåtgärder ämnar arbetsmarknadsministern vidtaga
            inom just miljöarbetet?
          </note>
          <note type="speaker">
            1992/93:576 av Sylvia Lindgren (s) till arbetsmarknadsministern
            om ökad tillväxt och fler arbetstillfällen i kommunerna:
          </note>
          <note>
            Arbetslösheten och antalet varsel om uppsägning fortsätter att
            öka och då inte minst i våra storstäder.
          </note>
          <note>
            De negativa konsekvenserna av att man inte har något jobb eller
            riskerar att snart bli arbetslös är för den enskilde individen
            mycket stora men också förödande för samhällsekonomin. Vi har
            helt enkelt inte råd med arbetslöshet. I Stockholm beräknas socialbidragskostnaderna
            för 1993 till minst 1,3 miljarder kronor, bl.a. som en följd av
            arbetslösheten.
          </note>
          <note>
            Nuvarande statsbidragssystem missgynnar dessutom i hög grad storstäderna.
            Statliga beslut ledde till att Stockholms stad förlorade ca 2,7
          </note>
          <note>
            miljarder av sina inkomster för 1993.
          </note>
          <note>
            Ämnar arbetsmarknadsministern att vidtaga några åtgärder för
            att stimulera en ökad tillväxt i kommunerna och fler arbetstillfällen
            -- i stället för att straffa dem genom sänkta statsbidrag?
          </note>
          <note>
            8 § Kammaren åtskildes kl. 13.45.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 3 §
          </note>
          <note>
            anf. 18 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
