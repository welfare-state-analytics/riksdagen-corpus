<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--64</head>
          <docDate when="1993-02-18 00:00:00">1993-02-18 00:00:00</docDate>
        </div>
      </front>
      <body>
        <div>
          <note>
            1 § Avsägelser
          </note>
          <note>
            Andre vice talmannen meddelade att Ingvar
          </note>
          <note>
            Johnsson (s) avsagt sig uppdraget att vara suppleant i utbildningsutskottet.
          </note>
          <note>
            Kammaren biföll denna avsägelse.
          </note>
          <note>
            Andre vice talmannen meddelade att Margareta
          </note>
          <note>
            Viklund (kds) avsagt sig uppdraget att vara suppleant i socialutskottet.
          </note>
          <note>
            Kammaren biföll denna avsägelse.
          </note>
          <note>
            2 § Anmälan om kompletteringsval till vissa utskott m.m.
          </note>
          <note>
            Andre vice talmannen meddelade dels att socialdemokratiska riksdagsgruppen
            på grund av uppkomna vakanser anmält Ingvar Johnsson som ledamot
            i konstitutionsutskottet efter Odd
          </note>
          <note>
            Engström, Inger Lundberg som ledamot i utbildningsutskottet efter
            Ingvar Johnsson, Ines
          </note>
          <note>
            Uusmann som ledamot i trafikutskottet efter Birger
          </note>
          <note>
            Rosqvist, Sven-Gösta Signell som ledamot i krigsdelegationen
            efter Birger Rosqvist, Maj-Lis
          </note>
          <note>
            Lööw som ledamot i den svenska delegationen till
          </note>
          <note>
            Gemensamma parlamentarikerkommittén EG-
          </note>
          <note>
            Sverige efter Odd Engström samt Krister
          </note>
          <note>
            Örnfjäder som suppleant i utbildningsutskottet efter Inger Lundberg
            och som suppleant i trafikutskottet efter Ines Uusmann, dels att
            kristdemokraterna gruppkansli anmält Fanny
          </note>
          <note>
            Rizell som suppleant i socialutskottet efter
          </note>
          <note>
            Margareta Viklund.
          </note>
          <note>
            Andre vice talmannen förklarade valda till
          </note>
          <note>
            ledamot i konstitutionsutskottet
          </note>
          <note>
            Ingvar Johnsson (s)
          </note>
          <note>
            ledamot i utbildningsutskottet
          </note>
          <note>
            Inger Lundberg (s)
          </note>
          <note>
            ledamot i trafikutskottet
          </note>
          <note>
            Ines Uusmann (s)
          </note>
          <note>
            ledamot i krigsdelegationen
          </note>
          <note>
            Sven-Gösta Signell (s)
          </note>
          <note>
            ledamot i den svenska delegationen till
          </note>
          <note>
            Gemensamma parlamentarikerkommittén EG-
          </note>
          <note>
            Sverige
          </note>
          <note>
            Maj-Lis Lööw (s)
          </note>
          <note>
            suppleant i socialutskottet
          </note>
          <note>
            Fanny Rizell (kds)
          </note>
          <note>
            suppleant i utbildningsutskottet
          </note>
          <note>
            Krister Örnfjäder (s)
          </note>
          <note>
            suppleant i trafikutskottet
          </note>
          <note>
            Krister Örnfjäder (s)
          </note>
          <note>
            3 § Justering av protokoll
          </note>
          <note>
            Justerades protokollet för den 12 februari.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:165 till utrikesutskottet
          </note>
          <note>
            5 § Svar på interpellation 1992/93:74 om de nya militära insatserna
            mot Irak
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck ställer i sin interpellation en
            rad frågor till mig med anledning av den missilattack som USA
            med allierat stöd den
          </note>
          <note>
            17 januari riktade mot Bagdad.
          </note>
          <note>
            Interpellanten frågar vilket aktuellt beslut som fattats i FN:s
            säkerhetsråd som legitimerar USA:s attack mot Bagdad. Han frågar
            vidare vilka belägg som finns för att en kärnvapenanläggning i
            Irak träffats och vilka risker som finns för civilbefolkningen
            då man sätter in kryssningsrobotar mot en kärnvapenanläggning.
          </note>
          <note>
            Hans Göran Franck vill också veta hur en fredlig lösning kan
            uppnås genom militära aktioner av det slag som USA och sedermera
            andra västmakter företagit och om regeringen stöder detta agerande.
          </note>
          <note>
            Slutligen ställs frågan huruvida det finns andra utvägar och
            metoder för att uppnå fred i regionen.
          </note>
          <note>
            Jag har tolkat interpellationen så, att frågorna bör besvaras
            med utgångspunkt i den nämnda missilattacken.
          </note>
          <note>
            Herr talman! Förenta Staterna genomförde den 17
          </note>
          <note>
            januari en attack med kryssningsrobotar mot en anläggning i Zaafaraniyah
            söder om Bagdad. Målet var kopplat till Iraks nukleära program.
            Attacken stöddes av andra medlemmar i koalitionen mot
          </note>
          <note>
            Irak.
          </note>
          <note>
            Den amerikanska missilattacken mot Bagdad genomfördes sedan Irak
            upprepade gånger nonchalerat säkerhetsrådets krav på att FN:s
            särskilda kommission, UNSCOM, obehindrat skulle få utföra sin
            uppgift att eliminera Iraks kapacitet för framställning av massförstörelsevapen.
            Irak vägrade låta
          </note>
          <note>
            UNSCOM:s inspektörer använda eget flyg från
          </note>
          <note>
            Bahrain och att garantera deras säkerhet. Man bröt därmed mot
            den resolution som reglerar villkoren för vapenstilleståndet och
            den särskilda kommissionens verksamhet -- 687 -- och två efterföljande
            resolutioner.
          </note>
          <note>
            Säkerhetsrådet förklarade vid två möten, den 8 och den 11 januari,
            att Iraks fortsatta hinder för
          </note>
          <note>
            UNSCOM:s verksamhet utgjorde ett oacceptabelt brott mot resolution
            687 och varnade för konsekvenserna om detta fortsatte. UNSCOM:s
            ordförande Rolf Ekéus förklarade för rådets ordförande att de
            irakiska hindren för UNSCOM
          </note>
          <note>
            innebar att kommissionen inte kunde utföra sin uppgift enligt
            resolution 687.
          </note>
          <note>
            President Bush gav order om missilattacken utan att ytterligare
            beslut fattats av säkerhetsrådet. Man ansåg att redan antagna
            resolutioner var till fyllest.
          </note>
          <note>
            Som Vita huset framhöll, är det enligt vapenstilleståndsresolutionen
            nödvändigt att eliminera Iraks kapacitet för massförstörelsevapen
            för att upprätta fred och säkerhet i området. Detta argument förstärks
            av det faktum, att president
          </note>
          <note>
            Saddam Husseins försök att hindra UNSCOM:s verksamhet var del
            i Iraks allt tydligare obstruktion på bred front mot FN:s resolutioner.
            Från svensk sida noteras denna obstruktion i ett uttalande av
            kabinettssekreteraren den 18 januari om missilattacken.
          </note>
          <note>
            Herr talman! Efter vad vi förstått var anläggningen en fabrik
            för tillverkning av mekaniska komponenter som krävs för att anrika
            uran. Ingen vid anläggningen skall ha dödats vid attacken. Som
            känt träffades ett hotell i Bagdad av en missil som uppges ha
            skjutits ned av irakiskt luftvärn med rapporterade dödsoffer som
            följd.
          </note>
          <note>
            Före attacken hade internationella atomenergiorganet (IAEA),
            i samarbete med FN:s specialkommission, inspekterat anläggningen
            fem gånger. Bedömningen var att fabriken helt klart hade kapacitet
            för tillverkning av komponenter för urananrikning, men att den
            vid tiden för inspektionerna ej användes för sådan framställning.
            Sålunda synes ingen risk för radioaktivt utsläpp i samband med
            attacken ha förelegat.
          </note>
          <note>
            IAEA:s generaldirektör har rapporterat till FN:s generalsekreterare
            att IAEA:s inspektioner i Irak lett till ett successivt avslöjande
            av ett brett upplagt nukleärt program. Detta program syftade till
            framställning av anrikat uran och utveckling av kärnvapenkapacitet.
            Generaldirektören framhåller i sin rapport att tvivel kvarstår
            huruvida den bild som framkommit är komplett.
          </note>
          <note>
            Herr talman! Hans Göran Franck frågar på vilket sätt en fredlig
            lösning kan uppnås genom militära aktioner av det slag som USA
            och andra västmakter företagit.
          </note>
          <note>
            Svaret är att en fredlig lösning uppnås genom att
          </note>
          <note>
            Irak uppfyller bestämmelserna i säkerhetsrådets resolutioner.
          </note>
          <note>
            Sverige står helt och hållet bakom dessa. De allierade aktionerna
            mot Irak bör betraktas som led i världssamfundets ansträngningar
            att förmå Irak att uppfylla säkerhetsrådets resolutioner. Det
            finns en bred internationell förståelse för behovet att markera
            att Iraks vägran att uppfylla dessa är oacceptabel.
          </note>
          <note>
            Genom denna vägran kvarstår det främsta hindret för fred. Irak
            måste alltså fullt ut uppfylla säkerhetsrådets resolutioner.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! Jag tackar utrikesministern för svaret.
          </note>
          <note>
            Som framgår av det genomförde USA en attack med kryssningsrobotar
            mot Irak den 17 januari.
          </note>
          <note>
            Den 12 januari gjorde säkerhetsrådet ett uttalande där Irak fördömdes.
            Det fattades inga beslut om militär eller annan bestraffning.
            En rad medlemmar i säkerhetsrådet förklarade sedermera att det
            hade varit bättre om amerikanerna avstått från att profilera sig
            innan säkerhetsrådet hade haft en chans att diskutera problemet.
          </note>
          <note>
            Den 20 januari kritiserade Frankrike USA för robotangreppet mot
            Irak. Den franska regeringen hade informerat att anledningen till
            att Frankrike inte medverkade i angreppet var att det gick utöver
            säkerhetsrådets resolutioner.
          </note>
          <note>
            EG-kommissionen anslöt sig till de västländer som hade uttryckt
            olust och oro över den senaste tidens räder mot Irak. Också Italien
            har uttryckt oro. De arabländer som stödde USA-alliansen under
            kriget i Persiska viken för två år sedan har denna gång inte ställt
            sig bakom USA:s aktioner.
          </note>
          <note>
            Utrikesministern hänvisar till ett uttalande av kabinettssekreteraren
            den 18 januari om missilattacken. Det talades då inte om obstruktion
            eller visades någon förståelse för att med kryssningsrobotar vilja
            angripa en kärnvapenanläggning.
          </note>
          <note>
            Något belägg för att en sådan anläggning har träffats anges inte
            i interpellationssvaret. Däremot förklaras i svaret att ifrågavarande
            anläggning har inspekterats minst fem gånger och att den inte
            då användes för framställning av urananrikning. Om anläggningen
            hade träffats av kryssningsrobotar och om den hade haft den användning
            som uppgavs från amerikanskt militärt håll, är det uppenbart att
            befolkningen skulle ha utsatts för allvarliga risker och faror.
            Det har av allt att döma inte skett. Men konsekvenserna av bombattacken
            är tillräckligt allvarliga för civilbefolkningen, som har drabbats
            av okänt antal dödsfall och betydande krigsskador.
          </note>
          <note>
            FN:s säkerhetsråd har beslutat att förlänga de fredliga sanktionerna
            mot Irak. FN-resolutionerna har inte respekterats fullt ut, bl.a.
            vad gäller skrotningen av massförstörelsevapen, som anses vara
            den viktigaste anledningen till att sanktionerna förlängs.
          </note>
          <note>
            Det är dock enligt min mening angeläget att alla ansträngningar
            görs för att på fredlig väg uppnå målsättningarna i dessa resolutioner.
            Det ligger inte heller inom FN:s mandat, vilket framhållits från
            flera håll och bl.a. av den franske utrikesministern
          </note>
          <note>
            Roland Dumas.
          </note>
          <note>
            Jag delar den uppfattning som Financial Times gav uttryck för
            i januari, att militära aktioner endast spelar Saddam Hussein
            i händerna. Det är civilbefolkningen, oavsett vilken folkgrupp
            de tillhör, som drabbas fruktansvärt hårt av den nuvarande situationen.
            Det är angeläget att Sverige på allt sätt ger ett verksamt stöd
            till civilbefolkningen, framför allt till barn och gamla, i form
            av medicin, sjukvårdsartiklar och livsmedel.
          </note>
          <note>
            Det är också av stor vikt att Sverige på allt sätt stöder de
            demokratiska krafterna i Irak och utanför landet, och ger ett
            verksamt stöd till dem som är på flykt inom Irak och som tvingas
            att lämna landet.
          </note>
          <note>
            Slutligen vill jag begagna tillfället att på nytt vädja för att
            de svenska medborgarna Christer
          </note>
          <note>
            Strömgren, Leif Westerberg och Stefan Wilborg, som är fångar
            i ett irakiskt fängelse, friges.
          </note>
          <note type="speaker">
            Anf. 3 BENGT HURTIG (v):
          </note>
          <note>
            Herr talman! Den här attacken sker ju under en utveckling i Irak
            som är allt annat än uppmuntrande.
          </note>
          <note>
            Sedan det förra kriget slutade och sanktionerna har fortsatt,
            har civilbefolkningen drabbats oerhört hårt. Barndödligheten härjar
            i landet och har mångdubblats. Tillgången på rent dricksvatten
            försämras stadigt och bristen på livsmedel såsom spädbarnsmjölk
            etc. är fortfarande ett stort problem, liksom tillgången till
            mediciner. Enligt
          </note>
          <note>
            Unicefs beräkningar räknar man i år med att upp emot 100 000
            små barn kommer att dö på grund av situationen i landet. Naturligtvis
            har den irakiska befolkningen liksom annan arabisk befolkning
            svårt att förstå att FN först sanktionerar en ödeläggelse av landet
            och sedan ger hjälp för att lindra de skador som man har åstadkommit.
          </note>
          <note>
            Vattenförsörjningssystemet blev ödelagt genom de omfattande bombningarna
            i januari och februari
          </note>
          <note>
            1991. Det har inte gått att reparera på grund av den del av sanktionen
            som drabbar tillförseln av reparationsutrustning och pumpar m.m.
          </note>
          <note>
            Vattenförsörjningssystemet är också förstört genom att man har
            bombat kemiska fabriker, mejerier och textilfabriker. Därigenom
            har farliga kemikalier spridits ut i vattentäkter.
          </note>
          <note>
            Inom ramen för sanktionerna bör man se till att utrustning kommer
            in så att vattenverk och filtreringsanläggningar kan repareras.
            På så sätt blir tillgången till färskvatten större för civilbefolkningen.
          </note>
          <note>
            De antagna resolutioner som hänvisas till i interpellationssvaret
            har redan från början ifrågasatts när det gäller den folkrättsliga
            grunden.
          </note>
          <note>
            Debatten om FN:s och USA:s agerande efter det förra kriget var
            ju rätt omfattande. Risken är uppenbar att denna typ av bombningar
            stärker opinionen i hela arabvärlden mot väst och för
          </note>
          <note>
            Saddam Hussein. Detta inger olust och oro. Man måste försöka
            undvika att USA använder FN:s aktioner som stöd för en stormaktspolitik,
            vilken långsiktigt också kan skada USA. Jag hade nog förväntat
            mig ett något mer utförligt resonemang om just problematiken i
            samband med bombningarna.
          </note>
          <note type="speaker">
            Anf. 4 INGELA MÅRTENSSON (fp):
          </note>
          <note>
            Herr talman! Jag vill passa på att ställa några frågor till utrikesministern.
            Det gäller framför allt de resolutioner som tidigare har antagits,
            då säkerhetsrådet gav ett mandat till en grupp medlemsländer att
            bevara fred och skapa stabilitet i regionen -- jag känner inte
            till de exakta formuleringarna. Mandatet att skapa fred och stabilitet
            var ganska öppet. Det är inte heller tidsbegränsat. Hur går diskussionerna
            i FN om det uppdrag som alliansen har fått? Tänker man tidsbegränsa
            uppdraget? Eller är det fortfarande fritt fram för alliansen att
            bedöma vilka aktioner som behöver göras i området? Som tidigare
            sades här har det förts diskussioner kring detta beslut.
          </note>
          <note>
            Pågår det nu någon aktiv diskussion?
          </note>
          <note>
            I svaret hänvisades till att president Bush inte ansåg att man
            behövde fatta några nya beslut, eftersom det redan fanns antagna
            resolutioner. Jag utgår då från att det bl.a. var den här resolutionen
            som åsyftades.
          </note>
          <note>
            Jag ställer mig på intet sätt bakom Iraks agerande.
          </note>
          <note>
            Anledningen till att uppdraget gavs till alliansen var att Irak
            invaderade Kuwait. Iraks agerande i regionen var helt oacceptabelt.
            Däremot har jag en annan uppfattning om hur man skall agera för
            att uppnå fred. Jag tror att det är väldigt svårt att med militära
            medel skapa stabilitet i området. Man bör i stället stödja de
            demokratiska initiativ som där har tagits. Jag tänker då framför
            allt på den kurdiska delen i Irak, där också FN-alliansen har
            ett uppdrag som löper på sex månader i taget. Det gör naturligtvis
            att det känns otryggt för kurderna. Om
          </note>
          <note>
            FN-alliansen ger sig av därifrån, vet man inte vad
          </note>
          <note>
            Saddam Hussein kommer att göra, om han återigen tänker ockupera
            området. Här finns fortfarande många öppna frågor om hur man skall
            agera. Men det viktiga är att man stöder demokratiska processer
            och att man med fredliga medel försöker att uppnå större stabilitet
            i regionen.
          </note>
          <note>
            Anf. 5 MARGARETHA AF UGGLAS
          </note>
          <note>
            (m):
          </note>
          <note>
            Herr talman! Som framgick av mitt interpellationssvar har Irak
            otvetydigt brutit mot bestämmelserna i resolution 687 om vapenvilan.
          </note>
          <note>
            Ett stort antal inspektioner har avslöjat Iraks möjligheter att
            utveckla kärnvapen och andra massförstörelsevapen. Inspektionerna
            får därför inte hindras, utan de måste fortgå till dess att Iraks
            potential för dessa massförstörelsevapen har redovisats och eliminerats.
            Därför -- och det är i viss mån ett svar till Ingela Mårtensson
            -- förs kontinuerligt diskussioner i säkerhetsrådet om uppfyllandet
            av resolutionerna.
          </note>
          <note>
            President Saddam Hussein har obstruerat mot säkerhetsrådets övriga
            resolutioner, däribland resolution 688 om förtryck av nationella
            minoriteter som ett hot mot internationell fred och säkerhet i
            regionen. Vi betraktar därför de allierades åtgärder, vilka avser
            såväl hela aktionen mot Irak som missilattacker mot Bagdad som
            led i ansträngningarna att förmå Irak att uppfylla det internationella
            samfundets krav.
          </note>
          <note>
            Eftersom civilbefolkningens situation har kommit på tal här,
            tycker jag att det är viktigt att notera att medicin och olika
            former av humanitär hjälp inte omfattas av FN:s sanktioner, utan
            det finns möjlighet att tillföra civilbefolkningen detta.
          </note>
          <note>
            Jag vill till Ingela Mårtensson säga att säkerhetsrådet har kontinuerliga
            diskussioner. Jag nämnde två datum som föregick denna händelseutveckling,
            den 8 och den 11 januari, då man diskuterade hindren för UNSCOM:s
            verksamhet, då även svensken Rolf Ekéus rapporterade om dessa
            hinder. Det förs alltså en kontinuerlig diskussion.
          </note>
          <note type="speaker">
            Anf. 6 HANS GÖRAN FRANCK (s):
          </note>
          <note>
            Herr talman! Det råder ingen oenighet om vikten av att uppfylla
            säkerhetsrådets resolutioner fullt ut.
          </note>
          <note>
            Vad diskussionen här har rört sig om, inte bara i dagens debatt
            utan också i säkerhetsrådet, är medlen.
          </note>
          <note>
            Jag vill erinra om att den japanske ordföranden i
          </note>
          <note>
            Säkerhetsrådet, Hatano, vid mötet den 12 januari sade att han
            inte kunde förutse något omedelbart bruk av våld från FN:s sida.
            Trots att situationen var sådan och något inte sägs i beslutet,
            tog USA
          </note>
          <note>
            saken i egna händer.
          </note>
          <note>
            Det är enligt min mening alldeles klart att om man skall tillgripa
            så drastiska åtgärder som det var fråga om i detta fall, att man
            t.o.m. ville sikta in sig på en kärnvapenanläggning, kan ju det
            inte ske utan att säkerhetsrådet prövar saken på nytt och fattar
            ett nytt beslut. Därför är den franska kritiken mycket välgrundad
            i detta fall.
          </note>
          <note>
            Jag tar också fasta på det uttalande som kabinettssekreteraren
            gjorde. Han sade: Jag tar fasta på att Iraks ambassadör till säkerhetsrådets
            ordförande framfört att Irak kommer att upphöra med intrången
            på Kuwaits territorium och tillåta
          </note>
          <note>
            FN-flyg att flyga över Irak. Detta inger förhoppningar om att
            konflikten inte skall trappas upp ytterligare.
          </note>
          <note>
            De tvistefrågor som det rörde sig om var trots allt av begränsad
            natur. Jag vill inte på något sätt uttrycka något försvar för
            att Irak agerade på detta sätt. Men att tillgripa dessa drastiska
            medel står inte på något sätt i proportion till de överträdelser
            som gjordes och som påtalades i detta fall.
          </note>
          <note>
            Enligt Svenska Dagbladet förklarade en högt uppsatt amerikansk
            försvarstjänsteman att attacken den 17 januari riktade sig just
            mot den kärnvapenanläggning som nämns i utrikesministerns svar.
          </note>
          <note>
            De direkta tvistefrågor som föranledde attacken har nu av allt
            att döma lösts, och FN-inspektörerna kan fortsätta sitt arbete.
            Och intrången på Kuwaits territorium har av allt att döma också
            upphört.
          </note>
          <note>
            Det finns därför enligt min mening anledning att ha en nyanserad
            uppfattning om den här saken. Det är mycket angeläget att nu agera
            kraftfullt för en lösning med fredliga medel och att agera för
            att civilbefolkningen inte skall få ett förlängt lidande.
          </note>
          <note>
            Det är få länder som har drabbats så hårt.
          </note>
          <note type="speaker">
            Anf. 7 BENGT HURTIG (v):
          </note>
          <note>
            Herr talman! Iraks agerande är självfallet i många sammanhang
            oacceptabelt. Det gäller både invasionen av Kuwait, förtrycket
            av minoriteter, kvarhållandet av de tre svenska ingenjörerna liksom
            försöken att sabotera FN:s uppfyllande av sanktionerna. Dessa
            sanktioner har lett till en kraftig sänkning av den irakiska bruttonationalprodukten
            och är naturligtvis en plåga för det irakiska samhället. Men det
            finns inslag i dessa sanktioner som gör att civilbefolkningens
            lidanden blir onödigt stora.
          </note>
          <note>
            Jag tror att det är viktigt att småstater försöker slå vakt om
            Förenta nationerna och inte låta dess resolutioner utnyttjas på
            det sätt som har skett.
          </note>
          <note>
            Därför hade det kanske varit önskvärt att man från svensk sida
            hade intagit en hållning som liknar den som har redovisats från
            Frankrike och andra länder när det gäller denna typ av våldsåtgärder.
          </note>
          <note type="speaker">
            Anf. 8 INGELA MÅRTENSSON (fp):
          </note>
          <note>
            Herr talman! Jag skulle vilja återgå till den resolution -- jag
            kan tyvärr inte numret på den --
          </note>
          <note>
            som antogs hösten 1990 i samband med
          </note>
          <note>
            Kuwaitkrisen, då alliansen bestående av ett visst antal FN-stater
            fick i uppdrag att skapa fred i området. Finns det någon begränsad
            tid för det mandat som de fick eller är det fortfarande lika öppet
            som det var från början? Jag skulle vilja ha en kommentar om detta.
          </note>
          <note>
            När det gäller sanktionerna mot Irak, tycker jag att det är mycket
            tragiskt att det i den del där man försöker utveckla en demokrati,
            i den kurdiska delen, slår dessa sanktioner mycket hårt mot kurderna.
            Det är bl.a. sanktioner som FN har proklamerat mot Irak, som också
            slår mot den kurdiska delen. Dessutom bojkottar också den irakiska
            regimen den kurdiska delen, så att det inte är möjligt att utveckla
            demokrati. Jag tycker att man därigenom förhindrar en demokratisk
            utveckling. Därför finns det skäl att lyfta dessa sanktioner mot
            Irak, åtminstone om de skall påverka kurderna på det sätt som
            sker. Finns det enligt utrikesministern någon möjlighet att dessa
            sanktioner kommer att hävas?
          </note>
          <note>
            Anf. 9 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! En mycket viktig beståndsdel i vapenstilleståndsresolutionen
            687 var just att Iraks kapacitet att tillverka massförstörelsevapen
            skulle oskadliggöras. Detta skulle ske just för att garantera
            en fortsatt säkerhet eller för att hjälpa till att undanröja fortsatta
            hot mot säkerheten i regionen. Det är syftet. Det är den regionala
            säkerheten som FN-koalitionen har ett mandat att värna.
          </note>
          <note>
            I den händelseutveckling som vi nu diskuterar är huvudfrågan
            Iraks obstruktion mot denna resolution. Jag menar alldeles bestämt
            att det är viktigt att FN-inspektionerna kan fortsätta. Det finns
            annars en risk att kärnvapentillverkning kan upptas om inspektionerna
            inte kan fortgå. Under den här händelseutvecklingen har det otvivelaktigt
            varit på det sättet att Irak har obstruerat mot FN:s arbete och
            FN-inspektionerna.
          </note>
          <note>
            Beträffande mandatdiskussionen runt de olika resolutionerna,
            menar jag, vilket också framgick av mitt svar, att USA-alliansen
            har handlat i enlighet med tidigare mandat från säkerhetsrådet.
            Sedan kan man samtidigt säga att en särskild resolution som specificerar
            lämpliga medel att uppfylla resolution 687 hade varit till hjälp
            för att undvika tolkningstvister och diskussion. Det kan vi konstatera.
          </note>
          <note type="speaker">
            Anf. 10 HANS GÖRAN FRANCK (s):
          </note>
          <note>
            Herr talman! Det var bra att utrikesministern sade det senaste
            om att frågan borde ha behandlats på nytt och att det borde ha
            fattats ett nytt beslut. Jag menar att Sverige och andra länder
            i fortsättningen bör verka i en sådan riktning att detta inte
            upprepas. Det undergräver nämligen förtroendet för FN och dess
            säkerhetsråd.
          </note>
          <note>
            Jag delar utrikesministerns uppfattning att det är av största
            vikt att alla massförintelsevapen i Irak elimineras. Det handlar
            om säkerheten för hela den regionen. Det har alldeles tydligt
            också varit problem för inspektörerna. Efter att ha lyssnat till
            vad de säger, och då inte minst till Rolf Ekéus, utgår jag från
            att det här åtminstone tills vidare är undanröjt.
          </note>
          <note>
            Jag upprepar ännu en gång: Att sätta in kryssningsrobotar mot
            en kärnvapenanläggning eller anläggning för kärnkraft är helt
            oförsvarligt.
          </note>
          <note>
            En hel region utsätts för mycket stora risker och faror, och
            inte heller det får förekomma i fortsättningen.
          </note>
          <note>
            Även på den punkten borde man från svensk sida ha sagt att detta
            inte är acceptabelt, även om en annan uppfattning skulle förekomma
            om militära medel. Jag anser inte att det är proportionerligt
            att vidta så drastiska åtgärder som ändå vidtagits på grund av
            de två frågor som var uppe till diskussion och som kritiserades.
          </note>
          <note>
            Anf. 11 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Låt mig säga att min slutsats är att bästa chansen
            att få fred i regionen nu är att säkerhetsrådets resolutioner
            helt uppfylls.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1992/93:60 om konventionen om inhumana
            vapen, m.m.
          </note>
          <note>
            Anf. 12 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Margareta Viklund har frågat mig
          </note>
          <note>
            -- om regeringen kommer att ta kontakter med andra länder i FN
            för att få till stånd en översynskonferens av konventionen om
            inhumana vapen och därmed dess minprotokoll,
          </note>
          <note>
            -- om regeringen kan ställa till förfogande ytterligare ekonomiska,
            teknologiska och personella resurser för minröjning i de värst
            drabbade länderna,
          </note>
          <note>
            -- om regeringen anser att Sverige har ett särskilt ansvar för
            minröjning i de länder där svenska minor, och minor med svenska
            sprängämnen, fortfarande utgör fara för civilbefolkningen och
          </note>
          <note>
            -- om regeringen kommer att på något sätt agera för ett internationellt
            exportstopp av antipersonella minor.
          </note>
          <note>
            Vad gäller frågan om Sverige är berett att verka för en konferens
            för att se över 1981 års vapenkonvention vill jag säga att Sverige
            sedan många år har verkat för just detta. Syftet är att täcka
            in nya vapenkategorier, vars användning bör förbjudas eller begränsas.
            Den tidigare folkrättsdelegationen inom Utrikesdepartementet har
            tagit fram förslag som gäller laservapen och sjöminor.
          </note>
          <note>
            Delegationen har också noga följt utvecklingen beträffande landminor.
            Detta arbete prioriteras också inom den sammanslagna nedrustnings-
            och folkrättsdelegationen.
          </note>
          <note>
            Under höstens generalförsamling i FN visade flera länder ett
            intresse för att så snart som möjligt kalla in en konferens för
            att se över konventionen.
          </note>
          <note>
            Frankrike nämnde i detta sammanhang särskilt minfrågan. Från
            svensk sida avser vi att under våren låta våra folkrättsjurister
            konsultera med ett antal huvudstäder för att få till stånd en
            FN-
          </note>
          <note>
            resolution under nästa generalförsamling om att kalla in en översynskonferens.
            En sådan konferens skulle kunna överväga nya regler om förbud
            eller begränsningar i användningen av såväl land- som sjöminor,
            brandvapen och laservapen.
          </note>
          <note>
            Beträffande minröjning i de värst drabbade länderna kan framhållas
            att Sverige under de senaste åren deltagit i minröjningsprogram
            i
          </note>
          <note>
            Kambodja och Afghanistan.
          </note>
          <note>
            Jag kan vidare informera om att Röda korset i fjol erhöll 600
            000 kronor från SIDA för ett minröjningsprogram i Kambodja. Jag
            kan också nämna för kammarens information att regeringen i dag
            har beslutat anslå 30 mkr till Moçambique för minröjning.
          </note>
          <note>
            I Afghanistan har Sverige stött FN:s
          </note>
          <note>
            Afghanistankoordinator, Unoca (Office of the
          </note>
          <note>
            Coordination of the United Nations Humanitarian and Economic
            Assistance Programmes relating to
          </note>
          <note>
            Afghanistan). Unoca erhöll från Sverige under budgetåret 1990/91
            5 mkr. Under innevarande budgetår har man erhållit ytterligare
            5 mkr för minröjningsarbetet i Afghanistan.
          </note>
          <note>
            Vi anser att Unocas arbete är mycket viktigt och en förutsättning
            för ett bra resultat av hjälparbetet särskilt vad gäller rehabilitering
            av flyktingar i
          </note>
          <note>
            Afghanistan.
          </note>
          <note>
            Frågan om ytterligare ekonomiskt stöd för minröjning avgörs i
            varje enskilt fall. Medel för minröjning i icke-programländer
            tas i så fall ur katastrofanslaget.
          </note>
          <note>
            Sverige har begränsade möjligheter, vad gäller såväl teknologisk
            kompetens som personell kapacitet, att bistå med minröjning under
            de speciella förhållanden som råder i den typ av länder som det
            oftast är fråga om. Regeringen välkomnar därför internationellt
            samarbete genom FN, varvid
          </note>
          <note>
            Sverige är berett att bidra till finansiering.
          </note>
          <note>
            Margareta Viklund har vidare frågat om regeringen anser att Sverige
            har ett särskilt ansvar för minröjning i de länder där svenska
            minor, och minor med svenska sprängämnen, fortfarande utgör fara
            för civilbefolkningen.
          </note>
          <note>
            Det finns inte något dokumenterat fynd av någon svensk antipersonell
            mina i något av de länder som anges i interpellationen. Antipersonella
            minor har från Sverige endast exporterats till ett annat land
            --
          </note>
          <note>
            ett europeiskt land, varifrån de inte vidareexporterats.
          </note>
          <note>
            Det har i en rapport från Svenska freds- och skiljedomsföreningen
            påståtts att svenska stridsvagnsminor påträffats i Afghanistan.
            Detta påstående föranledde Krigsmaterielinspektionen,
          </note>
          <note>
            KMI, att år 1991 fråga Unoca om organisationen i sitt minröjningsarbete
            funnit några svenska minor.
          </note>
          <note>
            I Unocas svar den 17 december 1991 sägs att dess chef för minröjningen
            i Afghanistan, efter att ha kontaktat alla sina medarbetare i
            minröjningsprogrammet, meddelat att ''inget av
          </note>
          <note>
            Unocas organ eller dess arbetsgrupper någonsin påträffat eller
            hört påståenden om att någon svensktillverkad mina använts i Afghanistan''.
          </note>
          <note>
            Det förhållandet att Sverige exporterar sprängmedel till ett
            begränsat antal länder innebär inte att vi kan ta ansvar för försäljningen
            och användningen av produkter som tillverkas av sådant sprängmedel.
            Ansvaret för försäljningen av färdiga minor och annan ammunition
            åvilar det företag och det land där denna tillverkning sker och
            inte underleverantörer av ingående komponenter.
          </note>
          <note>
            Margareta Viklund har slutligen frågat om Sveriges regering är
            beredd att på något sätt agera för ett internationellt exportstopp
            av antipersonella minor. Vi är, som jag tidigare poängterat, beredda
            att verka för nya regler om förbud eller begränsningar i användningen
            av bl.a. landminor.
          </note>
          <note>
            Om de konsultationer och diskussioner som nu pågår visar att
            ett internationellt exportstopp för antipersonella minor kan förväntas
            bli ett effektivt medel i en sådan process är vi självklart beredda
            att agera för att få en sådan åtgärd till stånd.
          </note>
          <note type="speaker">
            Anf. 13 MARGARETA VIKLUND (kds):
          </note>
          <note>
            Herr talman! Först ber jag att få tacka utrikesminister Margaretha
            af Ugglas för svaret på min interpellation. Jag är glad över de
            i många avseenden positiva svar som utrikesministern har lämnat
            på frågor som det i praktiken inte är så lätt att hantera. Det
            gäller oavsett om de avhandlas i sammanträdesrum där samtal om
            krig och fred förs eller i sådana sammanhang där man får ta de
            yttersta konsekvenserna av i detta fall landminors placering,
            spridning och kamouflering. I praktiken handlar det om nöd, liv
            och död.
          </note>
          <note>
            Dagens krig förs inte på slagfält och i mer eller mindre förutsedda
            former utan drabbar tredje part, civilbefolkningen, på ett oerhört
            ohyggligt sätt. Det är många gånger kvinnor och barn som inte
            bär vapen som drabbas. Jag tänker bl.a. på de systematiska våldtäkterna
            i det forna Jugoslavien och på alla antipersonella minor som finns
            spridda över hela världen och som den här interpellationen handlar
            om.
          </note>
          <note>
            Jag är glad över utrikesministerns information/
          </note>
          <note>
            löfte om att Sverige skall verka för att en översynskonferens
            om inhumana vapen kommer till stånd i FN:s regi. Det vore bra
            om man vid den konferensen, som nämndes, också kan besluta om
            nya regler med, helst, förbud mot användning av landminor och
            också av brandvapen och laservapen. Naturligtvis gäller ett sådant
            förbud också sjöminor.
          </note>
          <note>
            Vi i Sverige kan inte ensamma ta på oss eller lösa hela världens
            problem. Men vi har möjligheter att på internationell nivå samarbeta
            med de flesta av världens länder. Därför tycker jag att det är
            bra med regeringens öppning, om jag tolkat svaret rätt, också
            mot ett utvidgat internationellt samarbete genom FN när det gäller
            minröjning och teknologisk kompetens.
          </note>
          <note>
            Min positiva syn på interpellationssvaret gäller också löftet
            om att Sverige, utöver vad som redan i dag sker, skall bidra med
            ytterligare medel -- det har vi tydligen i dag redan gjort --
            för gemensamma och integrerade internationella satsningar när
            det gäller minröjning.
          </note>
          <note>
            Beträffande svenska landminor i andra länder måste jag naturligtvis
            tro på utrikesministerns ord att sådana minor inte förekommer
            där, även om beskedet från KMI, som utrikesministern hänvisar
            till, gällde t.o.m. år 1991 -- således inte vad som eventuellt
            kan ha konstaterats senare.
          </note>
          <note>
            Men många frivilliga organisationer i olika länder har kommit
            med annan information.
          </note>
          <note>
            Om jag tolkar utrikesministerns ord rätt, medger utrikesministern
            åtminstone att det kan förekomma svenska sprängämnen i landminor
            i andra länder.
          </note>
          <note>
            Det är illa nog, tycker jag, även om vi inte juridiskt, folkrättsligt
            eller på annat sätt kan ställas till svars för det. Det känns
            inte bra från moralisk och etisk synpunkt.
          </note>
          <note>
            Jag tycker också att det är bra att utrikesministern är beredd
            att verka för exportstopp för antipersonella vapen.
          </note>
          <note>
            Sammanfattningsvis är jag tacksam för de på många sätt positiva
            besked som utrikesministern har lämnat i interpellationssvaret
            om planerade och pågående aktiviteter för att minska och få bort
            de antipersonella minorna i världen.
          </note>
          <note>
            Landminor eller antipersonella minor är ett enormt problem i
            många delar av världen. De slår hårt mot civilbefolkningen. De
            finns även kvar på fält, åkrar, i skog och mark, och i hus hörde
            jag i går, efter det att fredsavtal har slutits och hindrar på
            så sätt återuppbyggnad av krigshärjade områden. Vägar och åkermark
            blir obrukbara, eller kan brukas bara till priset av fruktansvärda
            lidanden. Några länder är i dag så infekterade av landminor att
            människor svälter, medan bördig åkermark ligger obrukbar omkring
            dem. Det är fruktansvärt.
          </note>
          <note>
            Antipersonella minor vållar ett oerhört lidande för miljoner
            människor i tredje världens länder.
          </note>
          <note>
            Plastminor som ser ut som leksaker exploderar i händerna på barn
            och kvinnor som samlar ved.
          </note>
          <note>
            Bönder som arbetar ute på fälten förlorar armar och ben när minor
            helt utan förvarning exploderar.
          </note>
          <note>
            Detta är ett oerhört allvarligt problem. Det vore humant att
            få stopp på det.
          </note>
          <note>
            I dag uppskattar man att det finns över tio miljoner minor i
            Afghanistan, kanske lika många i
          </note>
          <note>
            Kambodja och över en miljon i Somalia. I
          </note>
          <note>
            Nicaragua beräknar man att det finns en mina per var trettionde
            invånare kvar i terrängen. I Kuwait finns bortåt en miljon minor,
            för att nämna några exempel. Det finns mängder även på andra håll
            i världen.
          </note>
          <note>
            Det stora flertalet av dagens minor är inte heller utrustade
            med någon form av självförstörande mekanism, som oskadliggör dem
            efter en viss tid.
          </note>
          <note>
            De flesta är dessutom tillverkade av oförstörbart material, så
            de kan inte förgöras av rost eller liknande angrepp. De blir kvar
            i marken med oförminskad förmåga att explodera. Vad värre är,
            dagens massproducerade plastminor är svåra att upptäcka med minsökare.
          </note>
          <note>
            Vi svenskar är kända för att vara ganska fredliga.
          </note>
          <note>
            Vårt land är en fredlig nation. Vi agerar i många internationella
            sammanhang för fredens sak. Det känns positivt. Det skulle vara
            bra om Sverige också i FN, och kanske även i ESK, kan bli en spjutspets
            för ett arbete som syftar till att stoppa användandet av antipersonella
            vapen och att rensa världen från de vapnen. Men vi måste också
            vara öppna för ett bilateralt arbete i detta sammanhang.
          </note>
          <note>
            Lyckas vi med det som vi har diskuterat här, med det som står
            i det svar som jag har fått, tror jag att vi har gjort ett bra
            arbete. Men det är ett tufft jobb.
          </note>
          <note type="speaker">
            Anf. 14 BENGT HURTIG (v):
          </note>
          <note>
            Herr talman! Jag tycker att det var utmärkt att denna interpellation
            ställdes. Det var i stora stycken ett bra svar, som visade att
            Sverige agerar i de här frågorna.
          </note>
          <note>
            Man kan notera att de länder som drabbas av eländet med de antipersonella
            minorna är u-länder.
          </note>
          <note>
            Förutom att de har drabbats av fattigdom och krig, drabbas de
            även av minorna. Tillverkningen av minorna sker i huvudsak i i-länder.
          </note>
          <note>
            Minorna är konstruerade så att de utlöses och exploderar även
            när små barn trampar på dem eller handskas med dem. Det behövs
            ganska litet tryck för att en del av dem skall explodera. Som
          </note>
          <note>
            Margareta Viklund sade kan splitter från de här minorna vara
            svårt att upptäcka med hjälp av röntgen.
          </note>
          <note>
            Jag kan inte se att det finns någon som helst anledning att i
            krigssituationer använda den här typen av minor. Därför är det
            enda rimliga att man inte bara förbjuder export, utan att man
            också helt enkelt förbjuder tillverkning och användning av de
            här minorna. Det borde vara den enda rimliga åtgärden i internationella
            sammanhang, liksom även för varje enskilt land.
          </note>
          <note>
            I svaret ifrågasätts Freds- och skiljedomsföreningens påstående
            om svenska minor i Afghanistan. Såvitt jag minns var det vid två
            tillfällen under 80-talet som ryska militärer informerade om att
            de hade hittat sådana minor.
          </note>
          <note>
            Ambassadör Torsten Örn informerades också om detta. Här står
            uppgift mot uppgift.
          </note>
          <note>
            Bofors ingår i ett konsortium för att utveckla en ny generation
            minor tillsammans med britterna. De kallas Mines in the Next Century.
            Enligt brittiska uppgifter ingår här antipersonella minor som
            skall fungera som s.k. scattering mines. De är avsedda att fällas
            från flygplan eller skjutas ut med artilleri.
          </note>
          <note>
            Jag tycker att det vore värdefullt att få klarhet om i vad mån
            svenska företag, i det här fallet Bofors, medverkar i detta. Här
            står också uppgift mot uppgit.
          </note>
          <note>
            I slutet av interpellationssvaret sägs att om det visar sig att
            ett internationellt exportstopp för antipersonella minor förväntas
            bli effektivt, är vi beredda att agera för det. Man måste ändå
            förutsätta att man kan göra detta stopp så effektivt som det någonsin
            går. En sådan här reservation behövs inte. Det är klart att vi
            rätt upp och ner måste agera för ett exportstopp och kanske även
            ett förbud mot tillverkning och användning. Varför inte besluta
            om ett exportstopp för den här typen av minor från Sverige, om
            de eventuellt förekommer.
          </note>
          <note type="speaker">
            Anf. 15 INGER KOCH (m):
          </note>
          <note>
            Herr talman! Jag tänkte bara ta upp en enda sak i det svar som
            utrikesministern har lämnat. Det är flyktingproblemet.
          </note>
          <note>
            Flyktingproblemet är ett stort problem för världssamfundet, därför
            måste vi göra allt för att underlätta för flyktingarna att återvända
            till sina hemländer. Men minorna utgör ett stort bekymmer och
            är ett hinder i många fall. Margareta Viklund har utförligt belyst
            just de problemen.
          </note>
          <note>
            Nästan en tredjedel av flyktingarna i de pakistanska lägren har
            redan kunnat återvända till sitt land,
          </note>
          <note>
            Afghanistan. Minröjningen går emellertid mycket sakta och är
            ett stort problem. FN:s generalsekreterare kommer därför i dagarna
            att gå ut med en ny appell bland medlemsländerna för de afghanska
            flyktingarna. Här betonar man särskilt minproblemet och vädjar
            om mer pengar för minröjning. Syftet är naturligtvis att möjliggöra
            för de afghanska flyktingarna att återvända snabbare.
          </note>
          <note>
            Jag hoppas att regeringen kommer att se positivt på denna vädjan.
            Jag noterar utrikesministerns positiva besked om Moçambique. Det
            är glädjande, för även där är problemen stora. Jag hoppas som
            sagt att så småningom få ett positivt besked även om insatserna
            i Afghanistan på det här området.
          </note>
          <note type="speaker">
            Anf. 16 INGELA MÅRTENSSON (fp):
          </note>
          <note>
            Herr talman! Jag instämmer i det de tidigare talarna har sagt
            om att detta är en mycket viktig fråga. Jag är också mycket tacksam
            för att vi får ett så positivt svar här i kammaren, och att Sverige
            verkligen försöker agera på detta område.
          </note>
          <note>
            Minor är ett gissel för väldigt många människor ute i världen.
            De har tidigare varit drabbade av krig, och när kriget äntligen
            tar slut kvarstår minorna.
          </note>
          <note>
            Ingen vet riktigt var de befinner sig.
          </note>
          <note>
            Utrikesministern säger att Sverige har begränsade möjligheter
            i fråga om teknologisk kompetens att bistå med minröjning. Jag
            tycker att det är märkligt. När man utvecklar så sofistikerade
            vapen, borde man också ha en mer sofistikerad minröjning, så att
            man verkligen kan röja undan dessa minor. Jag tycker att det borde
            finnas samma intresse för att göra sig av med minorna som det
            finns för att döda människor. Hur det skall gå till vet jag inte.
            Men man borde stimulera utveckling av teknologi för att röja undan
            minorna.
          </note>
          <note>
            Olika länder har nämnts. Jag har själv varit i
          </note>
          <note>
            Kurdistan. I den irakiska delen finns också dessa problem. Där
            ligger fortfarande mängder av minor, och de är ett gissel för
            civilbefolkningen.
          </note>
          <note>
            Jag tycker att det är väldigt bra att Sverige arbetar för att
            få till stånd en översynskonferens under FN:s beskydd där man
            tar upp det här med inhumana vapen. Då skulle jag vilja ta upp
            en litet annorlunda fråga. Det gäller plastkulor, som ju inte
            är registrerade som inhumana vapen. Den här frågan har jag tagit
            upp någon gång tidigare med en tidigare utrikesminister. Man har
            sagt att det är svårt. Men om det nu blir en översynskonferens,
            borde man också ta upp frågan om plastkulorna, för de är inga
            humana vapen. Det är framför allt barn som drabbas av sådana.
            De används både av
          </note>
          <note>
            England mot befolkningen i Nordirland och av
          </note>
          <note>
            Israel mot palestinier. Människor har dött av dessa kulor. De
            är avsedda som kravallvapen som egentligen inte skall skjutas
            över knähöjd. Så är inte fallet, utan de används faktiskt direkt
            mot befolkning, vilket medför stora skador och som sagt dödsfall.
          </note>
          <note>
            Om en konferens kommer till stånd, tycker jag att det vore bra
            om man också tog upp frågan om förbud mot eller begränsningar
            i användningen av plastkulor.
          </note>
          <note>
            Anf. 17 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag tycker att interpellanten
          </note>
          <note>
            Margareta Viklund i sitt inlägg väl beskrev krigets fasansfulla
            efterbörd, som dessa minor representerar. Jag tycker att det är
            en maning till gemensamma ansträngningar för att få till stånd
            dels en översynskonferens, dels internationella regler avseende
            förbud mot eller begränsningar i användningen av minor.
          </note>
          <note>
            Ett antal konkreta frågor har ställts till mig som jag skall
            försöka att besvara. En handlade om Unoca, som gav oss besked
            i december 1991 om situationen i Afghanistan. Unoca har enligt
            beskedet åtagit sig att i fortsättningen hålla frågan aktuell
            och återkomma till svenska regeringen om man finner några svenska
            minor. Det är alltså ett åtagande att hålla oss underrättade.
            Vi har inte fått någon rapport om att svenska minor skulle ha
            påträffats.
          </note>
          <note>
            Sedan till Ingela Mårtenssons fråga. Vad jag egentligen ville
            säga i mitt svar var att Sverige inte självt som nation kan åta
            sig minröjning på alla olika ställen. Det vore fel, därför att
            minröjning är ett väldigt komplicerat och tidsödande arbete som
            måste göras i nära samverkan med befintlig lokalbefolkning. Själva
            minröjningen utförs kanske bättre av andra i nationell regi. Däremot
            bidrar
          </note>
          <note>
            Sverige, som jag redovisade i svaret, finansiellt till minröjningen.
            Vi skulle gärna vilja se att internationella organ som FN och
            Röda korset fick en större roll vad gäller minröjningen.
          </note>
          <note>
            Bengt Hurtig frågade mig om en uppgift om att
          </note>
          <note>
            Bofors skulle vara engagerat i något projekt som heter Mines
            in the Next Century. Jag har just fått uppgiften från den sakkunnige
            att något svenskt deltagande i detta för närvarande inte sker.
            Man kan väl också konstatera att om Sverige och andra länder lyckas
            få till stånd en internationell konvention om förbud mot eller
            begränsningar i användningen av minor är det någonting som också
            kommer att omfatta svenska tillverkare av sådana.
          </note>
          <note>
            Jag vill ändå föra in den synpunkten i debatten --
          </note>
          <note>
            jag tror att den är viktig för oss svenskar -- att vi måste komma
            ihåg att minor också används defensivt, stridsvagnsminor osv.
            Vi vet att minor när det gäller försvaret av norra Sverige --
            det är
          </note>
          <note>
            Bengt Hurtig säkert väl medveten om -- spelar en väsentlig roll
            för arméns möjligheter att hejda ett fientligt anfall. Vi får
            inte glömma bort den sidan av saken.
          </note>
          <note type="speaker">
            Anf. 18 BENGT HURTIG (v):
          </note>
          <note>
            Herr talman! Jag tycker att det är litet märkligt att
          </note>
          <note>
            Unocas organ och dess arbetsgrupp aldrig har hört påståendet
            om att en svensktillverkad mina använts i Afghanistan. Jag måste
            säga att jag, utan att ha varit involverad i en sådan arbetsgrupp,
            faktiskt hört och läst om det. Det var någon gång i mitten av
            80-talet som sådana uppgifter förekom.
          </note>
          <note>
            Jag är inte motståndare till att man använder stridsvagnsminor,
            de kan behövas i norra Sverige.
          </note>
          <note>
            Men nu talar vi om antipersonella minor. Om
          </note>
          <note>
            Sverige inte tillverkar eller exporterar den typen av minor,
            kan det väl inte heller innebära några större problem att förbjuda
            dem i Sverige?
          </note>
          <note>
            Anf. 19 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vet inte om Unoca har hört påståendet; det lär
            man ha gjort, eftersom man fick en förfrågan från svenska myndigheter
            om hur det stod till och sedan gick ut med en förfrågan till sina
            egna minröjare i Afghanistan. Vi har inte fått något besked om
            svenska minor har påträffats. Det är sakförhållandet.
          </note>
          <note>
            Låt oss nu försöka arbeta vidare med att få en översynskonferens
            och internationella regler. Jag tror att det är den rätta vägen,
            förutom att hjälpa till i minröjningsarbetet.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            På förslag av andre vice talmannen beslöt kammaren kl. 12.56
            att ajournera förhandlingarna till kl. 14.30, då frågestunden
            skulle börja.
          </note>
          <note>
            7 § Muntliga frågor till regeringen
          </note>
          <note type="speaker">
            Anf. 20 TALMANNEN:
          </note>
          <note>
            Jag hälsar statsminister Carl Bildt, arbetsmarknadsminister Börje
            Hörnlund, statsrådet Alf Svensson, finansminister Anne
          </note>
          <note>
            Wibble och näringsminister Per Westerberg välkomna till denna
            månads frågestund.
          </note>
          <note>
            Statsministern besvarar övergripande allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Får jag erinra om att frågorna skall vara korta och helst bestå
            av endast ett par meningar.
          </note>
          <note>
            Jag får också erinra de ärade ledamöterna om vikten av att vänta
            på att mikrofonerna blir inkopplade innan frågorna ställs.
          </note>
          <note>
            Avdragsrätt för reparationer
          </note>
          <note type="speaker">
            Anf. 21 LENNART NILSSON (s):
          </note>
          <note>
            Fru talman! Jag skulle vilja ställa en fråga till finansministern
            med utgångpunkt från att det finns en del motioner om avdragsrätten
            för reparationer, i samband med att man försöker lösa en del av
            problemen med byggsysselsättningen.
          </note>
          <note>
            Anser finansministern att det stämmer överens med den skatteomläggning
            som man gjort upp om?
          </note>
          <note>
            Anf. 22 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det gläder mig att Lennart Nilsson månar om skattereformen.
            Det skulle vara bra om han gjorde det i mera grundläggande frågor
            vad gäller inkomstskattens utseende.
          </note>
          <note>
            Jag tycker att det är angeläget att man har en politik gentemot
            ombyggnadsverksamheten som utnyttjar dagens lediga resurser så,
            att man får en tidigareläggning av en hel del aktivitet. Det pågår
            många diskussioner i detta syfte. Det förslag
          </note>
          <note>
            Lennart Nilsson nämner är ett av dem som diskuteras.
          </note>
          <note>
            Betygsutredningens förslag
          </note>
          <note type="speaker">
            Anf. 23 EWA HEDKVIST PETERSEN (s):
          </note>
          <note>
            Fru talman! I måndags meddelade statsministern att Betygsberedningens
            förslag skall omarbetas från grunden. I tisdags fick vi höra av
            skolministern att det inte blir någon ny betygsberedning.
          </note>
          <note>
            Därför måste jag fråga statsministern om besked:
          </note>
          <note>
            Blir det en ny betygsberedning?
          </note>
          <note type="speaker">
            Anf. 24 Statsminister CARL BILDT (m):
          </note>
          <note>
            Fru talman! Nej. Vad jag har sagt är, att med anledning av de
            remissvar som kommit in och den kritik som riktats mot de konkreta
            förslag
          </note>
          <note>
            Betygsutredningen lagt fram sker nu en omarbetning av förslaget.
            Denna omarbetning sker inom regeringskansliet. Förslag kommer
            att läggas på riksdagens bord enligt den tidsplan som är meddelad
            i propositionsförteckningen.
          </note>
          <note type="speaker">
            Anf. 25 EWA HEDKVIST PETERSEN (s):
          </note>
          <note>
            Fru talman! Statsministern sade verkligen att det skulle göras
            en grundlig omarbetning av
          </note>
          <note>
            Betygsberedningens förslag. Det ges minsann ingen större klarhet
            från regeringen ger ifrån sig i denna fråga. Det tycker jag är
            beklagligt.
          </note>
          <note>
            Det finns så många människor -- elever, lärare, föräldrar --
            som är mycket intresserade av denna fråga och tycker den är viktig.
            Det får inte vara så att regeringen sprider oklarhet. Vi måste
            få veta vilken handläggning som skall ske. Det är mycket viktigt
            för många människor i Sverige.
          </note>
          <note type="speaker">
            Anf. 26 Statsminister CARL BILDT (m):
          </note>
          <note>
            Fru talman! Det är en självklarhet att så är fallet.
          </note>
          <note>
            Men det ligger också i sakens natur, att när en utredning har
            presenterat ett förslag och när remissvaren har kommit in skall
            man inom regeringskansliet göra en bearbetning av detta.
          </note>
          <note>
            På grundval av de synpunkter som har kommit in finns det anledning
            att göra en omarbetning på ett antal olika punkter. Att denna
            omarbetning sker med grundlighet är för mig en självklarhet. Vi
            arbetar grundligt i denna regering.
          </note>
          <note>
            Vad gäller utgångspunkterna för denna omarbetning är det tre
            principer som är oerhört viktiga.
          </note>
          <note>
            Först och främst behöver vi ett nytt betygssystem.
          </note>
          <note>
            Det nuvarande fungerar inte. Det har inte förankring hos lärare,
            inte hos elever och inte i verkligheten.
          </note>
          <note>
            Vi skall ha ett betygssystem som mäter kunskaper --
          </note>
          <note>
            vad man kan och inte kan, inte hur man förhåller sig till andra.
          </note>
          <note>
            Sedan skall vi ha ett betygssystem som ger utrymme för fler betygssteg
            än vad som nu är fallet. Då får vi ett bättre och mer rättvist
            betygssystem, som är en del av arbetet med att successivt skapa
            Europas bästa skola. Detta arbete bedrivs med stor grundlighet.
          </note>
          <note>
            Miljöministerns uttalande i dansk TV
          </note>
          <note type="speaker">
            Anf. 27 THAGE G PETERSON (s):
          </note>
          <note>
            Fru talman! Energiminister Olof Johansson har i en dansk intervju
            sagt att Danmark bör förhala byggandet av Öresundsbron så länge
            inte
          </note>
          <note>
            Barsebäcksverket har stängts.
          </note>
          <note>
            Olof Johansson har sedermera till TT sagt att det hela var ett
            skämt.
          </note>
          <note>
            Jag har två frågor till statsministern:
          </note>
          <note>
            1. Tycker statsministern att det är lämpligt att
          </note>
          <note>
            Sveriges energiminister skämtar om människors oro för kärnkraften?
          </note>
          <note>
            2. Hoppas möjligen statsministern att Olof
          </note>
          <note>
            Johanssons uttalade motstånd mot det kommunala skattestoppet
            också är ett skämt?
          </note>
          <note type="speaker">
            Anf. 28 Statsminister CARL BILDT (m):
          </note>
          <note>
            Fru talman! Låt mig säga till Thage Peterson -- jag har haft
            synpunkter på denna fråga tidigare -- att jag bara vill uttrycka
            den allmänna förhoppningen att skämt inte blir det dominerande
            inslaget i förbindelserna mellan Sverige och Danmark. Ett och
            annat åt ömsesidigt håll kan väl vara litet uppiggande, men det
            får inte bli så att hela relationen reduceras till skämt.
          </note>
          <note>
            När detta är sagt vill jag gärna tillägga att Thage
          </note>
          <note>
            Petersons referat av vad Olof Johansson har sagt inte är riktigt
            korrekt. Att det fanns en skämtsam, finurlig underton i en del
            av svaren är alldeles riktigt. Det tycker jag inte skadar, men
            det får inte bli det dominerande inslaget i relationen.
          </note>
          <note>
            Den andra frågan rör egentligen ett helt annat ämne. För att
            inte ytterligare förlänga debatten kan jag i korthet svara: Nej.
          </note>
          <note type="speaker">
            Anf. 29 THAGE G PETERSON (s):
          </note>
          <note>
            Fru talman! Referatet är korrekt. Uttalandet av
          </note>
          <note>
            Olof Johansson är värre än så. Han rekommenderade danska regeringen
            att använda
          </note>
          <note>
            Öresundsförbindelsen som en politisk press mot den regering som
            han själv tillhör.
          </note>
          <note>
            Statsministerns svar är något oklart, och jag måste faktiskt
            fråga: Betyder detta att statsministern och regeringen står bakom
            Olof Johanssons danska uttalanden? Svaret bör kunna ges som ja
            eller nej.
          </note>
          <note type="speaker">
            Anf. 30 Statsminister CARL BILDT (m):
          </note>
          <note>
            Fru talman! Skämt låter sig inte alltid recenseras i så enkla
            begrepp som Thage Peterson tror.
          </note>
          <note>
            Vad jag reagerade mot var Thage Petersons referat av Olof Johanssons
            uttalande, när Thage Peterson säger att Olof Johansson har skämtat
            med människors oro inför kärnkraften.
          </note>
          <note>
            Det har han inte gjort i den utskrift som även jag har sett.
            Vad som där diskuteras är framför allt
          </note>
          <note>
            Öresundsförbindelsen. Sedan anknyts till en skämtverksamhet vad
            gäller Barsebäck som inte har inletts av den svenska regeringen.
          </note>
          <note>
            I fråga om Öresundsförbindelsen har den svenska regeringen en
            mycket tydlig politik. Vi har ett avtal som är ingånget med Danmark.
            Detta respekterar vi. I detta ingår en miljöprövning. Det pågår
            nu ett arbete med den. Koncessionsnämnden kommer med sitt utlåtande
            inom kort. Därefter sker en prövning av en internationell expertpanel
            under april. Sedan väntar vi på att Vattendomstolen skall komma
            med sitt utlåtande, någon gång under sommaren.
          </note>
          <note>
            Det är detta det handlar om.
          </note>
          <note>
            Kapitalförsörjningen
          </note>
          <note>
            Anf. 31 DAN ERIKSSON i Stockholm
          </note>
          <note>
            (nyd):
          </note>
          <note>
            Fru talman! Jag har en fråga till finansministern.
          </note>
          <note>
            Hon har börjat tala om problemen med räntemarginalerna. Ett annat
            problem är kapitalförsörjningen.
          </note>
          <note>
            Min fråga är: Hur ser finansministern på kapitalförsörjningen
            i framtiden?
          </note>
          <note>
            Anf. 32 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Frågan om kapitalförsörjningen är oerhört viktig,
            och det är bl.a. för att den skall fungera väl som regeringen
            gör betydelsefulla och omfattande insatser inom banksystemet.
            Vi måste upprätthålla möjligheterna för banksystemet att tillgodose
            näringslivets berättigade anspråk inom kapitalförsörjningen.
          </note>
          <note>
            Låt mig också nämna det beslut som riksdagen har fattat om riskkapitalbolag,
            som har sin roll att spela i samband med kapitalförsörjningen.
          </note>
          <note>
            Krisuppgörelsens fördelningspolitiska effekter
          </note>
          <note type="speaker">
            Anf. 33 JOHAN LÖNNROTH (v):
          </note>
          <note>
            Fru talman! Enligt färska beräkningar från
          </note>
          <note>
            Konsumentverket innebär höstens krispaket för i år att en höginkomsttagarfamilj
            med två försörjare och två barn med 45 000 kr i sammantagen månadsinkomst
            förlorar ungefär 2 % av sin bruttoinkomst. En låginkomsttagarfamilj,
            också med två försörjare och två barn, som har 23 000 kr i sammantagen
            månadsinkomst förlorar 4 %, dvs.
          </note>
          <note>
            dubbelt så mycket, av sin månadsinkomst.
          </note>
          <note>
            Jag vill veta om regeringen anser att det här är rimligt, och
            om inte, vad man tänker göra för att se till att de beslut som
            vi fattar nu i vår inte får liknande skeva fördelningspolitiska
            effekter. Jag frågar statsministern eller finansministern.
          </note>
          <note type="speaker">
            Anf. 34 Statsminister CARL BILDT (m):
          </note>
          <note>
            Fru talman! Jag har inte sett de beräkningarna, och det har inte
            heller finansministern gjort. Man får alltså titta litet på beräkningsunderlaget.
          </note>
          <note>
            Krisuppgörelserna konstruerades för att uppnå framför allt mera
            långsiktiga mål, vilka var att försöka få bort det strukturella
            underskottet i de offentliga finanserna, för att bereda vägen
            för successivt lägre ränta och på det sättet få fram investeringar
            och se till att vi kan återvända till någon typ av full sysselsättning
            under de närmaste åren.
          </note>
          <note>
            Om vi tittar på olika fördelningspolitiska studier, finner vi
            att det nog inte är någonting som slår så snett som arbetslösheten.
            Att bekämpa arbetslösheten med denna typ av ekonomisk politik
            är, från alla tänkbara utgångspunkter, en långsiktigt riktig fördelningspolitik.
          </note>
          <note type="speaker">
            Anf. 35 JOHAN LÖNNROTH (v):
          </note>
          <note>
            Fru talman! Statsministern och jag är helt överens om det, men
            om man vill bekämpa arbetslösheten kan jag inte förstå varför
            det är långsiktigt rimligt att göra en given nedskärning så snett
            fördelad som
          </note>
          <note>
            Konsumentverkets utredning visar att de här krispaketen är.
          </note>
          <note>
            Vi är alltså helt överens om att vi skall minska budgetunderskottet
            och bekämpa arbetslösheten, men det finns ingen rimlig anledning
            att det skall fördelas på ett sådant sätt att de som har de lägsta
            inkomsterna får bära de största bördorna.
          </note>
          <note type="speaker">
            Anf. 36 Statsminister CARL BILDT (m):
          </note>
          <note>
            Fru talman! Det är utmärkt att vi är överens om att bekämpning
            av budgetunderskottet, främst genom besparingar i de offentliga
            utgifterna, är ett verksamt instrument för att vi åtminstone långsiktigt
            skall kunna se till att återupprätta full sysselsättning. Om vi
            har den gemensamma basen, finns det åtskilligt som vi kan göra
            gemensamt i riksdagen.
          </note>
          <note>
            Jag kan inte ta ställning till dessa kalkyler, då jag inte har
            sett dem. Kalkyler kan göras på olika sätt, med olika antaganden
            och ge olika resultat. Men jag vill upprepa, att när krispaketen
            kom till var de framför allt inriktade på att uppnå den långsiktiga
            effekten, dvs. en möjlighet till återgång till full sysselsättning.
            Den är positiv för alla.
          </note>
          <note>
            A-kasseersättning till anhöriga till egenföretagare
          </note>
          <note type="speaker">
            Anf. 37 MARIANNE ANDERSSON (c):
          </note>
          <note>
            Fru talman! Jag har en fråga till arbetsmarknadsministern. Vi
            nås ständigt av signaler om att anhöriga till företagare vägras
            A-
          </note>
          <note>
            kassa trots att de haft anställning utanför företaget och betalat
            till A-kassan, kanske under många år.
          </note>
          <note>
            Enligt vad jag förstår, finns det inget lagligt stöd för ett
            sådant agerande, och ändå sker det.
          </note>
          <note>
            Jag skulle vilja ha ett klargörande från arbetsmarknadsministern
            just på den här punkten, att det inte skall vara så.
          </note>
          <note>
            Anf. 38 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det finns en hel del problem i dagens arbetslöshetsförsäkring.
            Det gäller både egenföretagare och anhöriga till egenföretagare
            som är anställda i familjeföretag. Det gäller också dem som vill
            ta kortvariga arbeten på arbetsmarknaden under en arbetslöshetsperiod
            osv. Det största problemet är finansieringen.
          </note>
          <note>
            Jag kommer att få ett förslag från en utredningsman, som har
            kontakt med arbetsmarknadens parter. Förslaget kommer i månadsskiftet
            mars-april. Jag har för kännedom sänt över en del av de många
            brev som kommer till mig i denna fråga, så jag vet att den kommer
            att noga beaktas både av parterna och naturligtvis av utredningsmannen,
            som skall lägga fram förslaget.
          </note>
          <note>
            Dessutom vill jag säga att anhöriga till egenföretagare självfallet
            skall behandlas rättvist, efter de regler som just nu gäller.
          </note>
          <note>
            Statligt ägande av försvarsindustrin
          </note>
          <note type="speaker">
            Anf. 39 INGELA MÅRTENSSON (fp):
          </note>
          <note>
            Fru talman! Jag skulle vilja ställa en fråga till näringsministern.
            Jag läste i tidningen att regeringens representant hade haft kontakt
            med
          </note>
          <note>
            Indien angående vapenaffärer och att man då hade framhävt det
            positiva att försvarsindustrin nu var statligt ägd.
          </note>
          <note>
            Jag undrar om det är näringsministerns åsikt att försvarsindustrin
            bör vara statligt ägd.
          </note>
          <note>
            Anf. 40 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Svaret är nej. Vi anser inte att det finns behov
            av att försvarsindustrin är statligt ägd.
          </note>
          <note>
            Tvärtom finns det när det gäller Celsius Industrier mycket starka
            motiv för att detta bolag är marknadsnoterat, för att det skall
            kunna delta i den omfattande omstrukturering av såväl svensk som
            europeisk försvarsindustri som nu går mycket snabbt. Om företaget
            inte är marknadsnoterat och därmed delvis privatägt, har man i
            praktiken icke möjlighet att delta i den omstruktureringen.
          </note>
          <note>
            Sjuk- och arbetsskadeförsäkringarna
          </note>
          <note type="speaker">
            Anf. 41 BIRGITTA DAHL (s):
          </note>
          <note>
            Fru talman! Ett av de viktigaste inslagen i höstens krisuppgörelser
            var överenskommelsen om att reformera sjuk- och arbetsskadeförsäkringen
            och att detta arbete skall beredas av en parlamentarisk beredning
            för att ge erforderlig bredd också i det framtida genomförandet.
          </note>
          <note>
            Min fråga till statsministern är: Anser statsministern, mot bakgrund
            av det samhällsekonomiska läget, att det är viktigt att detta
            arbete kommer i gång?
          </note>
          <note type="speaker">
            Anf. 42 Statsminister CARL BILDT (m):
          </note>
          <note>
            Fru talman! Ja, det är självfallet viktigt, inte minst mot bakgrund
            av att detta är en relativt omfattande beredningsverksamhet, där
            det finns åtskilliga frågetecken som måste rätas ut. Det är någonting
            som skall sättas i sjön, om uttrycket tillåts, från mitten av
            1990-talet, men det hindrar inte att vi behöver rejält med beredningstid
            för att titta på de olika aspekterna av detta.
          </note>
          <note>
            Svaret är alltså entydigt ja.
          </note>
          <note type="speaker">
            Anf. 43 BIRGITTA DAHL (s):
          </note>
          <note>
            Fru talman! Jag har en följdfråga. Kan statsministern tala om
            varför det har dröjt fem månader utan att något har hänt? Ingen
            kontakt har tagits med oss. Vi har inte fått något bud om att
            det skall ske. Vad beror det på att det har dröjt så länge?
          </note>
          <note type="speaker">
            Anf. 44 Statsminister CARL BILDT (m):
          </note>
          <note>
            Fru talman! Visst har det tagits kontakt. Vi har löpande kontakter
            inom ramen för olika typer av samrådsförfarande, och tidtabellen
            för samrådet i de här sammanhangen har berörts. Om jag inte missminner
            mig, togs denna fråga uppe här i kammaren i samband med att socialministern
            hade möjlighet att yttra sig i dessa frågor för bara några veckor
            sedan.
          </note>
          <note>
            Det är också ett beredningsarbete på gång när det gäller de konkreta
            direktiven, och de kommer att bli föremål för sedvanligt samråd
            med
          </note>
          <note>
            Socialdemokraterna innan beredningen tillsätts.
          </note>
          <note type="speaker">
            Anf. 45 BIRGITTA DAHL (s):
          </note>
          <note>
            Fru talman! Vi skickade redan före jul in förslag, som vi ännu
            inte har fått någon som helst respons på. I torsdags sade socialministern
            att vi inom kort äntligen skulle ha kontakt. Det skulle vara intressant
            att höra statsministern uttolka uttrycket
          </note>
          <note>
            ''inom kort''.
          </note>
          <note type="speaker">
            Anf. 46 Statsminister CARL BILDT (m):
          </note>
          <note>
            Fru talman! Det vore mig främmande att försöka tolka socialministern
            i alla detaljer, men kontakt kommer att tas inom kort. Det papper
            som skall bli föremål för samråd såg jag för någon dag sedan,
            så det kan bara vara fråga om ''inom kort''.
          </note>
          <note>
            Kollektiv bestraffning av kommuner
          </note>
          <note>
            Anf. 47 DAN ERICSSON i Kolmården
          </note>
          <note>
            (kds):
          </note>
          <note>
            Fru talman! Jag läste i tidningen i dag att
          </note>
          <note>
            Finansdepartementet har en idé om statlig reglering av kommunernas
            skatteutrymme, efter det att det kommunala skattestoppet har hävts.
            Idén går ut på att se kommunerna som kollektiv och i praktiken
            inte längre som självständiga kommuner.
          </note>
          <note>
            Med anledning av det här vill jag fråga finansministern om hon
            har för avsikt att lägga fram förslag om statliga kollektiva bestraffningsåtgärder,
            som drabbar hela kommunsektorn, om någon kommun har varit olydig.
          </note>
          <note>
            Anf. 48 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag tycker att det är oerhört viktigt att diskutera
            hur det samhällsekonomiska utrymmet och den kommunala verksamheten
            skall gå att förena även efter det att det kommunala skattestoppet
            tas bort. Det är därför en mycket väsentlig frågeställning hur
            man skall hantera detta.
          </note>
          <note>
            Jag tillhör inte dem som tror att en kollektiv bestraffning är
            det mest angelägna. Det är ett förslag som har förts fram i debatten,
            och det är viktigt att man bereder alla de underlag som finns
            med. Jag tror att det är mera rimligt att man hittar någon annan
            teknik för att förmå den kommunala sektorn att ta litet mera gemensam
            hänsyn till andra delar av kommunsektorn och övriga delar av samhällsekonomin
            utan någon form av kollektiv bestraffning. Det är inte helt enkelt
            att hitta en sådan teknik, vilket Dan Ericsson i Kolmården säkert
            vet. Finansdepartementet arbetar med flera andra tekniker än den
            som åberopas i frågan.
          </note>
          <note>
            Personalinskränkningar i försvaret
          </note>
          <note type="speaker">
            Anf. 49 BRITT BOHLIN (s):
          </note>
          <note>
            Fru talman! Min fråga riktar sig till arbetsmarknadsministern.
          </note>
          <note>
            Försvarsministern har nyligen gett armén klartecken att skicka
            ut 900 civilanställda i försvaret i arbetslöshet och i stället
            ersätta dem med värnpliktiga. Pliktutredningen som nyss har gjort
            färdigt sitt uppdrag har sett över den här frågan och kommit fram
            till att det inte leder till någon samhällsekonomisk vinst och
            att det inte heller är viktigt ur försvarssynpunkt att genomföra
            detta.
          </note>
          <note>
            Anser arbetsmarknadsministern att det är en rimlig åtgärd? Avser
            arbetsmarknadsministern att ge sitt stöd till vårt förslag, som
            innebär att dessa 900
          </note>
          <note>
            civilanställda kan behålla sitt jobb?
          </note>
          <note>
            Anf. 50 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det måste pågå ett rationaliseringsarbete i försvaret.
            Försvaret har fått sina ramar, och det skall räcka till bra vapen,
            ett antal försvarsenheter osv. Det går således inte att ha kvar
            folk som på sikt inte skall finnas kvar.
          </note>
          <note>
            Mycket har också kommit vid fel tidpunkt. Tänk om t.ex. produktivitetsarbetet
            skulle ha gått med den fart det går i dag under överhettningsåren
            på
          </note>
          <note>
            1980-talet, när företag och andra sökte folk. Nu har vi en bekymmersam
            situation. Men om dessa 900
          </note>
          <note>
            skall gå över till andra åtgärder, behöver det inte vara fel
            att inskolning till andra åtgärder påbörjas nu.
          </note>
          <note>
            Jag kan inte kommentera exakt vad som är rätt och fel. Jag vill
            dock understryka kraftigt att det vidtas en serie åtgärder. Parterna
            tar nu ett mycket stort ansvar för 1993 och 1994, som medför att
            samhället som sådant snarast återgår till en fullgod ordinarie
            arbetsmarknad.
          </note>
          <note>
            Den aviserade kretsloppspropositionen
          </note>
          <note type="speaker">
            Anf. 51 MARGARETA WINBERG (s):
          </note>
          <note>
            Fru talman! Min fråga riktar sig till statsministern.
          </note>
          <note>
            Regeringen har sedan länge utlovat en kretsloppsproposition.
            Det var från början meningen att den skulle komma den 18 december,
            men så blev det inte. Senare har miljöministern utlovat den till
            månadsskiftet januari/februari. Så blev det inte heller. Det har
            blivit en lagrådsremiss.
          </note>
          <note>
            Enligt Dagens Nyheter i dag har detta förslag tydligen fastnat,
            inte bara hos lagrådet utan också i regeringen. Eftersom detta
            var ett stort nummer --
          </note>
          <note>
            inte minst från Centerpartiets sida, och förmodligen från hela
            regeringen -- vill jag fråga när den utlovade kretsloppspropositionen
            kommer.
          </note>
          <note>
            Vad är anledningen till att det inte går att få fram ett förslag
            i regeringen?
          </note>
          <note type="speaker">
            Anf. 52 Statsminister CARL BILDT (m):
          </note>
          <note>
            Fru talman! Jag ber att få tacka Margareta
          </note>
          <note>
            Winberg, eftersom den ger mig möjlighet att reda upp en del av
            de konstigheter som man ibland läser om i tidningarna. Det gäller
            t.ex. Dagens Nyheter, som i dag tar upp denna fråga.
          </note>
          <note>
            Sakläget är att vad som utlovades och levererades före jul var
            en lagrådsremiss. Margareta Winberg säger att det blev en lagrådsremiss.
            Men det är faktiskt så att det skulle bli en lagrådsremiss. Det
            rör sig om en komplicerad och viktig lagstiftning, som skall gå
            till Lagrådet. Den har varit där, och det har inkommit synpunkter
            från Lagrådet. De är i allt väsentligt grundligt beredda i regeringskansliet.
          </note>
          <note>
            Nu pågår en mycket viktig process, dvs. en förhandlingskontakt
            mellan regeringskansliet,
          </note>
          <note>
            Miljödepartementet och handelns organisation om huruvida det
            är möjligt att åstadkomma ett frivilligt system när det gäller
            återlämning och återanvänding av nickel-kadmiumbatterier eller
            om vi skall gå direkt på det som regeringen annars kommer att
            gå på, nämligen ett system med en avgift för att säkerställa detta.
            Detta är hela den idé som kretslopspropositionen är uppbyggd på.
            Vi skall återfå återanvändning.
          </note>
          <note>
            Detta är ett genuint systemskifte, så till vida var det rätt
            i tidningen. Det finns en trappa av olika typer av åtgärder. Vi
            är beredda att vidta hårdare och hårdare åtgärder om vi inte uppnår
            resultat. Men vi strävar efter att uppnå resultat med mjuka åtgärder.
            Därför är det mycket viktigt -- låt mig gärna använda detta tillfälle
            för att sätta litet press på handeln -- att det sker framsteg
            vid de samtal som nu sker mellan Miljödepartementet och handeln
            om ett fungerande återvinningssystem för nickel-kadmiumbatterier.
            Går inte det, kommer regeringen att lägga fram propositionen med
            den batteriavgift som ursprungligen var förutsedd.
          </note>
          <note>
            Dessa förhandlingar har pågått i drygt en vecka. De kan pågå
            ett tag till. Det viktiga är inte tidsplanen.
          </note>
          <note>
            Det viktiga är faktiskt resultatet. Här åstadkommer vi ett systemskifte
            till förmån för en kretsloppsanpassad miljöpolitik.
          </note>
          <note type="speaker">
            Anf. 53 MARGARETA WINBERG (s):
          </note>
          <note>
            Fru talman! Skall jag då uppfatta det så att problemet är nickel-kadmiumbatterierna
            och inte de 75 % tidningspapper, 60 % plast och 90 %
          </note>
          <note>
            returglas som också tycks ingå i lagrådsremissen?
          </note>
          <note>
            Hur lång tid är ''ett tag till''?
          </note>
          <note type="speaker">
            Anf. 54 Statsminister CARL BILDT (m):
          </note>
          <note>
            Fru talman! Den sista frågan kan jag inte riktigt svara på, eftersom
            det rör sig om en förhandlingsprocess som nu pågår. Men det skall
            inte ta så lång tid. Vi tänker inte låta oss fördröjas alltför
            länge. Men jag vill säga att det är resultatet som är det viktiga.
            Om vi kan uppnå ett bra resultat i förhandlingarna med handelns
            organisationer, som innebär att de är beredda att åtaga sig ett
            fungerande återanvändningssystem utan att det behövs avgifter,
            är det bra. Det är bra ur miljöpolitisk synpunkt och från alla
            tänkbara utgångspunkter. Det skall inte falla på någon tidsmässig
            stupstock. Tidsmarginalen är dock inte oändlig. Det rör sig om
            någon vecka eller så i förhandlingarna, utgår jag ifrån.
          </note>
          <note>
            När det gäller de övriga punkterna, utan att jag hängde med i
            alla Margareta Winbergs procentsatser, vill jag säga att denna
            fråga är den mest ''utstående''. Den är viktig, och jag hoppas
            att vi skall uppnå en lösning i de förhandlingar som nu pågår
            med handelns organisation. Jag tackar för möjligheten att reda
            ut en del konstigheter i massmedia.
          </note>
          <note>
            Allmänhetens förtroende för SIDA
          </note>
          <note type="speaker">
            Anf. 55 LENA HJELM-WALLÉN (s):
          </note>
          <note>
            Fru talman! Biståndsministern har här tidigare i kammaren uttalat
            sitt förtroende för SIDA som en effektiv biståndsmyndighet. Det
            har skett efter den mycket onyanserade kritik som har riktats
            mot verket. Min fråga är vad biståndsministern ämnar göra för
            att återupprätta allmänhetens förtroende för SIDA och därmed för
            biståndet.
          </note>
          <note type="speaker">
            Anf. 56 Statsrådet ALF SVENSSON (kds):
          </note>
          <note>
            Fru talman! Jag har mycket svårt att tro att allmänhetens förtroende
            för biståndet skulle stå och falla med en serie artiklar i tidningen
          </note>
          <note>
            Expressen. Det finns åtskilliga artiklar i annan press som har
            gått i en annan riktning.
          </note>
          <note>
            Jag utgår ifrån att riksdagsledamöter som tycker att vi skall
            fortsätta med biståndet -- jag vet att det är de allra flesta
            -- hjälper till att förmedla kunskap om de många projekt som är
            utomordentligt lyckade. Det finns en tendens till att det är de
            projekt som inte är så bra som det ständigt flaggas för i media.
            Folk kan därför få för sig att många projekt inte lyckas.
          </note>
          <note>
            Som Lena Hjelm-Wallén och vi andra vet så utomordentligt väl
            så misslyckas en del projekt i
          </note>
          <note>
            Svea rike och en del i u-länder. Men på det hela taget har vi
            utifrån OECD:s organisation DAC, som bedömer bistånd, fått ett
            mycket gott betyg för vårt svenska bistånd.
          </note>
          <note>
            Sanktionerna mot Sydafrika
          </note>
          <note type="speaker">
            Anf. 57 KARIN FALKMER (m):
          </note>
          <note>
            Fru talman! Jag vill ställa en fråga till statsministern angående
            Sydafrikasanktionerna, särskilt mot bakgrund av den sysselsättningssituation
            som vi i
          </note>
          <note>
            Sverige upplever. När näringsutskottet besökte
          </note>
          <note>
            Kommerskollegium fick vi information om att ett hundratal ärenden
            ligger och väntar på besked om dispens. Det gäller både stora
            och små företag.
          </note>
          <note>
            Dessutom finns det åtskilliga företag i Sverige som väntar på
            ett besked i denna fråga och som inte har sökt dispens. Detta
            betyder att det skulle kunna skapas arbetstillfällen i Sverige
            när denna fråga löses.
          </note>
          <note>
            Konflikten i Sydafrika i dag står inte mellan vit och svart.
            Den står mellan svart och svart.
          </note>
          <note>
            Demokratiseringsprocessen är i gång. När kan vi se ett förslag
            om upphävande av sanktionerna mot
          </note>
          <note>
            Sydafrika?
          </note>
          <note type="speaker">
            Anf. 58 Statsminister CARL BILDT (m):
          </note>
          <note>
            Fru talman! Jag har fått en interpellation från Hans
          </note>
          <note>
            Göran Franck i detta ämne. Jag skall försöka besvara interpellationen
            så snabbt som möjligt.
          </note>
          <note>
            Det är regeringens förhoppning att sanktionerna skall kunna upphävas
            så snabbt som det över huvud taget är möjligt. Riksdagen har bundit
            upphävandet av sanktionerna till vissa förändringar som måste
            äga rum i Sydafrika. De förändringarna rycker nu allt närmare.
          </note>
          <note>
            Den överenskommelse som av allt att döma har ingåtts mellan ANC:s
            och regeringens förhandlingsdelegationer i slutet av förra veckan
            välkomnas av oss. Detta innebär att marken har börjat beredas
            för ett snabbt och fullständigt avskaffande av de svenska sanktionerna.
            Det här är framför allt kopplat till utvecklingen i Sydafrika,
            inte det svenska arbetsmarknadsläget. Men när vi når dit fram
            -- och alla hoppas vi ju att det skall gå så snabbt som möjligt
            -- blir det också positiva effekter för sysselsättningen i Sverige.
          </note>
          <note>
            TELI:s fabrik i Vänersborg
          </note>
          <note type="speaker">
            Anf. 59 INGVAR JOHNSSON (s):
          </note>
          <note>
            Fru talman! Televerket planerar att lägga ned
          </note>
          <note>
            TELI:s fabrik i Vänersborg. Nedläggningen planeras trots att
            företaget går med vinst och har utvecklingsmöjligheter. En sådan
            nedläggning innebär således att över 500 personer blir arbetslösa
            i onödan i en redan hårt drabbad region. Därför har de anställda,
            representanter för kommunen, landshövdingen osv. vädjat till regeringen
            att stoppa nedläggningen.
          </note>
          <note>
            Tänker statsministern medverka till att stoppa nedläggningen
            av TELI:s fabrik i Vänersborg?
          </note>
          <note type="speaker">
            Anf. 60 Statsminister CARL BILDT (m):
          </note>
          <note>
            Fru talman! Jag är tacksam för förtroendet att svara på alla
            frågor.
          </note>
          <note>
            Som den svenska konstitutionen är upplagd skall statsministern
            inte ingripa i enskilda företags beslut. Däremot har jag erfarit
            att kommunikationsministern -- som är något närmare denna del
            av den offentliga verksamheten än vad jag är -- har varit på plats
            och talat med de anställda. De besked som han har gett på den
            punkten gäller.
          </note>
          <note type="speaker">
            Anf. 61 INGVAR JOHNSSON (s):
          </note>
          <note>
            Fru talman! Jag beklagar att svaret inte var mer positivt. Hela
            fyrstadsregionen håller på att förblöda. Det är viktigt att säga
            att regeringen i sin helhet har ett ansvar som ägare för att staten
            inte förvärrar situationen ytterligare genom att lägga ned TELI.
          </note>
          <note>
            Jag vädjar än en gång till statsministern att medverka till att
            stoppa nedläggningen av TELI i
          </note>
          <note>
            Vänersborg.
          </note>
          <note type="speaker">
            Anf. 62 Statsminister CARL BILDT (m):
          </note>
          <note>
            Fru talman! Denna vädjan framförs i fullt medvetande om att ingen
            regering i detta land kan ingripa aktivt i företags beslut. Det
            är en oberoende styrelse som fattar dessa beslut. Så måste det
            vara, och så skall det vara.
          </note>
          <note>
            Sedan kan vi ha synpunkter och känna ansvar för de arbetsmarknadspolitiska
            konsekvenserna.
          </note>
          <note>
            Kommunikationsministern har varit på plats och talat med företrädare
            för de anställda. Men att hävda att regeringen skall ingripa gentemot
            det ena eller det andra företaget är tyvärr att bygga en politik
            på illusioner. Sådant skall man inte inge människor förhoppningar
            om.
          </note>
          <note>
            Ungdomspraktikplatserna
          </note>
          <note type="speaker">
            Anf. 63 MARTIN NILSSON (s):
          </note>
          <note>
            Fru talman! Jag skulle vilja ställa en fråga till arbetsmarknadsministern
            angående de rapporter som har kommit från AMS om de arbetsmarknadspolitiska
            åtgärderna och de s.k.
          </note>
          <note>
            förlorade jobben. Det har kommit en rapport om att 12 000 jobb
            har försvunnit. Det går att diskutera vad orsakerna till detta
            är. Men helt klart är att det finns en risk att olika arbetsmarknadspolitiska
            åtgärder leder till en situation där det blir mer lönsamt för
            företag att anställa folk inom ramen för arbetsmarknadspolitiska
            åtgärder. Ett sådant system är helt uppenbart ungdomspraktikplatserna.
            Företag betalar där inte någon ersättning för att ha folk anställda
            under denna utbildningsform.
          </note>
          <note>
            Vilka åtgärder avser regeringen att vidta för att undvika att
            arbetsmarknadspolitiska insatser används som ett instrument för
            att plocka bort jobb i stället för att skapa bättre möjligheter
            till framtida jobb?
          </note>
          <note>
            Anf. 64 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Om de arbetsmarknadspolitiska åtgärderna når 6 %
            av arbetskraften framåt våren, är det inte till 100 % så att det
            inte ger små följdverkningar här och där.
          </note>
          <note>
            Innan ungdomspraktikplatserna infördes prövade vi att dela lönekostnaderna
            mellan företag och staten. Det ledde till att alla som då hade
            garantier gick in i primärkommunerna. Företagen tog i stort sett
            ingenting.
          </note>
          <note>
            Nu finns det 90 000 ungdomar ute på ungdomspraktik. Två tredjedelar
            finns i näringslivet. Där skapas de nya jobben. En tredjedel av
            ungdomarna finns i den offentliga verksamheten. Det här är positiva
            siffror.
          </note>
          <note>
            Det är inte lätt att veta vad som är rätt och fel i rapporten
            från Arbetsmarknadsverket. Jag kommer över huvud taget att mycket
            noga gå igenom allt som rör arbetsmarknaden med
          </note>
          <note>
            Arbetsmarknadsverkets ledning innan kompletteringspropositionen
            läggs fram för riksdagen i vår.
          </note>
          <note>
            Försvarsprisindex
          </note>
          <note type="speaker">
            Anf. 65 STURE ERICSON (s):
          </note>
          <note>
            Fru talman! Finansministern sade i december i riksdagen att ingen
            skulle tillåtas kompensera sig för kronans depreciering. Nu anpassas
            basbeloppet för pensionärer osv. Men försvarsprisindex justeras
            inte. Tänker finansministern ta initiativ till att även försvaret,
            inte bara pensionärer, handikappade och studerande, får bära bördorna
            för kronans kursfall?
          </note>
          <note>
            Anf. 66 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det väsentliga är att ingen enskild individ via förhandlingar
            eller förmåner av andra slag kan kompensera sig för en förlust
            som hela folkhushållet har fått känna av.
          </note>
          <note>
            I budgetpropositionen är det formulerat att de basbeloppsanknutna
            förmånerna inte kommer att räknas upp med den del av prisökningen
            som beror på kronans sjunkande värde. Detta påverkar inte försvarsprisindex,
            som är ett led i en mycket omfattande och långsiktig försvarsplanering.
            Det skulle få oöverstigliga och svårberäknade följder om en sådan
            förändring gjordes.
          </note>
          <note>
            Det är angeläget att i möjligaste mån undvika alltför långtgående
            indexeringar i de beslut som kommer att fattas framöver. När det
            gäller deprecieringseffekten är förslaget i budgetpropositionen
            det enda rimliga.
          </note>
          <note type="speaker">
            Anf. 67 STURE ERICSON (s):
          </note>
          <note>
            Fru talman! Det gläder mig att finansministern går emot nya indexeringar.
            Vi beslutade tidigare om en sådan ny indexering som gäller den
            s.k.
          </note>
          <note>
            teknikfaktorn. Den kommer att kosta över 8
          </note>
          <note>
            miljarder kronor efter 1997. Tänker försvarsministern ta initiativ
            för att åtminstone denna nya indexering inte skall träda i kraft?
          </note>
          <note>
            Anf. 68 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag uppfattade inte att det var en fråga till mig.
            Den var närmast ställd till försvarsministern. Jag får be Sture
            Ericson att upprepa frågan. Försvarsministern är nämligen inte
            i kammaren.
          </note>
          <note type="speaker">
            Anf. 69 STURE ERICSON (s):
          </note>
          <note>
            Fru talman! Jag tror inte att sådana stora statsutgifter kan
            godkännas utan att finansministern är inblandad.
          </note>
          <note>
            Det gäller alltså den nya teknikfaktor som beslutades för mindre
            än ett år sedan. Det kommer att innebära en kostnad för finansministern
            på över
          </note>
          <note>
            8 miljarder kronor efter 1997. Vore det inte dags att se över
            dessa nya indexeringar, om nu politiken är att undvika indexeringar?
          </note>
          <note>
            Anf. 70 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! När det gäller nästa försvarsperiod återstår det
            en rad av beslut att fatta. Det är självklart att alla ansträngningar
            kommer att göras för att få ett försvar och en försvarsutgift
            som är på bästa sätt anpassad till den säkerhetspolitiska situationen
            i det läge som då råder.
          </note>
          <note>
            Som jag tidigare har sagt finns det inom regeringen ett allmänt
            önskemål att ha så få indexeringar som möjligt. Denna fråga kommer
            därför säkert att beröras, men det är alldeles för tidigt att
            nu ta ställning till hur försvarsbeslutet för nästa försvarsperiod
            exakt kommer att se ut.
          </note>
          <note>
            Investmentbolaget Atle
          </note>
          <note type="speaker">
            Anf. 71 ARNE KJÖRNSBERG (s):
          </note>
          <note>
            Fru talman! Jag vill ställa en fråga till näringsministern. Jag
            har här ett kalendarium innehållande tre sidor offentliga uppgifter
            om vad som har hänt i vad som har kallats Atlegate. Av detta kalendarium
            framgår -- i alla fall som jag tolkar det -- att företrädare för
          </note>
          <note>
            Näringsdepartementet har spelat med båda parter, både med Atle
            och Bure. Nu vet jag att näringsministern kommer att säga att
          </note>
          <note>
            Finansinspektionen ser över detta. Men, herr näringsminister,
            detta är en politisk fråga. Ni sitter mitt i smeten eller smörjan
            -- vilket av orden som passar bäst får näringsministern själv
            avgöra. Min korta och enkla fråga är: Vore det inte lika bra att
            näringsministern först som sist lade alla kort på bordet vad gäller
            Näringsdepartementets agerande i denna fråga?
          </note>
          <note>
            Anf. 72 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Näringsdepartementet har inga kort att lägga på bordet.
            Det är här fråga om två aktiebolag som har sin huvudsakliga ägarkrets
            bland privata svenska företag. Det har i enlighet med tidigare
            direktiv från riksdagen skett en utskiftning av ägandet motsvarande
            två tredjedelar.
          </note>
          <note>
            När det gäller tillsynen på detta område vill jag säga att det
            är företagen som har privatiserats och inte rättsskipningen. Den
            sker med den tillsyn som skall ske av statsmaktens utsedda organ,
          </note>
          <note>
            Finansinspektionen.
          </note>
          <note type="speaker">
            Anf. 73 ARNE KJÖRNSBERG (s):
          </note>
          <note>
            Fru talman! Statsrådets statssekreterare sitter i styrelsen för
            Atle. Statsrådets statssekreterare har enligt offentliga uppgifter
            informerats. Herr näringsminister, vore det inte lika bra att
            lägga upp korten på bordet direkt?
          </note>
          <note>
            Anf. 74 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Som jag tidigare sade finns det inga kort att lägga
            upp på bordet. Det är fråga om motstående uppgifter mellan ordföranden
            i Atle och VD:n i ett annat bolag. De har haft olika uppfattningar
            om vad som har skett. Det är inte fråga om något annat.
          </note>
          <note>
            Frågan utreds skyndsamt och utredningen kommer att vara klar
            om några veckor. Det finns all anledning att låta rättsskipningen
            vara en allmän företeelse som sker i Finansinspektionens hägn
            i stället för att försöka göra den till en privatsak.
          </note>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:159 Stöd och service till vissa funktionshindrade
          </note>
          <note>
            1992/93:162 Ändrad associationsform för verksamheten vid Försvarets
            mediecenter
          </note>
          <note>
            Redogörelse
          </note>
          <note>
            1992/93:RJ1 Styrelsens för stiftelsen Riksbankens
          </note>
          <note>
            Jubileumsfond berättelse över fondens verksamhet och förvaltning
            under år 1992
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 februari
          </note>
          <note type="speaker">
            1992/93:81 av Georg Andersson (s) till arbetsmarknadsministern
            om regionalpolitiken:
          </note>
          <note>
            I regeringsförklaringarna 1991 och 1992 har försäkrats att ''hela
            Sverige skall leva''. Värdet av dessa försäkringar börjar alltmer
            att ifrågasättas.
          </note>
          <note>
            Orsakerna härtill är flera.
          </note>
          <note>
            Det dominerande problemet är den snabbt ökande arbetslösheten
            i hela landet. Det har fått till följd att alla regioner kräver
            extra ordinära insatser.
          </note>
          <note>
            Spännvidden mellan arbetslöshetstalen i de olika länen har visserligen
            minskat, men de har i alla län nu gått upp till tidigare helt
            otänkbara nivåer.
          </note>
          <note>
            Arbetslösheten är liksom tidigare högst i skogslänen.
          </note>
          <note>
            En nedrustning av industrin pågår. Den drabbar inlandsregionerna
            hårdast. Där är industristrukturen fortfarande ung och skör. Nu
            bryts den snabbt ned. Och som alltid går det fortare att riva
            ned än att bygga upp. De företag som nu avvecklas kan det bli
            mycket svårt att åter bygga upp. Vi vet nämligen att när konjunkturen
            vänder kommer uppgången först i storstadsområdena. Det kan då
            ånyo uppstå ett sug efter arbetskraft från skogslänen med åtföljande
            urholkning av befolkningsunderlaget.
          </note>
          <note>
            Den hittills förda regeringspolitiken har inte medverkat till
            att hejda den negativa utvecklingen.
          </note>
          <note>
            Tvärtom -- flera av regeringens åtgärder har påskyndat en utarmning
            av regionalpolitiken. Jag vill peka på några sådana exempel.
          </note>
          <note>
            1. En stark offentlig sektor behövs framför allt i de industriellt
            svaga regionerna. Där spelar den offentliga sektorn relativt sett
            större roll än i andra regioner för att upprätthålla sysselsättning
            och service. Regeringens angrepp på den offentliga sektorn har
            därför starkt negativa regionalpolitiska effekter. Neddragningarna
            i den kommunala verksamheten drabbar kvinnornas sysselsättning
            hårdast. Detta kommer att försvåra arbetsmarknadsläget för kvinnor
            särskilt allvarligt i glesbygderna.
          </note>
          <note>
            2. En försvagad kommunal ekonomi leder bl.a. till nedläggning
            av glesbygdsskolor.
          </note>
          <note>
            Glesbygdsdelegationen har i en larmrapport redovisat att ca 70
            skolor i glesbygdsområdet nu hotas. Skolministern hänvisar till
            möjligheten att starta egna privatskolor. Men det blir i allmänhet
            ännu dyrare för kommunerna.
          </note>
          <note>
            3. Regeringens bostadspolitik har lett till ett totalstopp för
            byggande utanför de större tätorterna. Även ombyggnadsverksamheten
            har nu lamslagits på grund av regeringens åtgärder. Detta är starkt
            hämmande på den regionala utvecklingen.
          </note>
          <note>
            4. Den av regeringen ideologiskt motiverade avregleringen och
            bolagiseringen inom post, tele, flyg- och järnvägstrafiken innebär
            ett allvarligt hot mot de glesare befolkade områdena. En stimulerande
            konkurrens kan uppnås endast i de befolkningstätaste orterna,
            medan avregleringen i allmänhet betyder sämre service och högre
            kostnader i glesbygderna. Den senaste illustrationen till detta
            är utvecklingen inom flygtrafiken där SAS nu annonserar nedläggning
            av flera olönsamma linjer.
          </note>
          <note>
            5. Naturtillgångar i form av skog, vattenkraft och malm har stor
            betydelse för sysselsättningen i skogslänen. Regeringens ambitioner
            att sälja ut dessa tillgångar har genom krisuppgörelsen med
          </note>
          <note>
            Socialdemokraterna kunnat hejdas. Men hotet kvarstår om en realisation
            av dessa tillgångar vilket skulle kunna medföra ökad otrygghet
            för de anställda i dessa näringar. Den senaste tidens varsel inom
            Vattenfall ger föraningar om vad denna utveckling skulle komma
            att innebära också inom andra verksamhetsområden. Regeringens
            avveckling av stödet till gruvprospekteringen är ett annat exempel
            som visar svåra lokala konsekvenser för sysselsättningen.
          </note>
          <note>
            Mot denna bakgrund vill jag ställa följande frågor till arbetsmarknadsministern:
          </note>
          <note>
            1. Vilka åtgärder är arbetsmarknadsministern beredd att vidta
            för att förhindra den snabba avveckling av industriföretag som
            nu sker i stora delar av skogslänen?
          </note>
          <note>
            2. Är arbetsmarknadsministern beredd att särskilt beakta vikten
            av en fungerande offentlig sektor i glesbygderna?
          </note>
          <note>
            3. Vill arbetsmarknadsministern förhindra bolagisering och avreglering
            som försämrar service och sysselsättning i de glest befolkade
            områdena?
          </note>
          <note type="speaker">
            1992/93:82 av Sten Andersson i Malmö (m) till kulturministern
            om asyl- och flyktingpolitiken:
          </note>
          <note>
            Den svenska flyktingpolitiken framstår för många som svårförståelig
            i jämförelse med andra europeiska länder. Sakligt är densamma
            mycket svår att försvara och förklara för medborgarna.
          </note>
          <note>
            Dessutom har åsiktsskillnaderna i flyktingfrågan mellan politiskt
            beslutande organ och deras uppdragsgivare, väljarna, med åren
            blivit allt större. Detta kan innebära en minskad förståelse och
            respekt för den representativa demokratin.
          </note>
          <note>
            Våra nordiska grannländer har en mer restriktiv politik än Sverige
            och Tyskland har beslutat att skärpa sin flyktinglagstiftning.
            Vid en oförändrad svensk flyktingpolitik innebär detta ett utökat
            tryck mot vårt land av asylsökande utlänningar, vilka självfallet
            söker sig till det land där man har störst möjlighet att få asyl.
          </note>
          <note>
            Är statsrådet beredd medverka till en förändring i asyl- och
            flyktingpolitiken så att den får samma innehåll och förutsättningar
            som den som gäller i våra närmaste grannländer?
          </note>
          <note type="speaker">
            1992/93:83 av Hans Göran Franck (s) till utrikesministern om
            Mellanöstern:
          </note>
          <note>
            Framsteg har uppnåtts i förhandlingarna i den arabisk/israeliska
            konflikten. Men dessa framsteg är alltför begränsade med hänsyn
            till den tid som förflutit och vikten av en snar fredlig lösning.
          </note>
          <note>
            Det är av stor betydelse att Israel upphävt förbudslagstiftningen
            beträffande kontakter med anhängare av PLO. Det bör öppna vägen
            för dialog och förhandlingar mellan Israel och PLO, vilket är
            nödvändigt för att en stabil och varaktiv fred skall kunna uppnås.
          </note>
          <note>
            Den palestinsk-/israeliska konflikten har lett till ett stort
            antal dödsoffer sedan början av intifadan.
          </note>
          <note>
            Enligt israeliska källor har 943 palestinier dödats av de väpnade
            israeliska styrkorna (januari 1993).
          </note>
          <note>
            Enligt andra europeiska källor rör det sig om mer än 1 400.
          </note>
          <note>
            Under samma period uppger israeliska myndigheter att 126 israeliska
            soldater och civila dödats. Förutom de nyligen (december 1992)
            418
          </note>
          <note>
            deporterade palestinierna, har 1 276 deporterats från sina hem
            i de ockuperade områdena sedan juli
          </note>
          <note>
            1967.
          </note>
          <note>
            Det finns ca 12 000 palestinier som är administrativt frihetsberövade
            i Israel och de ockuperade områdena. Frihetsberövandena har skett
            med en politisk bakgrund, utan åtal och rättegång inför domstol.
          </note>
          <note>
            Nya bosättningar i de ockuperade områdena har minskat avsevärt
            men inte upphört, trots att de uppenbart står i strid med internationell
            rätt.
          </note>
          <note>
            Även skolor och universitet har öppnats i avsevärd omfattning,
            men alltjämt hålls ett antal utbildningsanstalter stängda.
          </note>
          <note>
            De framsteg som gjorts efter regeringsskiftet i
          </note>
          <note>
            Israel är välkomna, men långt ifrån tillräckliga.
          </note>
          <note>
            Israels säkerhet och fortbestånd skall givetvis ges erforderliga
            garantier liksom det palestinska folket har ett legitimt intresse
            av att tillförsäkras självbestämmande och ett eget hemland.
          </note>
          <note>
            Genom kränkningar av folkrätt och mänskliga rättigheter motverkas
            dessa intressen och en framtida fredlig samexistens mellan israeler
            och palestinier försvåras eller äventyras.
          </note>
          <note>
            Sverige bör medverka till att framsteg görs i fredsprocessen,
            bl.a. genom att problemen om mänskliga rättigheter får en lösning.
            Någon MR-
          </note>
          <note>
            grupp har ännu inte skapats i anslutning till de multilaterala
            samtalen vid
          </note>
          <note>
            Mellanösternkonferensen.
          </note>
          <note>
            Med hänvisning till det anförda får jag fråga utrikesministern
            Margaretha af Ugglas.
          </note>
          <note>
            1. På vilket sätt vill regeringen verka för att uppnå framsteg
            i fredsprocesen?
          </note>
          <note>
            2. Vilka åtgärder vill regeringen vidta för att alla politiskt
            frihetsberövade friges genom allmän amnesti, att alla deporterade
            fritt får återvända till sina hem, att bosättningarna stoppas
            och alla utbildningsenheter öppnas i ockuperade områden?
          </note>
          <note>
            3. Är regeringen beredd att ta något medlande initiativ för att
            söka lösa problemen om mänskliga rättigheter i Mellanöstern genom
            en MR-grupp i samband med Mellanösternkonferensen?
          </note>
          <note>
            10 § Kammaren åtskildes kl. 15.14.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. ajourneringen
            kl. 12.56 och
          </note>
          <note>
            av talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
