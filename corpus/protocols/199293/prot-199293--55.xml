<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--55</head>
          <docDate when="1993-01-21 00:00:00">1993-01-21 00:00:00</docDate>
        </div>
      </front>
      <body>
        <div>
          <note>
            1 § Meddelande om ändrad partitillhörighet
          </note>
          <note>
            Andre vice talmannen anmälde att Johan Brohult meddelat att han
            fr.o.m. den 24 januari 1993 inte längre tillhör Ny demokrati.
          </note>
          <note>
            2 § Val till Parlamentariska församlingen i konferensen om säkerhet
            och samarbete i Europa
          </note>
          <note>
            (ESK)
          </note>
          <note>
            Företogs val av åtta ledamöter till Parlamentariska församlingen
            i konferensen om säkerhet och samarbete i Europa (ESK).
          </note>
          <note>
            Valberedningen hade enhälligt godkänt en gemensam lista för detta
            val.
          </note>
          <note>
            Sedan den gemensamma listan upplästs av andre vice talmannen
            och godkänts av kammaren befanns följande personer, vilkas namn
            i här angiven ordning upptagits på listan, valda för riksdagens
            innevarande valperiod:
          </note>
          <note>
            ledamöter till Parlamentariska församlingen i konferensen om
            säkerhet och samarbete i Europa
          </note>
          <note>
            (ESK)
          </note>
          <note>
            Lars Tobisson (m)
          </note>
          <note>
            Pierre Schori (s)
          </note>
          <note>
            Peeter Luksep (m)
          </note>
          <note>
            Kristina Svensson (s)
          </note>
          <note>
            Håkan Holmberg (fp)
          </note>
          <note>
            Karin Wegestål (s)
          </note>
          <note>
            Pär Granstedt (c)
          </note>
          <note>
            Georg Andersson (s)
          </note>
          <note>
            3 § Val till Gemensamma parlamentarikerkommittén EG-Sverige
          </note>
          <note>
            Företogs val av arton ledamöter och arton suppleanter till Gemensamma
            parlamentarikerkommittén EG-Sverige.
          </note>
          <note>
            Valberedningen hade enhälligt godkänt gemensamma listor för dessa
            val.
          </note>
          <note>
            Sedan de gemensamma listorna upplästs av andre vice talmannen
            och godkänts av kammaren befanns följande personer, vilkas namn
            i här angiven ordning upptagits på resp. listor, valda för riksdagens
            innevarande valperiod:
          </note>
          <note>
            ledamöter till Gemensamma parlamentarikerkommittén EG-Sverige
          </note>
          <note>
            Lars Tobisson (m)
          </note>
          <note>
            Mats Hellström (s)
          </note>
          <note>
            Nic Grönvall (m)
          </note>
          <note>
            Berit Löfstedt (s)
          </note>
          <note>
            Hadar Cars (fp)
          </note>
          <note>
            Pierre Schori (s)
          </note>
          <note>
            Per-Ola Eriksson (c)
          </note>
          <note>
            Birgitta Dahl (s)
          </note>
          <note>
            Karin Falkmer (m)
          </note>
          <note>
            Holger Gustafsson (kds)
          </note>
          <note>
            Odd Engström (s)
          </note>
          <note>
            Ian Wachtmeister (nyd)
          </note>
          <note>
            Birger Hagård (m)
          </note>
          <note>
            Ewa Hedkvist Petersen (s)
          </note>
          <note>
            Ylva Annerstedt (fp)
          </note>
          <note>
            Göran Persson (s)
          </note>
          <note>
            Pär Granstedt (c)
          </note>
          <note>
            Bertil Måbrink (v)
          </note>
          <note>
            suppleanter till Gemensamma parlamentarikerkommittén EG-Sverige
          </note>
          <note>
            Per Stenmarck (m)
          </note>
          <note>
            Sture Ericson (s)
          </note>
          <note>
            Charlotte Cederschöld (m)
          </note>
          <note>
            Anita Johansson (s)
          </note>
          <note>
            Carl B Hamilton (fp)
          </note>
          <note>
            Monica Öhman (s)
          </note>
          <note>
            Karin Starrin (c)
          </note>
          <note>
            Per Olof Håkansson (s)
          </note>
          <note>
            Jan Sandberg (m)
          </note>
          <note>
            Lars Svensk (kds)
          </note>
          <note>
            Inga-Britt Johansson (s)
          </note>
          <note>
            Christer Windén (nyd)
          </note>
          <note>
            Göran Lennmarker (m)
          </note>
          <note>
            Axel Andersson (s)
          </note>
          <note>
            Isa Halvarsson (fp)
          </note>
          <note>
            Yvonne Sandberg-Fries (s)
          </note>
          <note>
            Karin Israelsson (c)
          </note>
          <note>
            Nils T Svensson (s)
          </note>
          <note>
            4 § Utökning av antalet suppleanter i socialutskottet
          </note>
          <note>
            Valberedningen hade enligt ett till kammaren inkommet protokollsutdrag
            tillstyrkt att antalet suppleanter i socialutskottet utökades
            från 19 till
          </note>
          <note>
            20.
          </note>
          <note>
            Kammaren biföll denna framställning.
          </note>
          <note>
            5 § Val av suppleant i socialutskottet
          </note>
          <note>
            Företogs val av en suppleant i socialutskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i socialutskottet
          </note>
          <note>
            Lennart Rohdin (fp)
          </note>
          <note>
            6 § Svar på interpellation 1992/93:59 om den sociala välfärden
          </note>
          <note>
            Anf. 1 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Med åberopande av Sveriges första rapport till FN
            om konventionen om barnets rättigheter har Sylvia Lindgren ställt
            följande tre frågor till mig:
          </note>
          <note>
            1. Stämmer rapportens inledning överens med verkligheten av i
            dag?
          </note>
          <note>
            2. Vilka åtgärder ämnar statsrådet vidtaga för att ge kommunerna
            möjlighet att ordna barn- och ungdomsverksamheten på ett bättre
            sätt?
          </note>
          <note>
            3. Har statsrådet för avsikt att vidtaga extra åtgärder för att
            underlätta situationen i storstäderna?
          </note>
          <note>
            Sveriges rappport till FN inleds med ett konstaterande om att
            alla barn har rätt till en god start i livet, rätt att få sina
            materiella och känslomässiga behov tillfredsställda och rätt till
            ett liv i trygghet och social gemenskap. Det konstateras att barndomen
            har ett värde i sig och därför är en tid vars syfte uteslutande
            är att ge en god förberedelse för vuxenlivet.
          </note>
          <note>
            Min uppfattning är att Sverige har kommit långt när det gäller
            att ge barn och ungdomar möjlighet att i de flesta fall växa upp
            under goda förhållanden.
          </note>
          <note>
            Det finns i det svenska samhället stor förståelse för barns behov
            och respekt för deras rättigheter.
          </note>
          <note>
            Den ekonomiska situation som vårt land befinner sig i gör det
            nödvändigt för alla att anpassa sig till nya förhållanden. Det
            gäller för enskilda, för näringslivet och för stat, landsting
            och kommuner.
          </note>
          <note>
            Omställningsprocessen i den offentliga sektorn är inte smärtfri,
            men nödvändig. Situationen ger upphov till svåra prioriteringar,
            inte minst i kommuner och landsting som svarar för väsentliga
            delar av den välfärdspolitik som berör barnen.
          </note>
          <note>
            Det är i denna situation som regeringen i inledningen till sin
            rapport till FN slagit fast att barnperspektivet skall prägla
            arbetet på alla de samhällsområden där barns intressen berörs.
            Detta är en klar markering från regeringens sida att barnen, som
            oftast har svårt att själva föra sin talan, och deras behov skall
            sättas i fokus i den pågående omstruktureringen av den offentliga
            sektorn. För att ytterligare markera detta har regeringen aviserat
            att förslag om inrättande av en särskild funktion som ombudsman
            för barn och ungdom kommer att föreläggas riksdagen.
          </note>
          <note>
            Från olika håll har även till mig framförts farhågor om att den
            omställnings- och förnyelseprocess som pågår i kommuner och landsting
            i alltför hög grad riskerar missgynna verksamheter som rör barn.
            På mitt förslag har regeringen därför givit
          </note>
          <note>
            Socialstyrelen i uppdrag att i samråd med
          </note>
          <note>
            Barnmiljörådet, Statens kulturråd och Statens ungdomsråd följa
            hur situationen utvecklas i ett antal kommuner och landsting.
            Uppdraget omfattar all verksamhet som berör barn, men områdena
            barnomsorg, utsatta barn och ungdomar, barn med funktionshinder
            och barn- och undomskultur har prioriterats. En redovisning av
            situationen hösten 1992 inom de nämnda områdena skall lämnas till
            regeringen senast den 1 mars 1993.
          </note>
          <note>
            Den 1 mars 1994 skall Socialstyrelsen redovisa utvecklingen under
            den mellanliggande perioden.
          </note>
          <note>
            Styrelsen är oförhindrad att i anslutning till slutredovisningen
            föreslå eventuella åtgärder som kan föranledas av utvecklingen
            under perioden.
          </note>
          <note>
            Regeringen har vidare senast i den nyligen avlämnade budgetpropositionen
            aviserat en utvidgad lagreglering av kommunernas ansvar på barnomsorgsområdet.
            Sedan statsbidragen till barnomsorgen avskaffades är det angeläget
            att i socialtjänstlagen precisera kommunernas skyldigheter.
          </note>
          <note>
            I den proposition med förslag till ny lag om stöd och service
            till funktionshindrade, m.m. som snart kommer att föreläggas riksdagen
            kommer att lämnas förslag till förändringar inom föräldraförsäkringen
            som avser att förbättra det ekonomiska stödet till föräldrar med
            funktionshindrade barn. Även i andra avseenden bör förslagen i
            propositionen innebära ett förbättrat stöd till funktionshindrade
            barn och deras familjer.
          </note>
          <note>
            Även i övrigt har regeringen vidtagit olika åtgärder för att
            stärka barnens ställning i samhället.
          </note>
          <note>
            Socialstyrelsen har fått i uppdrag att utforma och genomföra
            ett program för att utveckla socialtjänstens förhållningssätt
            till utsatta barn och deras familjer (Barn i fokus-projektet).
            Satsningen tar sikte på att höja kompetensen och öka medvetenheten
            hos socialarbetare och andra som arbetar med utsatta barn. Förmågan
            att se, förstå, beskriva och bemöta utsatta barns behov skall
            utvecklas. Särskilda medel har avsatts för detta utvecklingsarbete
            som syftar till att sätta barns bästa i främsta rummet.
          </note>
          <note>
            I en särskild satsning som främst berör storstäderna har regeringen
            på civilministerns förslag anslagit
          </note>
          <note>
            30 mkr för ett projekt för lokal utveckling genom samverkan --
            det s.k. Plusprojektet. Syftet är att i tio storstadsområden,
            varav sex stadsdelar i
          </note>
          <note>
            Stockholms län, förebygga utslagning av ungdomar i riskzonen.
            Projektet bygger på att lokala parter, såväl föreningslivet som
            den offentliga sidan, genom samverkan bidrar till en utveckling
            och mångfald när det gäller allmänt förebyggande och individuellt
            inriktade insatser.
          </note>
          <note>
            Under det senaste året har vidare situationen för övergivna ungdomar
            i främst storstäderna uppmärksammats särskilt. För att få en mer
            samlad bild och för att få veta om samhället brister i sitt ansvar
            uppdrog regeringen till Socialstyrelsen att undersöka situationen
            för gruppen i fråga.
          </note>
          <note>
            Socialstyrelen har vidare under 1991 startat projektet Ungdom
            utanför. Det syftar till att utveckla en mer medveten och genomtänkt
            hållning i ungdomsarbetet.
          </note>
          <note>
            Om Socialstyrelsens kartläggningar så föranleder, är jag beredd
            att överväga att föreslå regeringen liknande insatser även på
            andra verksamhetsområden som berör barn och ungdomar.
          </note>
          <note>
            Jag vill avslutningsvis framhålla att situationen trots allt
            inte är så illavarslande som Sylvia Lindgrens interpellation ger
            ett intryck av. Som exempel på motsatsen kan jag nämna att under
            1992 har antalet barn i daghem ökat med över 30 000. Även om en
            del av denna ökning beror på något större barngrupper, är det
            uppenbart att det fortfarande sker en utbyggnad av barnomsorgen
            i landet.
          </note>
          <note>
            Genom Socialstyrelsens rapporter kommer vi att få ett mer tillförlitligt
            underlag för att bedöma hur situationen för barnen utvecklas i
            kommunerna.
          </note>
          <note>
            Den debatt som förts under hösten har i stort rört diskuterade
            åtgärder och inte genomförda.
          </note>
          <note type="speaker">
            Anf. 2 SYLVIA LINDGREN (s):
          </note>
          <note>
            Herr talman! Jag tackar Bengt Westerberg för svaret på min interpellation.
            Men visst skulle jag ha varit ännu mera tacksam om Bengt Westerberg
            hade sagt att det nu behövs kraftåtgärder för att det skall gå
            att komma till rätta med välfärdsfrågorna.
          </note>
          <note>
            Jag hade också hoppats på en större förståelse för storstädernas
            dåliga ekonomi och för det faktum att den politik som bedrivs
            -- med nedskärningar av statsbidragen, oviljan att häva kommunala
            skattestopp osv. -- starkt bidrar till försämringar beträffande
            välfärden.
          </note>
          <note>
            Statliga beslut ledde till att Stockholm tappade ca
          </note>
          <note>
            2,7 miljarder av sina inkomster för 1993.
          </note>
          <note>
            Skattestoppet förhindrade att Stockholm kunde höja skatten, trots
            att staden har en kommunalskatt som ligger ca två kronor under
            riksgenomsnittet.
          </note>
          <note>
            Det råder inget tvivel om att bl.a. dessa åtgärder bidragit till
            försämring av välfärden. Den slår hårt på många områden.
          </note>
          <note>
            Jag bor själv i en förort till Stockholm och ser mer eller mindre
            dagligen hur negativa effekterna blir.
          </note>
          <note>
            Lokaler står tomma. Ingen bedriver längre verksamhet i dem. Barn
            och ungdomar samt även pensionärer som tidigare vistades där har
            fått söka sig andra vägar. Ungarna drar till stan.
          </note>
          <note>
            Pensionärerna sitter hemma i sina lägenheter.
          </note>
          <note>
            Idrottsrörelsen, Vår teater, skolan, fritidsverksamheten, mellanstadieverksamheten;
          </note>
          <note>
            listan kan göras lång över områden där försämringar leder till
            att ungdomars situation förvärras.
          </note>
          <note>
            I den interpellation som jag har ställt har jag också åberopat
            Sveriges rapport till FN. Där står talat om att en valfrihetsrevolution
            genomförs inom barnomsorg, familjepolitik och skola. Det rimmar
            illa, Bengt Westerberg, med kommunernas egna rapporter och budgetbeslut.
            Där talas hela tiden om neddragningar i verksamheten.
          </note>
          <note>
            Den alltmer utökade arbetslösheten gör att många familjer utsätts
            för extrema påfrestningar. Jag hörde på radion att BRIS informerat
            om att allt fler barn kontakter dem. Barnen har det dåligt hemma.
          </note>
          <note>
            De blir misshandlade osv. Detta kan i många fall direkt kopplas
            till arbetslösheten.
          </note>
          <note>
            Föräldrar måste också kunna vara trygga i förvissningen om att
            deras barn har det riktigt bra i den skola och i den barnomsorg
            som erbjuds. Även för de äldre barnen måste det erbjudas en trygg
            värld efter skolans slut. Antalet s.k. nyckelbarn får inte öka.
            Behovet av vård och omsorg ökar i samhället av i dag snarare än
            minskar. Ändå skärs resurserna ned.
          </note>
          <note>
            I takt med alla de negativa effekter som arbetslösheten bär med
            sig ökar också socialbidragskostnaderna för kommunerna. För
          </note>
          <note>
            1993 beräknas dessa till minst 1,3 miljarder för
          </note>
          <note>
            Stockholms vidkommande, som en följd av arbetslösheten. Kommunal
            verksamhet handlar inte om välgörenhet till de sämst ställda,
            utan om att tillhandahålla ett basutbud av nyttigheter som gagnar
            alla kommuninvånare.
          </note>
          <note>
            Den nationella ekonomiska politiken, såväl budgetpolitik som
            finanspolitik, får i flera avseenden betydelse för kommunernas
            egen ekonomi. En ineffektiv arbetsmarknadspolitik minskar skatteintäkterna
            samtidigt som kommunernas utgifter för bl.a. socialbidragen stiger.
            Ett växande budgetunderskott driver upp ränteläget och påverkar
            därmed också kommunerna och deras bolags kapitalkostnader. Så
            flätas ekonomierna samman, och så styrs våra samhällsmedborgares
            öden.
          </note>
          <note>
            Nu arbetar regeringskansliet med en uppföljning av
          </note>
          <note>
            Kommunalekonomiska kommitténs förslag. Det är då oerhört viktigt
            att man tar hänsyn till storstädernas speciellt utsatta situation.
            Det finns särskilda kostnader i storstäderna som man inte har
            tagit hänsyn till när man utformat det nya statsbidraget.
          </note>
          <note>
            Vi måste lyssna på människor. Vi måste förstå sambanden i det
            som håller på att ske, sambanden mellan arbetslöshet och sämre
            barn- och ungdomsverksamhet, sämre beting för idrotten och sämre
            tillgång till bra service. Vi måste ta konsekvenserna av de signaler
            som ges.
          </note>
          <note>
            Till att börja med, Bengt Westerberg: Hjälp till och riv upp
            skattestoppet! Stockholm, som har en låg kommunalskatt, måste
            åtminstone få höja till riksgenomsnittet. Hjälp till så att storstäderna
            får en rättvis behandling vid uppföljningen av
          </note>
          <note>
            Kommunalekonomiska kommitténs förslag!
          </note>
          <note type="speaker">
            Anf. 3 EVA ZETTERBERG (v):
          </note>
          <note>
            Herr talman! Jag skall inte uppta någon längre tid med att kommentera
            de frågor som Sylvia Lindgren berör i sin interpellation eller
            de svar som Bengt
          </note>
          <note>
            Westerberg lämnar. Men jag tycker att det är angelägna frågor
            som Sylvia Lindgren har ställt till socialministern. Jag kommer
            i en egen interpellation senare att ta upp de frågor som specifikt
            berör barnomsorgen. Jag väntar svar på de frågorna i februari.
          </note>
          <note>
            Det jag tycker att det finns anledning att kommentera och det
            jag till fullo instämmer i är att storstäderna får dålig tilldelning
            av statsbidrag.
          </note>
          <note>
            Särskilt för Stockholms läns del är en minskad andel av statsbidragen
            mycket allvarligt med tanke på att problemen ökar.
          </note>
          <note>
            Jag tror att både Sylvia Lindgren och jag, och de flesta i den
            här riksdagen, är väl medvetna om att svenska barn, med internationella
            mått, har det rätt bra. Det finns ett väl utbyggt skyddsnät för
            svenska barn. Men vi ser också olika tecken på att detta skyddsnät
            håller på att rivas upp. Jag tror inte att man kan ta för givet
            att svenska barns välbefinnande är en självklarhet i framtiden.
            Jag tror att vi skall vara mycket noga med vilka delar i välfärdssystemet
            som förändras och hur de ändras.
          </note>
          <note>
            I rapporten till FN om barnets rättigheter, som
          </note>
          <note>
            Socialdepartementet har lämnat, nämns bl.a.
          </note>
          <note>
            Socialstyrelsens och flera organisationers uppföljning av de
            klara orosmoln som finns när det gäller barn och hur de förändringar
            som sker ute i kommuner och landsting drabbar barn. Där beskrivs
            att slutversionen av rapporten kommer först våren 1994 och att
            man därefter kan vidta åtgärder. Jag tycker att en självklar fråga
            att ställa sig är varför man inte redan våren 1993 kan vidta åtgärder,
            när det redan finns allvarliga tecken på att barn kommer i kläm.
          </note>
          <note>
            De olika projekt som är på gång, som socialministern nämner,
            Barn i fokus,
          </note>
          <note>
            Plusprojektet och Ungdom utanför är alla utmärkta exempel på
            hur man kan se till att barn inte hamnar utanför och att särskilt
            utsatta barn och ungdomar får ett berättigat stöd. Men det gäller
            att ligga steget före, så att barn inte hamnar utanför eller blir
            särskilt utsatta barn. Då gäller den generella välfärden och att
            barnomsorgen, som har en mycket viktig roll, får fungera på bästa
            möjliga sätt.
          </note>
          <note>
            Jag vill här bara ta upp en speciell fråga, som nämns i svaret
            och som den borgerliga regeringen återkommer till, och det är
            valfriheten. Jag tycker att det är bra med valfrihet inom barnomsorg
            och på de flesta områden. Men det sätt som regeringen går ut med
            detta på stämmer inte.
          </note>
          <note>
            Ute i en del kommuner har man i sitt närområde nämligen bara
            ett privat alternativ. När man i mitt området, Skarpnäcksfältet
            -- en söderförort till
          </note>
          <note>
            Stockholm, som jag har diskuterat om tidigare med
          </note>
          <note>
            Bengt Westerberg -- talar om att lägga ned mellanstadieverksamheten
            och att den skall föras över på föreningslivet, har vi föräldrar
            ingen valfrihet. Trots att över 90 % av föräldrarna är mycket
            nöjda med kommunal barnomsorg skall ett privat, föreningsdrivet
            alternativ pressas fram. Då menar jag att talet om valfrihet rimmar
            illa med verkligheten.
          </note>
          <note>
            Det har i dag presenterats att regeringen börjar bli överens
            om vårdnadsbidraget. Jag vill fråga Bengt
          </note>
          <note>
            Westerberg, vars parti tidigare har varit mycket skeptiskt till
            om vårdnadsbidraget skulle befrämja barns utveckling på ett så
            mycket bättre sätt än de andra skyddnät vi har, de generella välfärdsinstrumenten
            med en utbyggd föräldraförsäkring: Är Bengt Westerberg nu beredd
            att gå med på ett alternativ med vårdnadsbidrag?
          </note>
          <note type="speaker">
            Anf. 4 INGELA MÅRTENSSON (fp):
          </note>
          <note>
            Herr talman! Jag tycker att detta är en mycket viktig debatt
            om barnomsorgen, inte minst för kvinnor, eftersom kvinnor är beroende
            av att det finns en bra barnomsorg för att de skall kunna ha förvärvsarbete.
          </note>
          <note>
            Vi har tidigare i debatten hört talas om storstädernas problem.
            Jag kan instämma i detta.
          </note>
          <note>
            Även Göteborg har stora ekonomiska bekymmer.
          </note>
          <note>
            Däremot vill jag inte förorda någon skattehöjning i
          </note>
          <note>
            Göteborg. Det är inte någon lösning på Göteborgs problem. Men
            det finns stora ekonomiska problem i många kommuner i dag, och
            det gör att barnomsorgen kanske kommer i kläm. Därför tycker jag
            att det var tillfredsställande att i svaret höra att regeringen
            är beredd till någon form av reglering när det gäller kommunernas
            skyldigheter att tillhandahålla barnomsorg.
          </note>
          <note>
            Däremot vill jag ta fram ett annat problem som hänger samman
            med barnomsorgen. Det är inte bara fråga om att den skall finnas
            i olika former.
          </note>
          <note>
            Det är också fråga om vilka avgifter som gäller. Vi har kunnat
            läsa om i tidningarna att man planerar att höja avgifterna ganska
            rejält. Det kan också bli ett hinder för kvinnor att över huvud
            taget kunna utnyttja den barnomsorg som ges. Hur man skall tackla
            problemet vet inte jag. Har statsrådet något förslag?
          </note>
          <note>
            Det viktiga är att det finns en barnomsorg som kan utnyttjas
            av kvinnor. Inte minst gäller detta för deltidsarbetande kvinnor.
            Om avgifterna blir för höga kommer de helt enkelt inte att ha
            råd. Då tvingas de hem. Det kan inte vara meningen.
          </note>
          <note>
            Anf. 5 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig först nämna det som vi alla är medvetna
            om, att en utgångspunkt för alla sådana här resonemang är att
            Sverige befinner sig i stora ekonomiska svårigheter. Detta drabbar
            naturligtvis -- det var jag inne på i mitt svar -- alla delar
            av samhället. Det berör kommunerna, enskilda hushåll och självfallet
            staten. Det måste vi väga in. Självklart skulle jag önska att
            vi kunde bedriva välfärdspolitiken och all annan politik i ett
            litet bättre ekonomiskt klimat. Men när nu situationen ser ut
            som den gör måste vi ta hänsyn till det, och det måste kommunerna
            också göra. Det kommer att beröra alla verksamheter.
          </note>
          <note>
            Jag nämner detta därför att Eva Zetterberg kom tillbaka till
            sina erfarenheter från Skarpnäck och
          </note>
          <note>
            Stockholms kommun om mellanstadiebarnen. Min uppfattning är att
            kommuner måste få pröva nya och billigare lösningar. Jag kan inte,
            innan jag har sett hur det fungerar, ta avstånd från en lösning
            och säga att det är en dålig lösning som vi inte kan tänka oss.
            Jag tycker att det är rimligt att kommunerna får pröva nya lösningar.
          </note>
          <note>
            Det är självklart att skolorna skall ha ett ansvar också för
            mellanstadiebarnen, så att vi undviker en situation med nyckelbarn.
            Men att utan vidare säga att en viss lösning inte går att ha kan
            jag inte hålla med om, även om jag förstår att Eva Zetterberg
            som mamma tycker att den lösning som nu funnits med mer fristående
            fritidshem har varit ännu bättre. Detta tillhör den typen av rationaliseringar
            som man måste vara beredd att acceptera.
          </note>
          <note>
            Sylvia Lindgren var inne på uppföljningen av den kommunalekonomiska
            reformen. Där är det två delar som är viktiga. Den ena är skattestoppet.
          </note>
          <note>
            Sylvia Lindgren uppmanade mig att medverka till att riva upp
            det. Det är inte aktuellt, därför att stoppet bara gäller för
            1993. Vad som skall hända
          </note>
          <note>
            1994 kommer regeringen tillbaka till i kompletteringspropositionen
            i slutet av april.
          </note>
          <note>
            Den andra frågan gäller strukturindexen, som är en av de ingående
            faktorer som påverkar de utgående skatteutjämningsbidragen. Där
            pågår, som Sylvia
          </note>
          <note>
            Lindgren också nämner, en översyn. Den kommer att föreligga någon
            gång under året och kommer att leda till justeringar i skatteutjämningsbidragen
            för
          </note>
          <note>
            1995, men inte dessförinnan. Jag delar helt Sylvia
          </note>
          <note>
            Lindgrens och Eva Zetterbergs syn att det är angeläget att man
            då tar hänsyn till de speciella förhållanden som finns i storstäderna.
            Jag tror, precis som ni, att storstäderna har blivit missgynnade
            i skatteutjämningssystemet, såsom det nu ser ut.
          </note>
          <note>
            Sylvia Lindgren var också inne på detta med valfriheten och menade
            att det inte blivit någon utvidgad valfrihet. Det kan jag inte
            riktigt hålla med om. Jag tycker nog att kommunerna, trots att
            det är kärvt och att de har svårigheter att skapa många alternativ,
            ändå försöker att vidga valfriheten på olika sätt.
          </note>
          <note>
            Jag fick häromdagen som pappa till en liten pojke ett brev från
            Stockholms läns landsting, där man meddelade att vi nu själva
            kunde välja vilken tandläkare pojken skall gå till, tandläkare
            inom folktandvården eller privat tandläkare. Vi valde för vår
            del folktandvården därför att vi tycker att den fungerar utmärkt.
            Jag tycker att frihet att få välja är viktig. Det kommer på område
            efter område nu, också när det gäller barnomsorgen.
          </note>
          <note>
            Däremot är det alldeles självklart att skall man kunna tala om
            valfrihet på t.ex.
          </note>
          <note>
            barnomsorgsområdet, är det viktigt att det finns barnomsorg över
            huvud taget. Den sämsta formen är att det inte finns något alternativ
            alls att välja.
          </note>
          <note>
            Den näst bästa att det åtminstone finns en barnomsorg, även om
            man inte kan välja. Den bästa är om man får välja mellan olika
            former av barnomsorg. Det är bl.a. för att säkerställa detta som
            jag tycker det är angeläget med den utvidgade lagreglering av
            socialtjänstlagen som vi har talat om och som jag skall återkomma
            till när jag besvarar
          </note>
          <note>
            Eva Zetterbergs interpellation om några veckor.
          </note>
          <note>
            Sylvia Lindgren var vidare inne på att det finns många tomma
            lokaler, vilket leder till att ungdomar och pensionärer antingen
            drar ut på gatan -- det är ungdomar -- eller sitter hemma -- pensionärer.
            Det är olyckligt om det är så. Finns det tomma lokaler har jag
            svårt att se varför inte ungdomar och pensionärer, om kommunen
            inte har råd att behålla lika mycket personal som tidigare, själva
            kan få sköta dessa lokaler. Det är ett typiskt område där jag
            tycker att en s.k. övervältring på frivilligsektorn är fullt möjlig
            att genomföra. Jag tycker att varje kommun som har en ungdomsgård
            eller en pensionärslokal skall ställa sig frågan: Om vi inte har
            råd att ha personal hela dagarna i dessa lokaler, på vilket sätt
            skall vi hålla i gång verksamheten?
          </note>
          <note>
            Skall vi inte låta ungdomar och pensionärer ta över själva?
          </note>
          <note>
            Jag tror att man då skulle lösa problemet, och jag tror att det
            kan bli väl så bra som när kommunen har anställd personal som
            håller i lokalerna.
          </note>
          <note>
            Eva Zetterberg frågade om man inte kan vidta åtgärder redan nu
            och menade att man inte behöver vänta med allting till 1994. Jag
            håller helt och hållet med om det. En rad åtgärder planeras nu.
            Vi lägger om några veckor fram, som jag har sagt, ett förslag
            till en ny handikapplag som innehåller flera reformer som rör
            mindre barn. Vi kommer med ett förslag om en barnombudsman under
            våren. Vi kommer med ett förslag om lagreglering av barnomsorgen.
            Vi kommer med ett förslag om familjerådgivning som i alla fall
            indirekt berör barnen. En lång rad förslag är alltså på gång.
            Men dyker det upp några väl underbyggda larmrapporter, måste vi
            sälvklart gripa in. Då kommer vi inte att sitta med armarna i
            kors och vänta till 1994.
          </note>
          <note>
            Allra sist vill jag svara på Eva Zetterbergs fråga om artikeln
            i Dagens Nyheter i dag vad gäller vårdnadsbidraget. Det är sant
            att vi i regeringen diskuterar frågan om barnomsorgslag och vårdnadsbidrag.
            Det har vi hållit på med nästan sedan regeringen tillträdde. Det
            finns inget sakligt underlag alls för den artikel som finns i
            Dagens
          </note>
          <note>
            Nyheter i dag. Eftersom jag inte är inblandad i alla dikussioner
            som pågår i regeringen, har jag för säkerhets skull diskuterat
            med mina kolleger på morgonen, och ingen av dem känner till vad
            det finns för grund för denna artikel. Den är faktiskt tillkommen
            på något sätt som inte har någon saklig grund alls.
          </note>
          <note type="speaker">
            Anf. 6 SYLVIA LINDGREN (s):
          </note>
          <note>
            Herr talman! Det är i alla fall viktigt att se till att skattestoppet
            för kommuner och landsting upphävs, om inte 1993 så 1994. Självfallet
            kan skatterna alrig bli något självändamål. Därför måste kommunerna
            ges möjlighet och frihet att höja skatten när statsbidragen försämras
            och man märker att man inte klarar av att hålla den servicenivå
            som man så väldigt gärna vill.
          </note>
          <note>
            Jag tycker också som Bengt Westerberg att det är bra att man
            prövar nya metoder. Men man måste först kontrollera om det blir
            billigare och om man kan hålla samma kvalitet. Tyvärr är det ofta
            så i dag att många drar i gång bra verksamheter i tron att det
            blir billigare. Man har inte gjort konsekvensbeskrivningar eller
            konsekvensanalyser, innan man river upp i och för sig bra verksamheter.
          </note>
          <note>
            Vad hjälper det med lagregleringar om kommunernas ansvar på barnomsorgsområdet
            om man i praktiken nedrustar barnomsorgen? Det är ju vad man gör
            i dag. Även om vi internationellt sett är bra, är vi på väg att
            bli sämre än vad vi är i dag.
          </note>
          <note>
            Barngrupperna blir större. Barn med föräldrar som är föräldralediga
            med mindre syskon får inte vara på dagis mer än tre timmar per
            dag. 6-åringarna får över huvud taget inte vara kvar på dagis.
            Vad är valfriheten?
          </note>
          <note>
            Lokalersättningen kommer att schabloniseras.
          </note>
          <note>
            Dagis i t.ex. nybyggda områden i både kommunal och kooperativ
            regi kommer att få det svårt att klara sig. Fler barn eller lägg
            ned verksamheten!
          </note>
          <note>
            Vad är valfriheten?
          </note>
          <note>
            Ersättningen för s.k. tretimmarsbarn är så låg att barngrupperna
            måste bli väldigt stora för att det skall gå ihop ekonomiskt.
            Till detta kommer att socialdistrikten, för att sänka sina kostnader,
            lägger ned enavdelningsdaghemmen och försöker slå ihop avdelningarna
            -- naturligtvis i effektiviserings- och rationaliseringssyfte.
          </note>
          <note>
            För barnen blir alla dessa förändringar för många på en gång.
            De flyttas runt som schackpjäser. De får byta både kamrater och
            personal. Det blir mycket oro i leden. Många dagis föreslås läggas
            ut på entreprenad, ofta utan att ens föräldrarna är informerade
            eller själva har önskemål om ändrade driftsformer. Många av barnomsorgens
            lokaler är bundna med långa kontrakt. Man får betala lokalkostnader
            utan att verksamhet bedrivs där.
          </note>
          <note>
            Inte heller då blir det några besparingar på personalen. På kort
            sikt har man uppsägningstider o.d. På lång sikt ökar socialbidragen
            mest -- därav neddragningar i välfärden.
          </note>
          <note type="speaker">
            Anf. 7 EVA ZETTERBERG (v):
          </note>
          <note>
            Herr talman! Jag skall inte upprepa den verklighetsbeskrivning
            som Sylvia Lindgren har gjort på ett väldigt bra sätt. Jag instämmer
            till fullo i den. Det är den verklighet som barnomsorgen på många
            håll i dag möter.
          </note>
          <note>
            Det finns dock litet att tillägga. Det är självfallet bra, Bengt
            Westerberg, att man från regeringens sida är villig att vidta
            åtgärder så fort signaler dyker upp. Skillnaden är kanske att
            Sylvia Lindgren och jag tycker att signalerna redan är väldigt
            tydliga, att man alltså inte behöver invänta så många fler rapporter.
          </note>
          <note>
            Jag tycker också att de olika förbättringar som
          </note>
          <note>
            Bengt Westerberg nämner -- barnomsorgslagen, barnombudsman, förbättringar
            för föräldrar med funktionshindrade barn osv. -- självklart är
            bra. Vi ställer oss bakom dem. Men jag tror inte att det räcker.
            Kvar står frågan om statsbidragen och möjligheten för kommunerna
            att höja skatten om man bedömer att det behövs. Det är viktiga
            åtgärder för att kommunerna skall kunna ge en bra barnomsorg,
            inte bara ge barnomsorg.
          </note>
          <note>
            Till sist frågan om valfriheten, som jag tycker är en av de absolut
            viktigaste frågorna i det här sammanhanget. Bengt Westerberg tog
            som exempel det här med folktandvården. Det är ett exempel på
            valfrihet. Jag har likaså fått sådant erbjudande till samtliga
            barn. Där har jag ett val.
          </note>
          <note>
            Jag kan välja folktandvården eller en privat tandläkare, om jag
            nu föredrar det. Sedan kan man i och för sig diskutera om det
            blir billigare, vilket jag inte tror, men valfriheten finns.
          </note>
          <note>
            Valfriheten vad gäller barnomsorg innebär i så fall att jag kanske
            får ta mitt barn till ett annat område, om jag t.ex. enbart erbjuds
            ett privatdagis som jag inte vill ha eller ett föreningsdrivet
            dagis. Där känner vi till ett dåligt exempel från Åkersberga.
          </note>
          <note>
            Man tvingades stänga dagiset därför att det inte fungerade. Då
            kan man inte tala om valfrihet om det innebär att man som förälder
            skall resa långt.
          </note>
          <note>
            Dagis- och fritidsverksamhet, barnomsorgsverksamhet över huvud
            taget, bygger på att man har den i sin närmiljö.
          </note>
          <note>
            Allra sist vill jag kommentera mitt eget område, som jag har
            berättat om för Bengt Westerberg tidigare. Där har vi en integrerad
            fritids- och mellanstadieverksamhet. Den finns i skolan under
            samma tak och under samma huvudman. Det är ett utmärkt exempel
            på hur integreringen kan gå till.
          </note>
          <note>
            Men om man så småningom beslutar att lägga ned verksamheten,
            kan jag inte som förälder åka till
          </note>
          <note>
            Stureby, Högdalen eller någon annanstans därför att det där finns
            en integrerad verksamhet. Då menar jag att talet om valfrihet
            blir en fullständig chimär.
          </note>
          <note>
            Jag vill så här på stående fot inbjuda Bengt
          </note>
          <note>
            Westerberg till Kärrtorp och Skarpnäck. Då kan han se hur effektiv
            och bra mellanstadieverksamheten där är, en verksamhet som drivs
            i kommunal regi.
          </note>
          <note>
            Anf. 8 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tackar för inbjudan, och jag skall se om jag
            kan komma vid tillfälle.
          </note>
          <note>
            Först vill jag svara på den fråga som Ingela
          </note>
          <note>
            Mårtensson ställde, vilket jag glömde i mitt förra inlägg. Frågan
            gällde det här med avgifterna. Jag delar naturligtvis uppfattningen
            att man i och för sig kan införa en skyldighet för kommunerna
            att tillhandahålla barnomsorg, dvs. en rättighet för förädrar
            att få tillgång till barnomsorg. Sedan kan då kommunerna ta ut
            en så hög avgift att denna rättighet kan bli en chimär. Det håller
            jag med om.
          </note>
          <note>
            I dag regleras denna fråga i en paragraf i socialtjänstlagen,
            som omfattar barnomsorg och annan social service. Där sägs inte
            så mycket mer än att avgifterna skall ligga på en skälig nivå.
            Det finns emellertid en begränsning som innebär att kommunerna
            inte får ta ut mer än självkostnader.
          </note>
          <note>
            Men även avgifter i den prisklassen skulle göra denna service
            otillgänglig för många människor.
          </note>
          <note>
            I samband med att ÄDEL-avgiftspropositionen antogs i höstas skrevs
            det också in ett särskilt förbehåll, nämligen att personer som
            bor på sjukhem och betalar avgifter alltid måste förbehållas en
            viss inkomst som är tillräcklig för att de skall kunna klara normala
            levnadsomkostnader.
          </note>
          <note>
            Högre avgifter än så får inte kommunerna ta ut. Jag är inte främmande
            inför tanken att en liknande reglering skulle kunna bli aktuell
            också när det gäller barnomsorg och annan social service, om det
            visar sig att kommunerna genom prissättning försöker att få bort
            klienter, patienter eller barnfamiljer från marknaden. Men jag
            vill avvakta och se vad som händer.
          </note>
          <note>
            Det är visserligen sant att avgifterna inom barnomsorgen har
            höjts på många håll i landet, men man kan ännu inte säga att priserna
            ligger på en så hög nivå att det är fråga om en direkt diskriminering
            av den här typen. Vi skall naturligtvis vara mycket vaksamma,
            och om vi ser några tendenser till helt orimlig prissättning,
            finns det anledning att ingripa och göra en reglering.
          </note>
          <note>
            Sylvia Lindgren talade om nedrustning inom barnomsorgen. Jag
            delar inte riktigt hennes uppfattning. Det är visserligen sant
            att barngrupperna har blivit något större, men man kan inte utan
            vidare säga att större barngrupper innebär sämre kvalitet. Det
            finns en alldeles färsk forskning -- utförd av Gunni Kärrby, pedagogikprofessor
            i Göteborg -- om daghem.
          </note>
          <note>
            Gunni Kärrby har sett på just vad som är god kvalitet och vad
            som konstituerar god kvalitet inom barnomsorgen. I sin forskning
            konstaterar hon att det är viktigare med t.ex. personalens utbildning
            än med stor personaltäthet på ett och samma daghem.
          </note>
          <note>
            Jag tror att man med fortbildning och med bättre kvalitet hos
            personalen mycket väl kan ha något större barngrupper. Sedan kan
            det finnas speciella problem i socialt utsatta områden, där personaltätheten
            har större betydelse för kvaliteten. Vissa barn talar kanske inte
            svenska medan andra barn kan ha sociala problem hemma, och sådant
            måste man ta hänsyn till. Men det finns inget entydigt samband
            mellan personaltäthet och kvalitet. Man kan alltså inte utan vidare
            dra slutsatsen att kvaliteten har försämrats i och med att barngrupperna
            har blivit något större. Det är en litet för snabb slutsats.
          </note>
          <note>
            Jag tycker att det är bra med så stor valfrihet som möjligt,
            men det går ju inte att erbjuda alla föräldrar ett Montessoridagis
            med en liten grupp bestående av tolv barn i det kvarter där de
            bor. Alla alternativ som föräldrar skulle kunna önska sig kan
            inte tillhandahållas. Ibland måste föräldrarna åka långa sträckor
            för att få tillgång till alternativen.
          </note>
          <note>
            Om de vill ha in sina barn på ett Montessoridagis eller något
            annat speciellt inriktiktat dagis, går det inte ens i Stockholm
            att erbjuda sådana alternativ i varje område. Då får man räkna
            med att åka en bit för att få tillgång till just det alternativ
            som man är intresserad av.
          </note>
          <note>
            Valfriheten har naturligtvis alltid sina gränser. Vi som bor
            i den här regionen är dock gynnade, eftersom vi med relativt korta
            reseavstånd kan få tillgång till många olika alternativ.
          </note>
          <note>
            När nu fler enskilda alternativ har släppts fram har vi kunnat
            se att detta leder till en utveckling av kvaliteten. Jag besökte
            i går dagiset Knatteborgen i
          </note>
          <note>
            Farsta, som sedan en tid tillbaka drivs som ett aktiebolag. Det
            var ett utomordentligt bra dagis.
          </note>
          <note>
            Jag kan då jämföra med de kommunala dagis som jag har personlig
            erfarenhet av. Det fanns flera intressanta inslag på Knatteborgen
            som jag gärna skulle ha sett på det dagis där min egen son har
            gått.
          </note>
          <note>
            Den etableringsfrihet som valfrihetsrevolutionen på det här området
            har inneburit har lett till att det kommer fram alternativ som
            medför en utveckling av kvaliteten. Det tycker jag är mycket positivt.
          </note>
          <note>
            Andre vice talmannen anmälde att Eva Zetterberg anhållit att
            till protokollet få antecknat att hon inte ägde rätt till ytterligare
            inlägg.
          </note>
          <note type="speaker">
            Anf. 9 SYLVIA LINDGREN (s):
          </note>
          <note>
            Herr talman! Jag ställer självfallet upp på att man i vissa fall
            kan ha större barngrupper, vilket också har förekommit och förekommer.
            Både rationaliseringar och effektiviseringar har under en lång
            tid ägt rum, inte minst inom den offentliga sektorn. Men det finns
            alltid smärtgränser. Det finns en nivå, där man inte kan pressa
            personalen mera.
          </note>
          <note>
            Vad hjälper det om man säger att barn med behov av särskilt stöd
            skall värnas, när systemet med barnomsorgspeng och skolpeng riskerar
            att ytterligare segregera barnen?
          </note>
          <note>
            Jag tycker att den omtalade rapporten i dess helhet är bra, men
            jag har studsat inför vissa formuleringar i inledningen. Som jag
            ser det är det väldigt mycket av läpparnas bekännelse när jag
            jämför med dagens verklighet. Till skillnad från vad som sägs
            i rapporten går utvecklingen bakåt när det gäller att sätta barnens
            rätt i centrum. Barnen är alltid utsatta, och det som händer i
            vårt samhälle i dag är inte positivt, sett ur barnens perspektiv.
            Det förekommer t.ex. arbetslöshet, neddragningar av idrottsverksamhet,
            av föreningsliv och i skolan.
          </note>
          <note>
            Jag tror inte heller att det är så som det står i rapportens
            inledning: ''En brist i Sverige har dock varit att de familjer
            som av olika skäl vill ha någon annan barnomsorg än den traditionella
            har haft svårt att kunna få det. Bara mycket resursstarka föräldrar
            har haft möjlighet att välja enskilda alternativ.'' Detta ställde
            sig Bengt Westerberg litet grand här bakom när han kommenterade
            det som
          </note>
          <note>
            Eva Zetterberg sade. Bengt Westerberg sade att om man vill ha
            en annan skolform eller ett speciellt dagis, får man finna sig
            i att åka långa sträckor.
          </note>
          <note>
            Jag tycker att man skall ha en bra grundbarnomsorg för alla,
            som också kan göras bättre. Men mängder av enkätundersökningar
            tyder på att de allra flesta är nöjda med den kommunala barnomsorgen
            och vill ha den kvar. Stöd då den kommunala barnomsorgen, Bengt
            Westerberg! Ge inte antydningar och signaler om att andra, privata
            alternativ alltid är bättre! Kvalitet och kostnader måste vägas
            in. Det finns all anledning att stödja även den offentliganställda
            personalen i vårt land.
          </note>
          <note>
            Anf. 10 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! För det första är det klart att den samhällsekonomiska
            utvecklingen inte är bra för barnen, och inte heller för någon
            annan. Därför är det väldigt aneläget att vi för en politik som
            kan vända utvecklingen. Regeringens hela politik är utformad utifrån
            den utgångspunkten.
          </note>
          <note>
            För det andra har jag verkligen aldrig sagt att privata alternativ
            alltid är bättre än offentlig barnomsorg. Tvärtom, den offentliga
            barnomsorgen i Sverige är utomordentligt bra.
          </note>
          <note>
            Men jag har under många år reagerat emot att man inte från socialdemokratisk
            sida har velat tillåta enskilda alternativ vid sidan av den offentliga
            barnomsorgen. De förskollärare och andra som tycker sig kunna
            ge mer av sitt engagemang, sin fantasi och skaparlust inom ramen
            för privata alternativ har inte tillåtits driva alternativ i den
            formen. Det är det som jag har reagerat emot.
          </note>
          <note>
            Privata alternativ kan vara bra också för föräldrarna. Knatteborgen
            är ett bra exempel på detta. Där fick inte personalen starta ett
            aktiebolag och driva daghemmet i den formen förrän för ett år
            sedan, då vi avskaffade lex Pysslingen. Sylvia
          </note>
          <note>
            Lindgren och andra socialdemokrater har under många motarbetat
            eller åtminstone röstat emot denna idé, när den har tagits upp
            i riksdagen. I dag finns den möjligheten, vilket gör att mångfalden
            är större. Men detta innebär verkligen ingen kritik mot den offentliga
            barnomsorgen. Jag, som har besökt massor av dagis runt om i Sverige,
            vet att den offentliga barnomsorgen ofta fungerar jättebra, men
            kvaliteten skiftar också där. Det finns bra och det finns dåliga
            kommunala dagis.
          </note>
          <note>
            Den mångfald som kommer sig av att man släpper fram enskilda
            alternativ är någonting som är positivt. Jag ser med en viss oro
            att det finns kommuner i dag som, när de har fått överta alla
            bidrag, säger nej till enskilda alternativ. Det blir alltså små
            lokala, kommunala lex Pysslingar i stället för den statliga lex
            Pysslingen som vi avskaffade för ett år sedan. Det hoppas jag
            att man skall kunna sätta stopp för genom den förändring i socialtjänstlagen
            som jag tidigare har aviserat.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1992/93:62 om svensk alkoholpolitik
            avseende EG och EES
          </note>
          <note>
            Anf. 11 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Karin Israelsson har ställt följande frågor till
            statsrådet Dinkelspiel:
          </note>
          <note>
            1. Vilka åtgärder har regeringen hitintills vidtagit för att
            informera verkschefer och andra ledande förtroendemän resp. tjänstemän
            för att förankra av riksdag och regering fattade beslut?
          </note>
          <note>
            2. Vilka åtgärder ämnar regeringen vidta för att statligt anställda
            skall få kunskap om vilka politiska direktiv som gäller för svensk
            alkoholpolitik?
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Frågorna är enligt Karin Israelsson föranledda av att ledande
            tjänstemän i Vin &amp; Sprit AB,
          </note>
          <note>
            Konkurrensverket samt EFTA:s övervakningsmyndighet på konferenser
            och i massmedier uttryckt åsikter som står i motsättning till
            alkoholpolitiska beslut som fattats av regering och riksdag.
          </note>
          <note>
            Inledningsvis vill jag konstatera att regeringen vid upprepade
            tillfällen har uttalat sig för en fortsatt aktiv alkoholpolitik,
            vilket riksdagen också ställt sig bakom. Alkoholmonopolen utgör
            viktiga inslag i vår restriktiva alkoholpolitik, och då särskilt
            detaljistmonopolet. Även om rättsläget i EG är något oklart är
            vi på svensk sida av den uppfattningen att alkoholmonopolen inte
            är diskriminerande i Romfördragets mening.
          </note>
          <note>
            Monopolen har ett klart socialt och hälsopolitiskt syfte. Det
            är ett viktigt mål för Sverige att i de förestående medlemskapsförhandlingarna
            få den svenska linjen erkänd av EG.
          </note>
          <note>
            Jag anser i likhet med vad riksdagen vid olika tillfällen framhållit
            att det är självklart att de statliga monopolföretagen på alkoholområdet
            följer den av staten fastställda alkoholpolitiken. I
          </note>
          <note>
            lagen om handel med drycker åläggs de båda alkoholmonopolen en
            alkoholpolitisk roll.
          </note>
          <note>
            Låt mig något kommentera de tre verksamheter som Karin Israelsson
            hänvisar till i sin interpellation. Vin &amp; Sprit AB är ett helstatligt
            aktiebolag som har att verka inom de ramar som riksdagen angett.
            Regeringens inflytande tillgodoses genom att ägaren, dvs. företrädare
            för staten, vid bolagsstämma beslutar om bolagsordning och utser
            bolagets ordförande och styrelse. Därtill sluts även separata
            avtal mellan regeringen och bolaget. Bolagsstyrelsen består av
            personer med bred samhällsförankring.
          </note>
          <note>
            Konkurrensverket är ett centralt ämbetsverk som verkar inom ramen
            för verksförordningen och en särskild instruktion för myndigheten.
            De statliga ämbetsverken har i förhållande till regeringen en
            relativt stor självständighet, med vilket också följer ett stort
            mått av eget ansvar. Under senare tid har
          </note>
          <note>
            Konkurrensverket vid olika tillfällen utrett och yttrat sig i
            konkurrensfrågor inför ett svenskt närmande till EG.
          </note>
          <note>
            EFTA:s övervakningsmyndighet (ESA) har som uppgift att övervaka
            EFTA-ländernas tillämpning av EES-avtalets bestämmelser och skall
            därvid inta en självständigt granskande roll till enskilda EFTA-
          </note>
          <note>
            länder, inkl. Sverige. Den svenska representanten i myndigheten
            utses visserligen av regeringen men har att verka självständigt
            inom övervakningsmyndighetens arbetsfält och skall således inte
            ta några som helst instruktioner från den svenska regeringen.
            ESA uppstår formellt först när EES-avtalet träder i kraft. Tidigast
            om några veckor får vi klarhet i när detta kan ske.
          </note>
          <note>
            Jag ser det som självklart att ledningarna för olika myndigheter
            skall vara mycket väl insatta i de politikområden de är tillsatta
            att ansvara för. Jag är övertygad om att ledningen för de statliga
            bolagen liksom de statliga verken har full vetskap om vilken position
            som Sverige intagit i de här frågorna.
          </note>
          <note>
            Regeringen har därför inte funnit anledning att i särskild ordning
            informera verkschefer och andra ledande förtroendemän specifikt
            om riksdagens och regeringens hållning i alkoholpolitiska frågor
            inför EG-arbetet.
          </note>
          <note type="speaker">
            Anf. 12 KARIN ISRAELSSON (c):
          </note>
          <note>
            Herr talman! Jag ber att få tacka för svaret på min interpellation.
            Den ställdes till statsrådet
          </note>
          <note>
            Dinkelspiel, som tyvärr inte gavs möjlighet att besvara den.
            Det känns inte riktigt rätt att debattera denna fråga med den
            minister som verkligen helhjärtat ställer upp bakom den svenska
            alkoholpolitiken och som på alla nivåer även driver dessa frågor.
          </note>
          <note>
            Bakgrunden till min interpellation är de olika uttalanden som
            under hösten kommit rörande den svenska alkoholpolitiken. Krav
            på att vin skall kunna säljas fritt i livsmedelsbutikerna har
            kommit med jämna mellanrum. Krav på ett upphörande av monopolen
            har också väckts i vissa fall. Allt detta har då florerat medan
            riksdagen har beslutat att den svenska linjen i svensk alkoholpolitik
            skall ligga fast.
          </note>
          <note>
            För dem som i EG är intresserade av att följa den svenska debatten
            inför avtalsförhandlingarna om medlemskap måste det verka förvirrande
            att politiskt ansvariga på hög nivå liksom chefer för verk i vårt
            land har en annan inställning i dessa frågor. Jag ser det som
            en stark försämring av avtalsläget i de fall vissa parter redan
            innan förhandlingarna inleds ger upp den svenska alkoholpolitiken.
          </note>
          <note>
            Till yttermera visso har 42 länder i Europa tillsammans i ett
            WHO-dokument gått Sverige till mötes på åtskilliga punkter när
            det gäller även deras framtida alkoholpolitik. Det måste i ett
            sådant skede vara än mera viktigt att samstämmiga krav kommer
            från vårt land.
          </note>
          <note>
            Nu vet jag att vi inte har ministerstyre i vårt land.
          </note>
          <note>
            Det är nog en bra regel. Men man kan med fog hävda, som jag ser
            det, att riksdagens beslut bör följas av verk och myndigheter.
            Om en person därutöver har en annan personlig uppfattning, kan
            man inte förhindra att han ger uttryck för den. Men då måste det
            klart framgå att den uppfattningen också är personlig.
          </note>
          <note>
            Att informera ledande tjänstemän inom Vin &amp;
          </note>
          <note>
            Sprit eller Konkurrensverket borde man naturligtvis inte behöva
            göra. Jag är inte ens säker på att en kurs eller en konferens
            skulle ändra deras personliga uppfattning. Jag kan bara hoppas
            att denna debatt bidrar till att de mera eftertänksamt uttalar
            sig i dessa frågor på sina myndigheters vägnar.
          </note>
          <note>
            Socialministern framhåller att de båda alkoholmonopolen har en
            alkoholpolitisk roll.
          </note>
          <note>
            Systembolaget har nog uppfattat sin roll på det sättet. När det
            gäller Vin &amp; Sprit kan man naturligtvis diskutera om så är fallet,
            särskilt om man ser på Vin &amp; Sprits strävan att vara ett stort
            exportföretag.
          </note>
          <note>
            Dessutom pågår en utredning,
          </note>
          <note>
            Alkoholkommissionen, som har att behandla den framtida svenska
            alkoholpolitiken. De direktiv som finns till denna utredning är
            klart grundade på kravet på minskad tillgänglighet av alkohol
            men med beaktande av de regler som EG kan ställa i de förhandlingar
            som skall föregå avtalet. I dag finns det inte något som talar
            för att vi skall tvingas överge vårt försäljningsmonopol, vare
            sig i
          </note>
          <note>
            Romtraktaten eller på annat sätt. Det finns för övrigt inget
            försäljningsställe i världen som kan visa på ett så välsorterat
            utbud som just Systembolaget kan erbjuda. Om livsmedelshandeln
            skulle överta exempelvis vinförsäljningen, vilket vore mycket
            olyckligt ur många andra synpunkter, skulle utbudet bli mycket
            torftigare.
          </note>
          <note>
            Vi har i Sverige under olika perioder prövat friare försäljning
            av alkohol i livsmedelsbutikerna. Det har alltid slutat med en
            katastrofal ökning av sociala och medicinska problem.
          </note>
          <note>
            Sjukvårdskostnaderna, liksom kostnaderna för socialtjänst och
            polismyndigheter, ökar med en ökad alkoholkonsumtion. Vi har inte
            utrymme för det i den svaga svenska ekonomin. Utslagningen skulle
            bli katastrofal.
          </note>
          <note>
            Det är med glädje jag har kunnat konstatera att regeringen nu
            äntligen kan tänka sig en skattehöjning på starksprit. Men varför
            skall man begränsa den till enbart den produkten? I dag blir våra
            unga, och särskilt våra yngre kvinnor, beroende av alkohol genom
            starköl och vin. Det är dessa som utgör inkörsporten. Skapa flera
            drogfria alternativ, och ge resurser till ökad information. Vi
            får inte avveckla de förebyggande insatserna. Det är billigare
            att stämma i bäcken än i ån.
          </note>
          <note>
            Jag hoppas bara att socialministern inte ger upp i sina strävanden
            att dessa frågor rörande den svenska alkoholpolitiken får en framträdande
            roll i avtalsarbetet.
          </note>
          <note>
            Anf. 13 STEN ANDERSSON i Malmö (m):
          </note>
          <note>
            Herr talman! Först vill jag gratulera dem i Sverige som vill
            ha ett öppnare och tolerantare samhälle, där människor får bestämma
            mer över sin egen situation än vad de tillåts göra i dag. Den
            främsta representanten för dessa människor är, trots att det inte
            är medvetet, Karin Israelsson. När hon agerar här i riksdagen
            och i massmedier handlar det nämligen om pekpinnar, förbud och
            inkompetensförklaring av de enskilda människorna. Fortsätt därför
            med detta, Karin
          </note>
          <note>
            Israelsson. Det är många som gratulerar henne.
          </note>
          <note>
            Det är, som framgår av svaret, korrekt att riksdagen med röstsiffrorna
            301 mot 23 fattade beslut om att man skulle försöka bibehålla
            monopolen även vid ett EG-inträde. Men, herr talman, jag tror
            inte att jag har helt fel om jag påstår att siffrorna hade blivit
            de omvända om man hade gått ut och frågat svenska folket.
          </note>
          <note>
            Denna interpellation är väl inte ställd i första hand för att
            man skall diskutera Sveriges alkoholpolitik, men denna alkoholpolitik
            är faktiskt obegriplig för många. Det är väl ingen hemlighet att
            människor både skrattar åt och struntar i de mer eller mindre
            tokiga inslag som ingår i vår nuvarande alkoholpolitik.
          </note>
          <note>
            Jag kan inte bli beskylld för att fara med osanning om jag påstår
            att de människor som bryter mot vår alkohollagstiftning inte betraktas
            som några kriminella personer av den stora allmänheten. Jag anser,
            herr talman, att om man har en lagstiftning som så till den milda
            grad strider mot majoritetens uppfattning, borde det vara dags
            att vi politiker ser till att ändra lagstiftningen i den riktning
            som majoriteten av våra uppdragsgivare, som väljarna trots allt
            är, vill.
          </note>
          <note>
            Under senare tid har man här i riksdagen sagt att monopol är
            skadliga. Men det finns ett undantag som bekräftar regeln, och
            man vill tydligen behålla monopolen när det gäller Vin &amp; Sprit
            och
          </note>
          <note>
            Systembolaget. Jag kan hålla med om att om man skulle behålla
            nuvarande skattesatser och ha ett fritt försäljningssystem, skulle
            priserna på alkohol ute i handeln bli högre. Det är bara att erkänna
            att den distributionsform som man i dag har i Sverige när det
            gäller alkohol är billigare än vad den skulle bli med ett fritt
            försäljningssystem. Om varje varuhus och varje butik skulle få
            lov att sälja alkohol, skulle transportkostnaderna bli högre,
            och dessa skall betalas av någon. Men jag tror att många med mig
            gärna skulle betala någon eller några kronor mer för en flaska
            vin för att slippa stå i köer på torsdagar och fredagar, vilket
            svenska folket, till skillnad från 95 % av Europas folk, förnedras
            att stå i.
          </note>
          <note>
            Herr talman! Jag skall något kommentera de frågor som Karin Israelsson
            ställde. Det som hon sade om information till och från ledande
            tjänstemän inom
          </note>
          <note>
            Vin &amp; Sprit och inom Konkurrensverket kan jag så att säga köpa.
            Men om den andra frågan, som gällde information till statligt
            anställda, är generell innebär det då att brevbäraren på Postverket,
            kontoristen på Byggnadsstyrelsen eller städerskan på Luftfartsverket
            få någon särskild duvning i svensk alkoholpolitik? Den frågan
            måste man ställa sig när man läser Karin Israelssons fråga. Jag
            noterade också att statsrådet inte svarade på hennes fråga. Han
            avser ju inte att vidta någon ytterligare informationsåtgärd i
            detta sammanhang.
          </note>
          <note>
            Jag skulle till slut vilja ställa en fråga till statsrådet
          </note>
          <note>
            Westerberg. Det beslut som riksdagen fattade i november i fjol
            är fortfarande litet diskutabelt.
          </note>
          <note>
            Gällde det Vin &amp; Sprit, gällde det Systembolaget eller gällde
            det båda två? Men vi kan anta att det gällde Vin &amp; Sprit och ponerar
            att Sverige går med i EG, vilket jag hoppas. Jag skall då exemplifiera
            detta.
          </note>
          <note>
            En fransk vinproducent vill sälja sin produkt till
          </note>
          <note>
            Sverige. Han går då till den enda instansen som finns, nämligen
            Vin &amp; Sprit. Där säger man nej till att köpa och sälja hans produkt.
            Anledningen härtill kan vara att den har dålig kvalitet eller
            att den har ett för högt pris.
          </note>
          <note>
            Producenten kan då gå till EG-domstolen och säga:
          </note>
          <note>
            Jag får inte lov att sälja min produkt, kanske inte därför att
            ingen vill köpa den. Jag får inte ens försöka sälja min produkt
            i Sverige. När jag däremot kommer till andra länder -- till Danmark,
          </note>
          <note>
            Tyskland, Frankrike eller England -- kan jag gå in och visa min
            vara för ett varuhus, och om man där vill sälja den, kan man också
            göra det. Men i
          </note>
          <note>
            Sverige kan man inte, på grund av det monopol som
          </note>
          <note>
            Vin &amp; Sprit i Sverige har, göra på detta sätt.
          </note>
          <note>
            Jag undrar, Bengt Westerberg, om det finns någon rimlig chans
            att tro att EG-domstolen skulle acceptera ett sådant agerande
            från svensk sida?
          </note>
          <note type="speaker">
            Anf. 14 BERIT LÖFSTEDT (s):
          </note>
          <note>
            Herr talman! I många EG-länder, t.o.m. kanske framför allt i
            Frankrike, växer i dag insikten om att den höga alkoholkonsumtionen
            där är ett folkhälsoproblem. Däremot har inte EG som sådant egentligen
            någon alkoholpolitik. Där kan man i stället återfinna rester av
            alkoholpolitiken inom konkurrenspolitik, jordbrukspolitik och
            skattepolitik.
          </note>
          <note>
            Jag vill fråga om Bengt Westerberg är beredd att slåss för att
            just folkhälsoperspektivet skall föras in i EG:s -- möjligen obefintliga
            -- alkoholpolitik. Det är ju det som vi bygger vår alkoholpolitik
            på och som skulle kunna utgöra grunden för att EG-
          </note>
          <note>
            länderna i förhandlingarna skall förstå vår inriktning.
          </note>
          <note>
            Jag skulle möjligen också vilja fråga om regeringen är alldeles
            ense när det gäller förhandlingspositionen i alkoholfrågan. Det
            råder hos mig inte någon tvekan om att Bengt Westerberg står för
            detta perspektiv, men ibland kan man kanske ändå bli litet orolig.
          </note>
          <note>
            Medlemskapsförhandlingarna kommer vidare att föras parallellt
            av Sverige och Finland, möjligen vartefter också av Norge. Förekommer
            det några förberedelser för en gemensam linje i förhandlingarna
            just när det gäller alkoholpolitiken? Vi har ju en lång likartad
            tradition i de nordiska länderna, och jag skulle föreställa mig
            att vi också skulle vilja leva vidare med vår restriktiva alkoholpolitiska
            tradition.
          </note>
          <note>
            Anf. 15 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Till Karin Israelssons kommentarer har jag i min
            tur inte så mycket att säga. Vi är nog ganska överens om hur dessa
            frågor skall hanteras.
          </note>
          <note>
            Sten Anderssons i Malmö utläggning föranleder dock några kommentarer.
            Jag har ju hört Sten
          </note>
          <note>
            Andersson tala många gånger här i kammaren om dessa frågor, och
            det har genomgående varit så att just det perspektiv som Berit
            Löfstedt anlade, folkhälsoperspektivet och alkoholens vådor, inte
            har slagit Sten Andersson. För honom handlar alkoholpolitik bara
            om kineseri, besväret med köer, svårigheterna att dricka obegränsade
            mängder och sådana saker.
          </note>
          <note>
            Men det finns ju en bakgrund till att Sverige för en restriktiv
            alkoholpolitik. Denna är inget som riksdagsledamöter här i kammaren
            har hittat på bara för att i största allmänhet jäklas med människor,
            utan den har en historisk bakgrund. Jag tänker på det enorma superi
            som vi hade i Sverige, till att börja med på 1800-talet men även
            ett stycke in på detta sekel, och som ledde till att vi etablerade
            en mycket restriktiv alkoholpolitik i Sverige, med motboken från
            1917 och framåt.
          </note>
          <note>
            När vi jämför erfarenheterna av vår restriktiva alkoholpolitik
            med den alkoholpolitik som förs i andra länder kan vi också konstatera
            -- i motsats till vad Sten Andersson säger -- att den faktiskt
            har varit framgångsrik. Det är möjligt att den ibland är till
            åtlöje på revyscener och på moderata möten --
          </note>
          <note>
            det vet jag ingenting om -- men i verkligheten är den framgångsrik.
            Det kan vi mäta med objektiva mått, t.ex. genom att se på förekomsten
            av alkoholrelaterade sjukdomar och hur många människor som avlider
            på grund av att de dricker för mycket sprit osv.
          </note>
          <note>
            Men detta hindrar inte att alkoholmissbruket fortfarande är ett
            av de största sociala problemen i
          </note>
          <note>
            Sverige, även om det är mindre än i många andra länder. Alltför
            många människor dör en för tidig död på grund av alkoholbruk.
            Alltför mycket brottslighet är på olika sätt förknippad med alkohol.
            Många människor omkommer i olyckor på grund av alkohol. Ungefär
            var fjärde eller var femte sjukhussäng beläggs av personer som
            har alkoholrelaterade sjukdomar och som på det sättet orsakar
            stora kostnader i samhället.
          </note>
          <note>
            Det här är orsaken till att vi fortsätter att bedriva en aktiv
            och restriktiv alkoholpolitik trots de relativa framgångar som
            vi har nått. Jag tycker att det är viktigt att påminna om det,
            eftersom det är ett perspektiv som tydligen aldrig har fallit
            Sten
          </note>
          <note>
            Andersson in -- i varje fall vill han ständigt blunda för detta
            perspektiv.
          </note>
          <note>
            Sten Andersson ställde också en mera konkret fråga, nämligen
            hur en vinproducent från ett annat europeiskt land skall göra,
            om han vill sälja vin i
          </note>
          <note>
            Sverige. Ja, om producenten vill sälja vin i
          </note>
          <note>
            Danmark, kan han inte tvinga sig in i några butiker där, även
            om man där inte har ett detaljistmonopol utan har större möjligheter.
            Men han kan naturligtvis pröva sig fram hos olika detaljister
            och se om någon vill sälja hans vin i Danmark.
          </note>
          <note>
            Han får också göra på samma sätt i Sverige. Han får vända sig
            till en detaljist som finns i Sverige. Jag tycker att det är angeläget
            att man ger större möjligheter för producenter att pröva sig fram
            på den svenska marknaden. Det kan vara så att producenten, Systembolaget
            eller Vin &amp; Sprit är oeniga om huruvida det är fråga om ett bra
            vin eller inte. Kanske kan man då komma överens om en provförsäljning
            inom begränsad tid eller inom ett begränsat område. Det är en
            typ av frågor som vi måste diskutera i de förestående förhandlingarna
            med EG, hur man skall kunna öka tillgängligheten för producenterna
            på den svenska marknaden.
          </note>
          <note>
            Men det avgörande med detaljistmonopolet är ju inte en begränsning
            av antalet butiker eller något sådant, utan det som med ett litet
            krångligt ord kallas desintresseringsprincipen, enligt vilken
            vi inte tillåter att man i detaljhandeln i Sverige har ett vinstintresse.
            Om den har ett sådant, kommer det naturligtvis att ha en konsumtions-
            och försäljningsstimulerande effekt, och det är det som vi till
            varje pris vill undvika. Det kan vi göra framför allt genom att
            behålla detaljistmonopolet, som från alkoholpolitisk synpunkt
            är det viktigaste av de två monopolen.
          </note>
          <note>
            Men detta hindrar inte att bägge monopolen tillkommit just av
            hälsopolitiska och sociala skäl.
          </note>
          <note>
            Jag tycker att vi måste framföra detta med stor tyngd i de förhandlingar
            med EG som nu förestår och få erkännande från EG:s sida att det
            är det som motiverar våra monopol. Ingen kan ju misstänka
          </note>
          <note>
            Sverige för att försöka skydda egna producenter, åtminstone inte
            när det gäller vin, vilket över huvud taget inte produceras i
            Sverige och som utgör en stor del av försäljningen i Systembolaget.
          </note>
          <note>
            Berit Löfstedt underströk folkhälsoperspektivet, som jag var
            inne på, och jag tycker att det är viktigt att göra det. Hon frågade
            också om vi har några kontakter med Norge och Finland, och det
            är alldeles självklart att vi har sådana kontakter för att diskutera
            bl.a. dessa frågor men också andra förhandlingsfrågor. Vi kommer
            inte att förhandla tillsammans, utan varje land för sig, men det
            förekommer självfallet kontakter mellan våra länder. Jag talade
            senast för bara några dagar sedan med den norska socialministern
            Grete Knudsen om just denna problematik.
          </note>
          <note>
            Berit Löfstedt frågade också om vi inom regeringen är ense om
            det som nu skall sägas till EG i samband med förhandlingsstarten.
            Jag kan utan vidare säga att regeringen är det. Det har inte på
            något sätt ifrågasatts i de diskussioner som regeringen har haft.
          </note>
          <note type="speaker">
            Anf. 16 KARIN ISRAELSSON (c):
          </note>
          <note>
            Herr talman! Jag kan tolka Bengt Westerbergs svar så att han
            kommer att verka för att dessa frågor drivs med kraft i de förhandlingar
            som snart påbörjas.
          </note>
          <note>
            Jag vill också något kommentera Sten Anderssons i Malmö inlägg.
            Jag har accepterat den svenska alkoholpolitiken av de skäl som
            också socialministern har anfört. Stora sociala och medicinska
            skador orsakas av ett stort alkoholbruk.
          </note>
          <note>
            Att förebygga det måste vara den bästa insatsen för att slippa
            de kostnader och personliga tragedier som det innebär att hamna
            i ett beroende. I det arbetet har vi i Sverige insett att det
            är de här metoderna som har givit resultat. Vi kan i historiskt
            perspektiv klart visa på att så är fallet. Det måste tala för
            att vi skall stå fast vid de regler som vi i dag har.
          </note>
          <note>
            Att sedan också många europeiska länder har insett att vi har
            en framgångsrik alkoholpolitik gör ju att vi står än fastare på
            denna grund.
          </note>
          <note>
            Det finns några områden som jag anser skall vara absolut alkoholfria.
            Arbetet -- och det gäller alla typer av arbete --, trafiken, fostertiden
            och ungdomstiden skall vara alkoholfria. Det ligger inget förbud
            i det, utan det är ett krav att när man möter människor i de sammanhangen
            skall det vara i en alkoholfri miljö.
          </note>
          <note>
            Jag tror också att allt fler länder börjar inse detta.
          </note>
          <note>
            Man börjar i England införa förbud mot alkohol på arbetsplatserna.
            Man tar där t.o.m. bort ölet. Det är helt i linje med många andra
            EG-länders linje.
          </note>
          <note>
            Jag vill inte hålla med om att jag skulle stå för ett slutet
            samhälle. Jag tycker att vi skall ha en fri debatt. Jag tolererar
            synpunkter som Sten
          </note>
          <note>
            Andersson kan stå för, men jag tar mig rätten att bemöta dem.
            Sakliga skäl talar för att jag nog ligger sanningen mera nära
            än vad Sten Andersson gör.
          </note>
          <note>
            Han berör aldrig alkoholens verkningar utan mera det regelsystem
            som finns omkring alkoholen.
          </note>
          <note>
            Regler runt alkoholutskänkning och alkoholförsäljning finns i
            alla länder, och det vore kanske nyttigt för Sten Andersson att
            åka utanför
          </note>
          <note>
            Sveriges gränser och se hur dessa regler ser ut i andra länder.
          </note>
          <note>
            Det är folkhälsoperspektivet som ligger bakom de krav som vi
            har i Sverige när det gäller en alkoholpolitik som är till gagn
            för de allra flesta i vårt land.
          </note>
          <note>
            Anf. 17 STEN ANDERSSON i Malmö (m):
          </note>
          <note>
            Herr talman! Först om ett litet missförstånd: Jag har aldrig
            ens drömt om att Karin Israelsson skulle tystna i denna debatt,
            tvärtom. Jag vill att hon skall prata så mycket som möjligt --
            den sida som jag står på förlorar ingenting på det.
          </note>
          <note>
            När det gäller att åka utomlands, Karin Israelsson:
          </note>
          <note>
            Vilka ungdomar är det som i dag svinar ner i
          </note>
          <note>
            Helsingör i Danmark? Det är förvisso inte danska ungdomar, utan
            det är frukten av en felaktig och verklighetsfrämmande svensk
            alkoholpolitik.
          </note>
          <note>
            Statsrådet Westerberg talar om enorma superier och säger att
            vi i dag har nått ett bättre resultat än andra länder. Jag kan
            bara notera, baserat på vad ett stort antal forskare i dag säger,
            att vi i Sverige har en mycket omfattande hembränning, som går
            utanför all statistik. Lägger man de siffrorna till den offentliga
            statistiken, finner man att vi är fullt i nivå med den konsumtion
            som genomsnittligt finns ute i
          </note>
          <note>
            Europa.
          </note>
          <note>
            Herr talman! När jag gick i skolan fick jag lära mig av en biologilärare
            att strutsen inte finns i Sverige i vilt tillstånd, men när jag
            lyssnar på den svenska alkoholdebatten kan jag konstatera att
            den faktiskt finns här i rätt stort antal. Man använder samma
            egenskap som strutsen är berömd för, nämligen att sticka huvudet
            i sanden när det uppstår problem.
          </note>
          <note>
            Vad gäller raljerandet om revyer och alkoholkommentarer på moderata
            möten, som jag känner till litet bättre än Bengt Westerberg, vill
            jag säga att man skrattar åt svensk alkoholpolitik också på andra
            håll än dessa. Det gör man faktiskt runt om i vårt avlånga land,
            från Ystad till Haparanda.
          </note>
          <note>
            Till sist en fråga. Kanske missförstod jag statsrådet.
          </note>
          <note>
            Jag har uppfattat att man vill behålla monopolet därför att Vin
            &amp; Sprit skall få bestämma vilka viner som skall få lov att säljas
            i Sverige. Statsrådet talade nu om att man skulle kunna gå till
            en detaljist. Skall det alltså enligt statsrådet finnas flera
            som skall ha rätt att köpa vin i Sverige för vidare försäljning
            till olika butiker? Eller uppfattade jag statsrådets påstående
            fel?
          </note>
          <note>
            Anf. 18 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig först konstatera att det är riktigt att
            det förekommer en icke registrerad alkoholkonsumtion i Sverige,
            men det gör det också i andra länder. Ingen skall tro att man
            registrerar t.ex. den vinförtäring som förekommer ute på vingårdarna
            eller lokalt ute i Europa. Där finns ett mörkertal vid jämförelser
            mellan statistik från olika länder.
          </note>
          <note>
            Vi kan t.ex. se hur många människor som dör i alkoholrelaterade
            sjukdomar och hur många som ligger på våra sjukhus med den typen
            av sjukdomar.
          </note>
          <note>
            Därför kan vi konstatera att Sverige står sig bättre än jämförbara
            länder, vilket naturligtvis hänger ihop med att alkoholkonsumtionen
            är mindre i
          </note>
          <note>
            Sverige än i andra länder. Det är bara att studera en lista över
            t.ex. hur många som har dött i levercirros eller liknande och
            konstatera att det förhåller sig så.
          </note>
          <note>
            Det var intressant att höra Sten Andersson i Malmö bekräfta att
            man skojar med den svenska alkoholpolitiken på moderata möten,
            och han säger att man gör det även på andra möten. Det har jag
            inte ifrågasatt. Jag är helt övertygad om att Sten
          </note>
          <note>
            Andersson vet mer om moderata möten än vad jag vet. Det var precis
            det jag sade i mitt förra inlägg.
          </note>
          <note>
            Vidare har vi frågan om vart producenten skall vända sig. I dag
            vänder man sig till Vin &amp; Sprit AB.
          </note>
          <note>
            Så kommer det förhoppningsvis att vara även i framtiden för flertalet
            producenter. Regeringen håller just på att förbereda en promemoria
            som gäller starköl. Den föraviserades i samband med beslutet om
            EES-avtalet. Det kan bli aktuellt med fler försäljningssätt än
            via Vin &amp; Sprit AB. Det var det jag menade med att vissa producenter
            kan komma att vända sig till detaljister, eller möjligen andra
            partihandlare, än till Vin &amp; Sprit AB.
          </note>
          <note>
            Jag är förvånad över den nonchalans som Sten
          </note>
          <note>
            Andersson visar som riksdagsman och ansvarig politiker för de
            vådor som alkoholen kan orsaka.
          </note>
          <note>
            Även om man förespråkar en politik som är något mer fri än den
            vi har i Sverige i dag, borde man kunna visa någon förståelse
            för det sociala och medicinska lidande som följer i alkoholens
            spår.
          </note>
          <note>
            Jag saknar dess värre helt detta ansvar och denna förståelse
            hos Sten Andersson.
          </note>
          <note>
            Anf. 19 STEN ANDERSSON i Malmö (m):
          </note>
          <note>
            Herr talman! Det är helt klart att personalen och ägarna på franska
            vingårdar till husbehov kan ta sig en flaska av den egna produktionen.
          </note>
          <note>
            Hembränningen i Sverige beror på något helt annat. Det är en
            fråga om pris. Ingenting annat!
          </note>
          <note>
            Det är det som är skälet till att ett för stort antal människor
            i dag, tyvärr, konsumerar hembränd sprit -- med de faror som det
            för med sig.
          </note>
          <note>
            Jag har aldrig sagt att sprit- och alkoholkonsumtion i övermått
            är något positivt. Men 90--95 % av det svenska folket kan hantera
            alkohol på ett hyggligt sätt. Det här landet är visserligen i
            ekonomisk ruin, men för övrigt fungerar landet hyggligt. Varför
            då ställa till så mycket jäkelskap för dessa människor, som trots
            allt kan hantera sitt förhållande till alkoholen?
          </note>
          <note>
            Jag känner mig faktiskt inte ensam, och jag har meningsfränder
            här i Sverige. Dessutom går det att statistiskt se att 95 % av
            befolkningen i Europa lever under och med den alkoholpolitik som
            jag tycker även borde införas i Sverige.
          </note>
          <note>
            Statsrådet sade i sitt förra inlägg att jag raljerar över detta
            kineseri. Men jag skall ge ett exempel som är helt ofattbart.
          </note>
          <note>
            Halv tio på morgonen kan a-lagaren gå in på
          </note>
          <note>
            Systembolaget på Vasagatan och köpa i princip vad han vill. Men
            affärsmannen som skall äta lunch med en utländsk gäst på Grand
            Hotel kl. 11.30 kan bara få en Ramlösa. Kan någon förklara konsekvensen
            i en sådan lagstiftning?
          </note>
          <note>
            Jag tycker att statsrådet borde förstå att de delar av alkoholpolitiken
            som definitivt strider mot det allmänna folkmedvetandet, dvs.
            vad majoriteten av svenska folket tycker, borde ändras. Om jag
            inte missminner mig sade man i regeringsförklaringen för två år
            sedan att dumma förbud skulle avskaffas.
          </note>
          <note>
            Kommer regeringen att lägga fram någon proposition i den riktningen
            i riksdagen under det kommande året?
          </note>
          <note type="speaker">
            Anf. 20 KARIN ISRAELSSON (c):
          </note>
          <note>
            Herr talman! Det finns ett talesätt som säger att där vinet går
            in, går vettet ut. Det stämmer fortfarande.
          </note>
          <note>
            Vem skall betala de ökade kostnader, Sten
          </note>
          <note>
            Andersson i Malmö, som all erfarenhet i vårt land visar att det
            blir av ökad konsumtion? Var skall vi få pengarna från? Vem skall
            avstå sjukvård, och vem skall avstå andra saker för att klara
            de kostnaderna?
          </note>
          <note>
            Sten Andersson hävdar att 90 % av människorna klarar av att hantera
            sin alkoholkonsumtion. Läs i tidningarna en måndag om alla de
            våldsbrott som har blivit resultatet av drickandet under helgen.
            Jag kan nog påstå att många av dem som har druckit inte tillhör
            gruppen missbrukare utan är s.k.
          </note>
          <note>
            måttlighetskonsumenter. Ett antal ungdomar har omkommit i drunkningsolyckor
            på grund av att de har deltagit i nog så våta fester under en
            helg, osv.
          </note>
          <note>
            Det är inte bara de som missbrukar alkohol som får skador och
            som orsakar kostnaderna.
          </note>
          <note>
            Den som kan hantera sprit har nog inte några problem med de regler
            och restriktioner som finns i vårt land i dag. Vi är många som
            bor utanför tätorter och där det inte finns vare sig bank, post
            eller Systembolag. Vi klarar oss mycket väl, och vi klagar inte
            högljutt om vi måste stå i kö när vi åker in till tätorten för
            att klara av våra bankärenden.
          </note>
          <note>
            Det måste finnas någon annan anledning till att man hela tiden
            hackar just på den service som erbjuds i Sverige när det gäller
            att få tillgång till alkohol.
          </note>
          <note>
            Jag kan också upplysa Sten Andersson om att de flesta affärsmän
            inte är speciellt intresserade av starksprit eller alkohol kl.
            11.30 på morgonen. Det är mera vanligt att dricka vatten till
            lunchen. Man har insett att alkohol och arbete inte passar ihop.
          </note>
          <note>
            Vatten är den nya innedrycken i många länder, t.ex.
          </note>
          <note>
            Amerika och Frankrike. Se litet utanför den egna sfären, så kanske
            det går att få litet andra infallsvinklar.
          </note>
          <note>
            Alkoholkommissionen ser nu över serveringsreglerna. Det återstår
            att se vad kommissionen kommer fram till i de sammanhangen. Sedan
            kommer ett förslag att läggas fram och remissbehandlas och därefter
            behandlas i riksdagen.
          </note>
          <note>
            Anf. 21 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig börja med Sten Anderssons i Malmö problem
            med affärsmannen som skall äta lunch på Grand Hotel klockan halv
            tolv. Det är riktigt att han får nöja sig inte med Ramlösa men
            väl med folköl. Men han kan möjligen dra ut litet på måltiden
            och sedan bjuda på konjak till kaffet --
          </note>
          <note>
            om han absolut måste dricka något av starkare slag.
          </note>
          <note>
            Just vilka restriktioner och regler som skall finnas är en av
            de frågor som Alkoholkommissionen skall se över. Vår ambition
            är naturligtvis att restriktionerna skall vara så effektiva som
            möjligt.
          </note>
          <note>
            Om de inte behövs av alkoholpolitiska skäl skall de tas bort.
            Det har funnits restriktioner under årens lopp som har visat sig
            vara onödiga. Det gäller t.ex.
          </note>
          <note>
            de svarta skynkena som tidigare fanns i livsmedelsbutiker och
            som skulle hängas över öl av klass II under helgerna och kvällarna.
            Sådana restriktioner har tagits bort. Det är möjligt att det går
            att genomföra fler avregleringar. Det viktiga är naturligtvis
            att nå resultat, dvs. att hålla alkoholkonsumtionen nere.
          </note>
          <note>
            Sten Andersson säger att de flesta är normalkonsumenter eller
            konsumerar ingenting alls. Lyckligtvis är det riktigt. Det är
            just för att åtminstone inte fler storkonsumenter skall rekryteras
            som vi vill hålla tillbaka den totala alkoholkonsumtionen. Det
            går inte att samtidigt som vi stimulerar konsumtionen hos normalkonsumenterna
            begränsa mängden storkonsumenter. Då får vi fler storkonsumenter.
          </note>
          <note>
            Med ökad totalkonsumtion i samhället får vi fler personer som
            är storkonsumenter och fler skador av olika slag som beror på
            alkohol. Det är därför vi skall se till att även normalkonsumenterna
            håller nere sin konsumtion. Det begränsar något rekryteringen
            av storkonsumenter.
          </note>
          <note>
            Sten Andersson säger att hembränningen endast beror på att priserna
            är för höga. De höga priserna är säkert ett incitament för dem
            som bränner hemma. Men vi skulle få betala ett ännu högre pris
            om vi sänkte priserna kraftigt på svensk alkohol och ökade tillgängligheten,
            t.ex. sålde alkohol i livsmedelsbutikerna, som Sten Andersson
            och många andra vill. Det skulle öka mängden alkohol i samhället,
            öka konsumtionen, öka antalet storkonsumenter och öka antalet
            skador. Detta vet vi väl av att titta på hur det ser ut i många
            länder i världen och också av en hel del svenska erfarenheter.
            Det är därför jag tycker att det är angeläget att vi, även om
            vi tvingas ompröva en del inslag i vår alkoholpolitik den dag
            Sverige blir medlem i EG, fortfarande har kvar målen och att vi
            ser till att kompensera det vi förlorar på alkoholpolitikens område
            genom att vara hårdare på andra områden.
          </note>
          <note>
            Till sist, herr talman, vill jag säga att jag tycker att det
            är viktigt att understryka att svensk alkoholpolitik handlar om
            solidaritet. Det är självklart att de flesta människor klarar
            sig ganska bra utan några restriktioner alls på alkoholområdet,
            men några gör det inte och ännu fler skulle inte göra det om vi
            saknade restriktioner.
          </note>
          <note>
            Därför tycker jag att det är rimligt att alla vi som är normalkonsumenter
            visar solidaritet med dem som har en benägenhet att dricka för
            mycket och förlora väldigt mycket på det. Jag tycker att vi skall
            stå fast vid den solidariska alkoholpolitiken också i framtiden.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1992/93:57 om ursprungsbefolkningar
          </note>
          <note type="speaker">
            Anf. 22 Statsrådet ALF SVENSSON (kds):
          </note>
          <note>
            Herr talman! Ingela Mårtensson har frågat utrikesministern vilka
            åtgärder regeringen avser vidta för att uppmärksamma FN:s urbefolkningsår,
            på vilket sätt Sverige medverkar till att förbättra villkoren
            för urbefolkningarna i Latinamerika och huruvida Sverige kommer
            att aktivt verka för att
          </note>
          <note>
            ILO:s konvention om ursprungsbefolkningar kan få en större uppslutning.
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Den svenska regeringen fäster stort avseende vid urbefolkningsfrågorna
            och spelar en aktiv roll i det arbete som pågår inom FN för att
            stärka de mänskliga rättigheterna för personer som tillhör urbefolkningar
            eller nationella minoriteter.
          </note>
          <note>
            Urbefolkningarnas situation är intimt förknippad med den allmänna
            situationen vad gäller respekten för mänskliga rättigheter i de
            stater där urbefolkningarna lever. Många av de problem som drabbar
            urbefolkningarna skulle kunna elimineras om staterna i fråga respekterade
            de mänskliga rättigheterna.
          </note>
          <note>
            Urbefolkningarnas situation aktualiseras i de fora där man behandlar
            mänskliga rättigheter, i första hand de kommittéer som övervakar
            efterlevnaden av FN:s konventioner på området mänskliga rättigheter
            och i FN:s särskilda organ på området, den under ECOSOC lydande
            kommissionen för de mänskliga rättigheterna. Underkommissionen
            för förhindrande av diskriminering och skydd av minoriteter, vilken
            lyder under kommissionen, inrättade en särskild arbetsgrupp för
            urbefolkningsfrågor år 1982.
          </note>
          <note>
            Regeringen tar i både bilaterala och multilaterala sammanhang
            upp frågan om kränkningar av de mänskliga rättigheterna, inbegripet
            rättigheterna för de personer som tillhör en urbefolkning.
          </note>
          <note>
            Exempelvis i fråga om Guatemala, där drygt hälften av befolkningen
            utgörs av urbefolkningen, har Sverige i FN:s kommission för de
            mänskliga rättigheterna varit mycket aktivt i att påtala de övergrepp
            som sker. I detta sammanhang har vi särskilt påtalat urbefolkningarnas
            situation.
          </note>
          <note>
            I samband med riksdagsbehandlingen i december
          </note>
          <note>
            1992 av regeringens proposition (1992/93:32)
          </note>
          <note>
            Samerna och samisk kultur m.m. diskuterades frågan om en eventuell
            ratifikation av ILO-
          </note>
          <note>
            konventionen (nr 169) om ursprungsfolk och stamfolk i självstyrande
            länder. Bakgrunden till beslutet att inte ratificera ILO-konventionen
            är att artikel 14 som behandlar frågan om rätten till land inte
            är förenlig med svenska rättsförhållanden. Den talar sålunda endast
            om erkännande av ägande och besittning av land.
          </note>
          <note>
            Under utarbetandet av konventionen föreslog
          </note>
          <note>
            Sverige en skrivning som skulle ha inbegripit erkännande av bruksrätt
            som ett alternativ. Den renskötselrätt som svenska samer har hade
            passat in under en sådan bestämmelse. Det gick emellertid inte
            att få gehör för detta förslag. Mot denna bakgrund bör inte Sverige,
            såsom Ingela
          </note>
          <note>
            Mårtensson förespråkar, aktivt uppmana andra stater att ratificera
            konventionen.
          </note>
          <note>
            Vi deltar i arbetet med att utarbeta ett utkast till en deklaration
            om urbefolkningars rättigheter i FN:s arbetsgrupp för urbefolkningsfrågor.
            Vi hoppas att detta arbete, som bedrivs i samråd med urbefolkningsrepresentanter,
            kan avslutas under år
          </note>
          <note>
            1993.
          </note>
          <note>
            Regeringen deltar aktivt, såväl i Sverige som internationellt,
            i förberedelsearbetet för det av FN
          </note>
          <note>
            utropade internationella urbefolkningsåret 1993.
          </note>
          <note>
            Chefen för Utbildningsdepartementet, statsrådet
          </note>
          <note>
            Per Unckel, har på regeringens vägnar tillsatt en speciell delegation
            som arbetar med förslag till olika aktiviteter under året. Till
            delegationen har knutits representanter för Sveriges egen urbefolkning
            -- samerna. Året invigdes officiellt i
          </note>
          <note>
            Sverige av statsministern den 14 januari i
          </note>
          <note>
            Kulturhuset i Stockholm, vid en ceremoni där såväl samerepresentanter
            som statsrådet Unckel och jag själv medverkade.
          </note>
          <note>
            Frågan om urbefolkningarns ställning och rättigheter, i framför
            allt Latinamerika, har fått ökad aktualitet genom att Rigoberta
            Menchú tilldelades Nobels fredspris 1992 för sitt arbete för främjandet
            av respekten för urbefolkningarnas rättigheter. Detta tillsammans
            med det faktum att år 1993 utropats till det internationella urbefolkningsåret
            kommer förhoppningsvis att innebära ett ökat intresse och förståelse
            för urbefolkningar, både vad gäller de problem som de utsätts
            för, och de positiva bidrag som urbefolkningarna gett och fortsätter
            att ge till oss andra.
          </note>
          <note type="speaker">
            Anf. 23 INGELA MÅRTENSSON (fp):
          </note>
          <note>
            Herr talman! Jag vill tacka statsrådet Alf Svensson för svaret.
            Anledningen till att jag väckt en interpellation om ursprungsbefolkningar
            är att jag tycker att det är viktigt att deras rättigheter tas
            till vara. FN har också utlyst 1993 till urbefolkningarnas år.
            Syftet är att förstärka internationellt samarbete för lösning
            av de problem som ursprungsbefolkningar möter.
          </note>
          <note>
            Det finns en tendens i Alf Svenssons svar att sätta likhetstecken
            mellan ursprungsbefolkningars rättigheter och mänskliga rättigheter
            generellt. Jag tycker ändå att man måste skilja på dessa begrepp.
          </note>
          <note>
            Ursprungsbefolkningars rättigheter handlar naturligtvis också
            om mänskliga rättigheter, men det är något mer.
          </note>
          <note>
            Ursprungsbefolkningar är folk som levt i ett område som de har
            haft förfogande över, haft rätt till enligt urminnes hävd. Sedan
            har andra folk kommit och tagit över marken, tvingat i väg urbefolkningen
            och t.o.m. försökt utrota den. Det finns många förfärliga beskrivningar
            i historien om hur det har gått till. Det har funnits en nedvärderande
            syn på den ursprungliga befolkningen som ett primitivt folk, att
            man alltså haft rätt att bete sig som man har gjort.
          </note>
          <note>
            Det är mot den bakgrunden som världen, anser jag, har en skuld
            till dessa folk. Det gäller att återupprätta ursprungsbefolkningarnas
            rättigheter -- deras rätt till sin egen kultur. I dag rör det
            sig om cirka 300 miljoner människor världen över.
          </note>
          <note>
            Jag vill citera Rigoberta Menchú Tum, som glädjande nog fick
            förra årets Nobelpris för fred.
          </note>
          <note>
            Hon kommer från Guatemala och har verkat för indianernas rättigheter
            där men också utmärkt sig på det internationella planet i försvaret
            för ursprungsbefolkningars rättigheter. Hon har även haft kontakt
            med samerna i Sverige. Rigoberta säger så här:
          </note>
          <note>
            ''Om Guatemalas folk, Guatemalas indianer, blivit tvungna att
            lämna sina hemtrakter och söka skydd på annat håll, att gömma
            sig i andra delar av landet, så beror det på att det blivit omöjligt
            för dem att leva på sitt eget territorium. Som många av våra bröder
            förklarat hör liv och mark samman för oss.
          </note>
          <note>
            Liv är för oss lika med Natur. Naturen ger oss liv, allt vi värdesätter
            kommer från henne. Om vårt folk lämnat allt detta är det av nödtvång,
            det beror på att vi inte längre kan leva där vi hör hemma.
          </note>
          <note>
            Därför måste vi göra vår sak känd, vi måste se till att den studeras,
            att man undersöker vad som händer vårt folk. Vi är ingen fiskart,
            vi är mänskliga varelser med en kultur och ett liv som vi inte
            vill förlora. Så är det. Vi tänker inte tiga, varken här eller
            någon annanstans. Det är vår plikt att tala.''
          </note>
          <note>
            Även Sverige bör tala för ursprungsbefolkningarnas rättigheter,
            och då gäller det också vår egen ursprungsbefolknings --
          </note>
          <note>
            samernas -- rätt att bevara och kunna utöva sin kultur.
          </note>
          <note>
            Riksdagen har nyligen beslutat om sameting -- vi gjorde det före
            jul -- och det är bra. I samband med det beslutet hade vi en lång
            debatt, och jag skall inte upprepa den här, men bl.a. diskuterade
            vi
          </note>
          <note>
            ILO:s konvention 169 om ursprungsbefolkningar och stamfolk i
            självstyrande länder.
          </note>
          <note>
            Det förvånar mig, måste jag säga, att Alf Svensson helt kort
            avfärdar mitt förslag att Sverige skulle verka för att konventionen
            får större uppslutning.
          </note>
          <note>
            För Sveriges del stupar det på att bruksrätt inte används i artikel
            14, utan att man använder ordet ägarrätt.
          </note>
          <note>
            Norge har ratificerat konventionen, och då ställer sig många
            frågande till varför inte Sverige kan göra det. Norge har avgivit
            en enkel tolkningsförklaring, där man deklarerar att man tolkar
            ägarrätt som brukningsrätt. Denna tillämpning är just nu föremål
            för granskning i ILO. Om det anses att denna tolkning inte strider
            mot konventionen, finns det inga hinder för Sverige att också
            ratificera konventionen.
          </note>
          <note>
            Om det skulle anses oförenligt med konventionen att göra den
            tolkning som Norge gör, skulle ju
          </note>
          <note>
            Sverige kunna verka för att få till stånd en förändring av konventionen.
            Det är detta jag menar när jag skriver att Sverige skall verka
            för att fler länder skall kunna ställa upp på konventionen.
          </note>
          <note>
            Jag tycker att man bör avvakta nu och noga följa vad som händer
            i Norges fall, och sedan kan man ta ställning utifrån vad resultatet
            blir där. Men det är viktigt, anser jag, att verka för att så
            många länder som möjligt ställer upp på konventionen, för den
            är viktig för ursprungsbefolkningarnas rättigheter.
          </note>
          <note>
            Jag vill också säga, innan min repliktid är slut, att det finns
            positiva drag i svaret. Statsrådet tar upp hur Sverige samarbetar
            i olika organ för ursprungsbefolkningarna. Jag tycker att det
            är väldigt viktigt att understryka att vi verkligen gör det. I
            det arbetet är ILO:s konvention 169 mycket betydelsefull.
          </note>
          <note type="speaker">
            Anf. 24 BERITH ERIKSSON (v):
          </note>
          <note>
            Herr talman! Jag ville delta i den här debatten därför att jag
            anser, liksom Ingela Mårtensson, att urbefolkningsåret måste leda
            till att det görs framsteg i världen i de här frågorna.
          </note>
          <note>
            Jag tycker naturligtvis också att det är bra att
          </note>
          <note>
            Sverige är aktivt internationellt när det gäller ursprungsfolk
            och etniska minoriteter. Exemplen på våld, massmord och utrensningar
            av ursprungsfolk och etniska minoriteter världen över är ju förfärliga.
          </note>
          <note>
            Det har egentligen inte blivit så mycket bättre, trots att det
            sker ett internationellt samarbete och trots att vi försöker arbeta
            för att länder skall följa internationella överenskommelser, folkrättslagar,
            osv. Jag läste nu i veckan om Amnestys redogörelse över de etniska
            utrensningar och massmord som förekommer i Brasilien mot olika
            indianstammar som anses stå i vägen för exploatering av naturresurser.
          </note>
          <note>
            Det här betyder ju inte att arbetet inte är betydelsefullt, utan
            det betyder att vi måste lägga ner ändå mera intresse och öka
            strävandena att nå resultat. För oss här i Sverige skulle det
            ge mer tyngd i det internationella arbetet, om vi mera medvetet
            och bättre skötte frågor som gäller vårt eget ursprungsfolk, samerna.
          </note>
          <note>
            Det finns ingen som anser att Sverige i modern tid har behandlat
            samer på ett sätt som kan jämföras med förhållandena i länder
            som vi nu har pratat om -- stater i Latinamerika, Turkiet, länder
            i
          </note>
          <note>
            Mellanöstern och många andra -- även om vi i början av det här
            seklet tvångsförflyttade samer.
          </note>
          <note>
            Sverige har haft och har fortfarande ett mer sofistikerat tillvägagångssätt.
            Det tråkiga är att slutresultatet blir detsamma, nämligen att
            ett ursprungsfolks kultur, språk och näringar undan för undan
            fasas ut och försvinner. Vi uttalar att vi är medvetna om det
            hotet, och vi försöker att möta det, som nu med inrättandet av
            ett sameting. Men samtidigt fattar vi beslut som leder till att
            den här utfasningen fortsätter.
          </note>
          <note>
            Om den samiska kulturen skall överleva och utvecklas - och då
            menar jag inte museifieras eller finnas kvar som ett exotiskt
            inslag i turistnäringen --
          </note>
          <note>
            måste även det samiska samhällets näringar få utvecklas. Man
            måste hitta nya vägar för samernas gamla näringsgrenar, och deras
            gamla näringsgrenar är renskötsel, jakt, fiske och husbehovsslöjd.
          </note>
          <note>
            Vi säger oss värna om fri företagssamhet och småföretagare och
            stödja utvecklingen när det gäller att skapa nya näringsgrenar
            och näringsområden. Samerna hade börjat bygga upp småföretag inom
            turism där jakt, fiske, naturupplevelser och äventyr var viktiga
            inslag.
          </note>
          <note>
            Det var småföretag som skulle göra det möjligt för icke renskötande
            samer att stanna kvar och få sin utkomst i Sapmi. Nu har viktiga
            bitar av underlaget för den verksamheten dragits bort i och med
            beslutet om att de inte själva får administrera jakt och fiske.
          </note>
          <note>
            Jakt och fiske var och är en viktig del i deras företagsverksamhet.
            Den debatt och det resonemang som fördes i regeringen, i utskottet
            och i riksdagen sammankopplade den frågan med ILO-
          </note>
          <note>
            konventionen om markägarfrågan. Även om det är en intressant
            fråga, hade den egentligen ingen absolut relevans i det här sammanhanget.
          </note>
          <note>
            Det är nödvändigt att Sverige kan hitta vägar för att ratificera
            ILO-konventionen. Det är också nödvändigt att Sverige aktivt arbetar
            med en FN-
          </note>
          <note>
            konvention för ursprungsfolks och etniska minoriteters rättigheter,
            men det är lika nödvändigt att vi mer medvetet fattar beslut som
            innebär att vi själva uppfyller konventioner, lagar och uttalanden
            som vi gjort här hemma. Det skall naturligtvis ske på den nivå
            och efter den standard som vi har här i Sverige. Vi måste alltså
            ha en mer långsiktig och medveten politik i samefrågorna.
          </note>
          <note>
            Jag antar att den arbetsgrupp som statsrådet nämnde är den svenska
            arbetsgruppen. Jag vet att samer i Kiruna, som har kontaktat mig,
            planerar ett seminarium med forskare som Kajsa Korpijaakko.
          </note>
          <note>
            Deras mål är att stärka samernas självkänsla, sprida kunskap
            och information om samerna i ett historiskt perspektiv, beskriva
            dagens situation och försöka komma fram till framtidens möjligheter.
          </note>
          <note>
            Jag vill fråga om Alf Svensson vet något om arbetsgruppens planer
            under detta år och vilka ekonomiska möjligheter det finns för
            grupper som vill arbeta för att sprida kunskaper om samerna under
            det här året.
          </note>
          <note type="speaker">
            Anf. 25 Statsrådet ALF SVENSSON (kds):
          </note>
          <note>
            Herr talman! Jag tycker att det är mycket bra att den här interpellationen
            har ställts. Det är utomordentligt att dessa frågor aktualiseras.
            Vi bör göra allt vi kan nationellt och internationellt för att
            lösa dessa frågor.
          </note>
          <note>
            Jag tror att det finns en fara i att man försöker göra gällande
            att ursprungsbefolkningarnas fri- och rättigheter och rätt till
            egen kultur osv. skulle vara något som inte ryms inom FN:s konvention
            om mänskliga fri- och rättigheter. Det är faktiskt vad som sker.
          </note>
          <note>
            I det sammanhanget får vi kanske också erinra oss, herr talman,
            att den gamla ILO-konventionen genomsyrades av vad man nog kan
            kalla ett ganska paternalistiskt tänkande. Jag tror att det ligger
            ett värde i att vi generellt har sådana mänskliga fri- och rättigheter
            att minoriteter och ursprungsbefolkningar upplever att de har
            samma rätt som den nu existerande majoriteten i dessa länder,
            vilka de nu än är, Sverige eller länder i
          </note>
          <note>
            Latinamerika. Det som tas upp i den nu aktuella
          </note>
          <note>
            ILO-konventionen är de frågor som vi ivrigt driver i FN-sammanhang
            i den arbetsgrupp för urbefolkningar som Sverige agerar i där.
          </note>
          <note>
            Vi kan naturligtvis debattera länge om det var rätt och riktigt
            att Sverige inte ratificerade den förändrade ILO-konventionen.
            Jag är säker på att både Ingela Mårtensson och Berith Eriksson
            är underkunniga om att konstitutionsutskottet klart och entydigt
            har fastslagit att den bedömning som regeringen har gjort, dvs.
            att vi inte skulle ratificera de ordalydelser som finns i den
            aktuella ILO-
          </note>
          <note>
            konventionen, var en riktig bedömning. Det skulle kunna uppfattas
            som att vi har erkänt att samerna har äganderätt till all den
            mark som de en gång använt som renbetesland, men som i dag ägs
            av icke renskötande människor. Detta hade kunnat leda till ägorättstvister.
            Det är nog ganska entydigt.
          </note>
          <note>
            Men jag vill än en gång med kraft understryka att detta inte
            innebär detsamma som att vi inte bryr oss om urbefolkningarnas
            situation. Det är klart att vi kan använda rejält med energi,
            tid och kraft till att förändra konventionen. Men efter att ha
            försökt få in ordalydelser i konventionen som man ville ha in,
            men inte fick in, försöker man finna nya och andra vägar för att
            mer effektivt utnyttja sina resurser och sin energi. Det är vad
            som sker för närvarande.
          </note>
          <note type="speaker">
            Anf. 26 INGELA MÅRTENSSON (fp):
          </note>
          <note>
            Herr talman! Det är viktigt att man ser på detta med mänskliga
            fri- och rättigheter och tar upp rättigheterna för ursprungsbefolkningar.
            Jag har tagit del av de diskussioner som skett inom den europeiska
            säkerhetskonferensen, ESK, där vissa delegationer inte vill ställa
            upp på krav när det gäller ursprungsbefolkningar, därför att man
            inte vill tala om kollektiva rättigheter.
          </note>
          <note>
            I detta svar finns det också en del tendenser till att tala om
            rättigheter för personer som tillhör en viss grupp. När det gäller
            ursprungsbefolkningar är det relevant att tala om kollektiva rättigheter,
            eftersom det gäller rättigheter för ett folk. Det måste skiljas
            från de generella rättigheter som gäller i ett land.
          </note>
          <note>
            Därför är det viktigt att reda ut begreppen.
          </note>
          <note>
            Jag är väl medveten om den diskussion som ägde rum i konstitutionsutskottet,
            eftersom jag deltog i den. Visst är det så att KU sade att vi
            inte nu skulle kunna ratificera konventionen så som regeringen
            tolkade den. Men KU gjorde faktiskt en förändring genom att man
            såg att det kanske kan öppna sig möjligheter beroende på hur granskningen
            av
          </note>
          <note>
            Norges tillämpning kommer att utfalla.
          </note>
          <note>
            Riksdagen har också uppmuntrat regeringen att följa detta noga
            för att se vad det blir av det. Det kunde öppna möjligheter för
            Sverige att ratificera.
          </note>
          <note>
            Det är alltså inte uteslutet att vi skulle kunna ratificera konventionen.
            Jag tycker att vi skall använda energi och kraft för detta. Det
            är ett stöd för ursprungsbefolkningar.
          </note>
          <note>
            Många vill ju förneka deras identitet. Jag säger inte att vi
            gör det i Sverige. Jag vet att samerna själva hade velat att vi
            skulle ha ett grundlagsskydd för samerna, men riksdagen har inte
            ställt sig bakom det. Det bottnar i att samerna känner att man
            behöver få erkännas som ett folk. Det är minsann inte självklart.
            Många vill ju hävda att det inte är ett speciellt folk, utan skall
            integreras i det egna landet. Det handlar om ett självbestämmande
            och en rätt för ursprungsbefolkningen att få överleva, få ha sin
            identitet och även få ha ett självbestämmande.
          </note>
          <note type="speaker">
            Anf. 27 BERITH ERIKSSON (v):
          </note>
          <note>
            Herr talman! Statsrådet sade att dessa frågor ryms inom konventionen
            om de mänskliga rättigheterna.
          </note>
          <note>
            Det är klart att de ryms där, men det är också klart att det
            behövs ytterligare rättigheter för ursprungsfolk. Varför skulle
            man annars inom FN
          </note>
          <note>
            arbeta med en konvention om just denna fråga?
          </note>
          <note>
            Sedan tog Ingela Mårtensson upp frågan om ägande i det gamla
            samiska samhället liksom hos andra ursprungsfolk. Det har här
            mer handlat om ett folks rättigheter än om enskilda personers
            rättigheter.
          </note>
          <note>
            Jag vill återkomma till frågan om upplåtelse. Alf
          </note>
          <note>
            Svensson nämnde ingenting om den. När man mer organiserat började
            att upplåta mark och vatten för jakt och fiske bedriven av andra
            än samer sades det helt klart att rättigheten tillhör samerna,
            men man trodde inte att samerna själva kunde administrera upplåtelserna.
            Indirekt erkänns upplåtelserätten genom att det sägs att de pengar
            som kommer in skall tillfalla samebyarna. Det leder till slutsatsen
            att man tydligen fortfarande anser att samerna inte själva kan
            administera.
          </note>
          <note>
            Jag fick heller inte något svar på min fråga om statsrådet kände
            till vilka planer som den tillsatta arbetsgruppen har för sitt
            arbete under detta år.
          </note>
          <note>
            Finns det exempelvis möjlighet för en kommitté som vill göra
            någonting att ansöka om pengar?
          </note>
          <note type="speaker">
            Anf. 28 Statsrådet ALF SVENSSON (kds):
          </note>
          <note>
            Herr talman! Också jag vill gärna understryka att vi, vilket
            Ingela Mårtensson sade i sitt första anförande, står i skuld till
            ursprungsbefolkningar på många håll i världen. I detta sammanhang
            vill jag också erinra om att det stora problemet är att mänskliga
            fri- och rättigheter kränks i nästan vart och vartannat hörn av
            världen. Jag kan försäkra att jag som bistånds- och MR-minister
            tar upp dessa frågor, i det fall frågan är relevant, vid varje
            överläggning vi har med ett land som mottager bistånd.
          </note>
          <note>
            Jag kan berätta att vi så sent som för ett par tre dagar sedan
            har observerat indianernas situation i
          </note>
          <note>
            Bolivia. Vi har ett par personer från vår uavdelning där för
            att se hur de behandlas av staten.
          </note>
          <note>
            Vi har uppmärksammats på detta problem, och vi försöker att göra
            en specifik insats. Detta är inte nog. Vi kan också som exempel
            ta åtskilliga andra områden -- det gäller Guatemala och Nicaragua
            --
          </note>
          <note>
            där vi specifikt från biståndsavdelningens sida engagerat oss
            för ursprungsbefolkningar.
          </note>
          <note>
            Det är statsrådet Unckel som har hand om samepolitiken, om jag
            får använda det uttrycket.
          </note>
          <note>
            Jag kan berätta för Berith Eriksson att det är avsatt ungefär
            en halv miljon för delegationens arbete.
          </note>
          <note>
            Jag kan i och för sig räkna upp en rad punkter som jag vet att
            man kommer att syssla med. Man har vänt sig till en rad organisationer
            och institutioner --
          </note>
          <note>
            universitet, museer och bibliotek -- för att under detta år engagera
            dem i arbetet.
          </note>
          <note>
            Sameorganisationerna kommer på egen hand att anordna utställningar
            och ta fram läromedel för samer och om samerna. Man kommer förstås
            att ha utställningar, och man kommer att skapa ett permanent informationscenter
            etc. Låt mig rent ut få säga, att jag tror att det är enklast
            för Berith
          </note>
          <note>
            Eriksson att be sameministern redogöra för detta riktigt rejält
            och utförligt. Men det är åtskilligt på gång, och anslaget är
            en halv miljon.
          </note>
          <note>
            Jag kan mycket väl förstå att många -- jag hoppas att vi alla
            gör det -- känner otålighet inför dessa frågor. Man känner också
            en otillräcklighet över huvud taget när det gäller MR-frågor.
            Jag tror däremot fortfarande att det inte hade varit klokast att
            satsa på att få andra länder att ratificera en konvention där
            vi själva inte nådde ända fram vid formulerandet. Vi kan ju gärna
            inte vädja till andra stater att ratificera när vi själva inte
            har gjort det.
          </note>
          <note>
            Men det innebär inte att vi är sysslolösa och inte har engagemang
            i dessa frågor. Jag skulle vilja drista mig till att säga, herr
            talman, att norrmännen mer än en gång har funderat på om det de
            gjorde var helt korrekt.
          </note>
          <note type="speaker">
            Anf. 29 INGELA MÅRTENSSON (fp):
          </note>
          <note>
            Herr talman! Jag vill gärna instämma i att frågan om kränkningar
            av de mänskliga rättigheterna har stor betydelse. De är ett gissel
            i hela världen. Det är mycket viktigt att vi har en minister som
            särskilt tar sig an dessa frågor och driver på. Det behövs i alla
            sammanhang.
          </note>
          <note>
            När man i olika situationer träffar eller har möten med människor
            från andra länder bör man betona betydelsen av skydd för mänskliga
            rättigheter.
          </note>
          <note>
            Sverige bör också vid fördelningen av biståndspengarna använda
            sig av möjligheten att påverka just när det gäller mänskliga rättigheter.
          </note>
          <note>
            Det instämmer jag helt i. Jag tycker att det är mycket bra att
            regeringen i budgetpropositionen betonar detta.
          </note>
          <note>
            Även om skydd för ursprungsbefolkningar ryms inom MR-området
            behövs det något därutöver.
          </note>
          <note>
            Det är därför som denna konvention -- ILO:s konvention 169 --
            är så betydelsefull. Det är klart att jag förstår att Sverige
            inte kan gå ut och begära att andra länder skall ställa upp och
            ratificera en konvention när vi i Sverige själva har kommit till
            den slutsatsen att den inte stämmer med vår lagstiftning.
          </note>
          <note>
            Jag menar att vi skall följa hur Norges tillämpning bedöms inom
            ILO. Om man anser att det är en möjlig tolkning finns det inget
            hinder för att också
          </note>
          <note>
            Sverige skulle kunna ratificera konventionen. I den situationen
            kan vi verka för att få fler länder att ratificera den -- dvs.
            om man kan göra tolkningen att ägarrätt är lika med bruksrätt.
            Om det inte är så, tycker jag att man får arbeta för att konventionen
            skall ändras så att man på det viset kan få många fler länder
            att skriva under.
          </note>
          <note>
            Det handlar inte bara om mänskliga rättigheter.
          </note>
          <note>
            Det handlar om ursprungsbefolkningarnas rättigheter totalt sett.
            Sverige uppfyller många av dessa krav. Det är därför tråkigt,
            och i högsta grad olyckligt, att vi inte kan underteckna konventionen
            på grund av artikel 14. Men jag tror att vi kommer att få mer
            klarhet under detta år. Jag för min del anser att det vore mycket
            fint om Sverige under
          </note>
          <note>
            FN:s år för ursprungsbefolkningar kunde underteckna ILO:s konvention
            169. Det skulle på sikt betyda mycket för ursprungsbefolkningarna.
          </note>
          <note type="speaker">
            Anf. 30 Statsrådet ALF SVENSSON (kds):
          </note>
          <note>
            Herr talman! Låt mig avslutningsvis säga att regeringen naturligtvis
            följer denna utveckling med mycket stort intresse och att vi också
            skall se till vad som händer i Norge. Det måste vara en självklarhet
            för oss att göra det.
          </note>
          <note>
            Det finns ingen anledning att säga att det inte finns möjlighet
            för Sverige att i en framtid underteckna denna konvention. Den
            kom så pass nyligen som år
          </note>
          <note>
            1989. Efter det arbete som bedrevs för att få in de texter som
            Sverige ville ha med, och när man inte lyckades, tycker jag att
            vi ändå kan vara överens om att det var klokt att man då inte
            slog sig till ro utan i stället satsade ivrigt via de kanaler
            som är öppna.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1992/93:47 om energikrisen i Litauen
          </note>
          <note type="speaker">
            Anf. 31 Statsrådet ALF SVENSSON (kds):
          </note>
          <note>
            Herr talman! Kristina Svensson har ställt tre frågor om det svenska
            biståndet och om energiinsatser till de baltiska staterna, särskilt
            Litauen.
          </note>
          <note>
            Låt mig börja med att svara på de första två frågorna om hur
            Sverige kommer att bistå Litauen för att mildra effekterna av
            den energikris som landet befinner sig i, och vilka multilaterala
            initiativ som tagits från svensk sida för att bistå Litauen med
            olje- och gasleveranser.
          </note>
          <note>
            För cirka två månader sedan besökte representanter för Utrikesdepartementet
            Vilnius och sammanträffade med bl.a. vice energiministern. Vid
            dessa samtal framkom att den hjälp man prioriterade högst i vinter,
            är hjälp i form av pengar. Anledningen härtill är det stora behovet
            av olja, och att man för att kunna köpa olja från
          </note>
          <note>
            Ryssland, krävs på betalning för tidigare gjorda oljeinköp.
          </note>
          <note>
            För Litauen är det problematiskt att ta emot olja från något
            annat land än just Ryssland, på grund av att hamnanläggningarna
            inte är anpassade för import av olja. Från Ryssland däremot kan
            import ske via pipeline. De tio miljoner kronor vilka svenska
            regeringen för en tid sedan beslutade om att avsätta för katastrofinsatser
            i Litauen kommer således mycket väl till pass för regeringen i
            Vilnius.
          </note>
          <note>
            Här kan också nämnas att 10 miljoner kronor även avsatts för
            katastrofinsatser i vardera Estland och
          </note>
          <note>
            Lettland. Litauerna kan på så sätt få hjälp med att reglera energiskulderna
            med Ryssland. Om betalning av skulder till Ryssland ej sker, har
          </note>
          <note>
            Ryssland hotat att upprätta bränsleblockad gentemot Litauen.
            Den 18 december 1992
          </note>
          <note>
            undertecknade SIDA på regeringens vägnar en överenskommelse mellan
            Sverige och Litauen i vilken transfereringen av medlen regleras.
          </note>
          <note>
            Jag kan i detta sammanhang också nämna att litauerna inte efterfrågat
            olje- och gasleveranser per se utan just pengar för att täcka
            nämnda skulder och kunna göra nya inköp.
          </note>
          <note>
            Vad gäller Kristina Svenssons fråga om multilaterala initiativ
            för att bistå Litauen med oljeoch gasleveranser vill jag först
            nämna arbetet inom
          </note>
          <note>
            G-24 där Sverige spelat en framträdande roll.
          </note>
          <note>
            Sverige har i detta forum tagit initiativ till särskilda
          </note>
          <note>
            G-24 möten om Baltikum. Ett sådant möte hölls i
          </note>
          <note>
            Riga den 23--24 november 1992. Avsikten med dessa möten är först
            och främst att samordna biståndsinsatserna, men också att bredda
            givarkretsen. Samtliga 24 OECD-länder samt internationella organisationer
            har deltagit på hög tjänstemannanivå. Då det gäller betalningsbalansstöd,
            som kan ha omedelbar betydelse för energiimporten till Baltikum,
            har
          </note>
          <note>
            Sveige gjort ansträngningar för att förmå övriga G-
          </note>
          <note>
            24 länder att delta i finansieringen. Sverige har också bidragit
            med 10 % av totalbeloppet eller ca
          </note>
          <note>
            200 miljoner kronor enbart till Litauen. Bidraget har formen
            av ett lån som börjar betalas ut under början av 1993 och kan
            användas till import av olja och gas.
          </note>
          <note>
            Sverige har dessutom spelat en central roll i ansträngningarna
            att så snabbt som möjligt få fram betydande resurser till de baltiska
            staterna från multilaterala institutioner som Världsbanken och
          </note>
          <note>
            Europeiska utvecklingsbanken.
          </note>
          <note>
            Beträffande Världsbanken har den ett omfattande program för utveckling
            av energisektorn i Litauen.
          </note>
          <note>
            På kort sikt, bl.a. för att upprätthålla nödvändig energiimport,
            har Litauen fått ett importrehabiliteringslån om 60 miljoner US
            dollar.
          </note>
          <note>
            Sverige har lämnat tekniskt stöd vid utarbetandet av detta lån,
            som sker i etapper. Under nästa budgetår planerar Världsbanken
            ett särskilt energioch miljölån till Litauen om 70 miljoner US
            dollar.
          </note>
          <note>
            Arbetet med att identifiera lämpliga projekt har redan påbörjats.
            I den nyligen framlagda budgetpropositionen ingår förslag om strukturlån
            som skulle kunna komplettera Världsbankens lån på energiområdet.
          </note>
          <note>
            Europeiska utvecklingsbanken har beviljat energilån till samtliga
            tre baltiska stater av vilka det till Litauen uppgår till inte
            mindre än 37 miljoner ecu (European Currency Unit). Lånen är avsedda
            för import och investeringar som är vitala för de baltiska länderna.
            Ett samarbete har etablerats mellan Miljö- och naturresursdepartementet
            och bankerna för att pröva möjligheterna till samordning eller
            samfinansiering inom detta område.
          </note>
          <note>
            Kristina Svensson vill avslutningsvis veta vilka planer som finns
            i det svenska biståndet då det gäller att i ett mer långsiktigt
            perspektiv trygga energiförsörjningen i de baltiska staterna.
          </note>
          <note>
            Detta är egentligen en fråga som ligger utanför mitt ansvarsområde.
            Jag kan ändå informera om följande.
          </note>
          <note>
            Som jag redan sagt har i det tekniska samarbetet med de baltiska
            staterna energiområdet från början givits mycket hög prioritet.
            Med tanke på att mycket stora investeringar och insatser krävs
            i de baltiska staterna för att på sikt begränsa energiförbrukningens
            negativa effekter på miljön, arbetar Sverige aktivt för att koordinera
            biståndsinsatserna multilateralt. Sverige har genom s.k. konsultfonder
            både hos Europeiska utvecklingsbanken och Världsbanken lämnat
            additionella bidrag som kan finansiera tekniska biståndsinsatser
            med svensk expertis.
          </note>
          <note>
            Utöver dessa svenska insatser har Sverige under våren 1992 bidragit
            med 10 miljoner kronor till
          </note>
          <note>
            Estland för inrättandet av en revolverande fond.
          </note>
          <note>
            Denna är tänkt att kunna utnyttjas av estniska företag som behöver
            ta lån i hårdvaluta för att kunna göra investeringar på energiområdet
            och betala tillbaka genom motköp.
          </note>
          <note>
            Jag vill i detta sammanhang också framhålla
          </note>
          <note>
            Miljöoch naturresursdepartementets proposition
          </note>
          <note>
            1992/93:99 om vissa åtgärder inom klimatområdet och i Östersjöregionen.
            Denna förelades riksdagen den 2 november 1992, och ett riksdagsbeslut
            togs den 16 december 1992. Där stadgas att 45 miljoner kronor
            avsätts för att bidra till uppbyggnaden av ett miljöanpassat energisystem
            i de baltiska staterna.
          </note>
          <note>
            Vidare att stödet till kärnsäkerhets- och strålskyddssamarbete
            med de baltiska staterna och med Ryssland ökas med 43,1 miljoner
            kronor.
          </note>
          <note>
            Sverige har hittills avsatt 75 miljoner kronor för strålskydds-
            och kärnsäkerhetssamarbete i
          </note>
          <note>
            Östersjöregionen. Kärnkraften utgör en viktig energikälla för
            Litauen där Ignalinaverken står för
          </note>
          <note>
            60 % av landets energibehov.
          </note>
          <note>
            Avslutningsvis kan jag nämna att myndigheten
          </note>
          <note>
            BITS finansierat ett antal studier i de baltiska staterna rörande
            energipotential och energiplanering. BITS finansierar vidare en
            energirådgivartjänst vid energiministeriet i Tallinn.
          </note>
          <note>
            Den fundamentala förändringsprocess som nu pågår, ej endast inom
            f.d. Sovjetunionen, utan också på andra ställen i Europa och annorstädes,
            är mycket besvärlig. Omedelbar humanitär hjälp är nödvändig. Samtidigt
            är det emellertid viktigt att vi ser dessa länders utveckling
            i ett mer långsiktigt perspektiv. Vår huvuduppgift i detta enorma
            och svårhanterliga arbete måste hela tiden vara att hjälpa länderna
            att klara sig själva och att länderna utvecklas till sunda demokratier,
            med väl fungerade marknadsekonomier.
          </note>
          <note type="speaker">
            Anf. 32 KRISTINA SVENSSON (s):
          </note>
          <note>
            Herr talman! Jag tackar biståndsministern för det uttömmande
            svaret. Jag vill samtidigt påpeka att min interpellation lämnades
            in för nästan två månader sedan. Den var föranledd av mycket alarmerande
            rapporter som vi nåddes av från
          </note>
          <note>
            Vilnius. Litauiska socialdemokrater vädjade till oss socialdemokrater
            om stöd och ekonomisk hjälp för att lindra den svåra situation
            som man såg framför sig under den kommande vintern. Både olje-
            och gaslagren var mycket knappa. Situationen var minst sagt akut.
            Även med mycket extrema ransoneringar skulle lagren snabbt ta
            slut. Sedan jag lämnade in min interpaellation har det som sagt
            gått två månader, och biståndsministern och jag har haft kontakter
            med varandra under tiden.
          </note>
          <note>
            Som vi hörde har två miljoner ur katastrofanslaget anslagits.
            Det var ett mycket bra tillskott.
          </note>
          <note>
            Situationen var svår i alla tre baltiska stater, men den var
            mest akut i Tallinn. I det perspektivet kan man ha synpunkter
            på att det gjordes en schablonartad fördelning, dvs. att alla
            tre länderna fick lika stora belopp. Ja menar att situationen
            var betydligt allvarligare i Litauen. Det är också fråga om olika
            stora länder. Litauen var i störst behov av hjälp. Man saknade
            lager. Litauen har dessutom en större befolkning än de två andra
            länderna att ta hänsyn till.
          </note>
          <note>
            Energiproblemen i Litauen har ett antal orsaker.
          </note>
          <note>
            Man är extremt beroende av tillförsel av olja och gas från Ryssland.
            Man har inte reglerat sina skulder till Ryssland. Ryssarna har
            ställt krav på betalning innan vidare leveranser kan göras och
            hotat med att stänga av alla leverenser. Man har inte heller hamnkapacitet
            för att ta emot leveranser sjövägen. Trots att man bygger ut hamnen
            i
          </note>
          <note>
            Klaipeda är den fortfarande otillräcklig. Frågan om att bygga
            en modern oljeterminal är mycket kontroversiell, eftersom den
            delvis krockar med miljöintressen. De fjärrvärmeverk som finns
            i
          </note>
          <note>
            Litauen är minst sagt ineffektiva, och husen är dåligt isolerade.
            Det här är en komplex problembild.
          </note>
          <note>
            Nu är den akuta krisen avvärjd för tillfället. Jag talade i morse
            med vår ambassadör i Vilnius. Han berättade att situationen har
            blivit betydligt bättre efter nyår. Olje- och gaslagren växer
            något. Man räknar med att man har reserver för ytterligare två
            veckor. Detta är alltså en dagsfärsk rapport.
          </note>
          <note>
            Ambassadören berättade också att man kan ta in några leverensanser
            via järnväg från Polen.
          </note>
          <note>
            De internationella lån som Alf Svensson nämnde har delvis fallit
            ut. Det bidrar självfallet till att förbättra situationen.
          </note>
          <note>
            Men människor har fortfarande inte varmvatten.
          </note>
          <note>
            Det beror på att kostnaderna har ökat så att de inte har råd
            att betala räkningarna.
          </note>
          <note>
            Jag är också av den uppfattningen att vårt stöd till de baltiska
            länderna skall vara långsiktigt. Det skall leda till en hållbar
            utveckling på kort sikt.
          </note>
          <note>
            Principerna skiljer sig inte alls från vad som gäller för det
            övriga internationella biståndet till utvecklingsländer.
          </note>
          <note>
            I akuta situationer måste vi emellertid agera snabbt. Därför
            har vi ett väl tilltaget katastrofanslag -- som visserligen ändå
            inte räcker till.
          </note>
          <note>
            Jag har synpunkter på Östeuropasamarbetet i stort.
          </note>
          <note>
            Men jag vet inte om vi skall ta tid för att diskutera det, eftersom
            interpellationen gällde en mycket specifik fråga som har löst
            sig. Jag tycker dock att
          </note>
          <note>
            Östeuropasamarbetet i stort är otillfredsställande med oklara
            mål och prioriteringar. Det gäller också planeringsordning och
            myndighetsordning.
          </note>
          <note>
            Jag tycker att den redovisning som biståndsministern har gjort
            är uttömmande. Den visar på något som jag tycker är mycket bra,
            nämligen att Sverige driver frågor i de multilaterala organen
            och når resultat där. Det är mycket viktiga insatser för en hållbar
            utveckling i Baltikum. De siffror som redovisades är imponerande,
            om man lägger samman dem.
          </note>
          <note type="speaker">
            Anf. 33 PÄR GRANSTEDT (c):
          </note>
          <note>
            Herr talman! Jag hade tillfälle att debattera frågan om energikrisen
            i Baltikum redan i höstas. Jag ställde en enkel fråga, och därför
            gick hanteringen litet snabbare.
          </note>
          <note>
            Situationen var då mycket akut. Jag kunde redan då konstatera
            att det fanns en hög grad av medvetenhet om detta på Utrikesdepartementet
            och hos biståndsministern personligen. Det fanns också en stark
            vilja att verkligen få till stånd snabba åtgärder.
          </note>
          <note>
            Det är viktigt att Sverige och andra länder verkligen kan hjälpa
            till i akuta situationer, inte minst när det gäller vårt eget
            grannskap. Det är omvittnat att krisen inte blev lika svår i år
            som förra vintern. Man hade bättre beredskap, och klimatförhållandena
            var något bättre. Det är nu viktigt att förebygga att den här
            typen av problem upprepar sig vinter efter vinter. Jag tycker
            därför att det är mycket värdefullt med den politik som redovisas
            i det här interpellationssvaret. Det handlar om katastrofåtgärder
            men framför allt om insatser för att bygga upp ett långsiktigt
            fungerande energisystem. Det gäller att få en hög isoleringsstandard
            i bostäderna. Situationen är mycket undermålig. Det gäller också
            att skapa ett energiförsörjningssystem som är godtagbart ur miljösynpunkt.
            Jag har noterat att det här har mycket hög prioritet både inom
          </note>
          <note>
            Utrikesdepartementet och Miljödepartementet.
          </note>
          <note>
            Man samlar verkligen ihop sina krafter för detta.
          </note>
          <note>
            Herr talman! Jag vill uttrycka min tillfredsställelse över den
            starka vilja att verkligen nå resultat på det här området som
            finns i interpellationssvaret. Jag vill uppmuntra att det här
            får fortsätta att ha en mycket hög prioritet när det gäller våra
            östinsatser och vårt samarbete med Baltikum.
          </note>
          <note type="speaker">
            Anf. 34 Statsrådet ALF SVENSSON (kds):
          </note>
          <note>
            Herr talman! Jag känner mig naturligtvis uppmuntrad över att
            vi är överens. Jag hade inte heller väntat mig något annat.
          </note>
          <note>
            Jag tror att vi alla ivrar för att få till stånd den långsiktighet
            som både Kristina Svensson och Pär
          </note>
          <note>
            Granstedt har understrukit behovet av.
          </note>
          <note>
            Som ni väl känner till har jag inte hand om projektbiståndet,
            utan katastrofbiståndet när det gäller Östeuropa och Baltikum.
            Vad som redan nämnts och som jag också vill säga här i kammaren
            är att katastrofbiståndet är för litet.
          </note>
          <note>
            När vi talar om Baltikum måste vi också komma ihåg -- och förstå
            mig då rätt -- att Jugoslavien kräver mycket stora resurser ur
            det anslaget.
          </note>
          <note>
            Det finns alltså en botten på påsen. Jag kan försäkra att vi
            skulle önska att katastrofanslaget vore större. Å andra sidan
            vet vi att hur stort det än hade varit hade vi som vill göra insatser
            -- och vi är många, jag gläder mig åt det -- ändå upplevt att
            det inte hade räckt till.
          </note>
          <note type="speaker">
            Anf. 35 KRISTINA SVENSSON (s):
          </note>
          <note>
            Herr talman! Jag skall inte förlänga den här debatten, utan vill
            bara stryka under att det var bra att vi klarade ut den här situationen
            när den var akut. Jag hoppas att det finns beredskap inför kommande
            vintrar i Baltikum.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 14.16 på förslag av förste vice talmannen
            att ajournera förhandlingarna till kl.
          </note>
          <note>
            14.30, då regeringsinformationen skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            10 § Information från regeringen om EG
          </note>
          <note>
            Anf. 36 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Om drygt en vecka, den 1 februari, inleds Sveriges
            medlemskapsförhandlingar med
          </note>
          <note>
            EG. Därmed går arbetet in i en ny fas. Nu gäller det att lägga
            fast villkoren för Sveriges medlemskap i
          </note>
          <note>
            EG/EU.
          </note>
          <note>
            I mitt öppningsanförande i Bryssel den 1 februari kommer jag
            att redovisa vilka utgångspunkter vi har för förhandlingarna och
            på vilka områden vi eftersträvar särlösningar.
          </note>
          <note>
            En utgångspunkt för förhandlingarna är att vi har samma grundläggande
            värderingar som
          </note>
          <note>
            Gemenskapen och att vi delar dess långsiktiga politiska mål.
            Vi får aldrig glömma att det ursprungliga syftet var att bygga
            ett allt fastare förbund mellan de europeiska folken för att trygga
            fred och frihet.
          </note>
          <note>
            En annan utgångspunkt är de värderingar som särskilt präglar
            det svenska samhället och som kommer att vägleda oss såväl i förhandlingarna
            som i vårt agerande som en medlem. Jag tänker här på offentlighetsprincipen,
            på miljöpolitiken, på socialpolitiken, på arbetsmarknadspolitiken,
            på jämställdhet mellan kvinnor och män, på allemansrätten och
            på det nordiska samarbetet.
          </note>
          <note>
            Här finns värden som utgör omistliga delar i vårt dagliga liv.
            På dessa områden har Sverige också en hel del erfarenheter som
            kan vara av värde även för våra framtida samarbetspartner i EG/EU.
          </note>
          <note>
            En tredje utgångspunkt är den svenska utrikes- och säkerhetspolitiken.
            I ljuset av det radikalt förändrade säkerhetspolitiska läget i
            Europa är det ett starkt svenskt intresse att delta aktivt och
            utan förbehåll i den gemensamma utrikes- och säkerhetspolitiken.
            Sverige vill medverka i arbetet på att bygga en ny europeisk freds-
            och säkerhetsordning. Samtidigt består den militära alliansfriheten
            alltjämt.
          </note>
          <note>
            Ytterligare en utgångspunkt är det svenska intresset att delta
            i EG:s arbete med den fortsatta utformningen av den ekonomiska
            och monetära unionen. Oron på valutamarknaderna under det gångna
            året har givit många bevis på behovet av ett fastare samarbete
            på detta område.
          </note>
          <note>
            Förhandlingarna kommer att baseras på EG:s nuvarande och tillkommande
            regelverk. På en del områden kommer Sverige emellertid att ställa
            krav på särlösningar som beaktar specifikt svenska förhållanden
            och intressen. Den 8 oktober förra året redogjorde jag här i riksdagen
            för de viktigaste förhandlingsfrågorna. De avser i första hand
            jordbrukspolitik, fiske, regionalpolitik, miljöfrågor i vidaste
            mening, alkoholpolitik, Euratom, handelspolitik, gränskontroller,
            institutionella frågor, vissa skattefrågor samt EG:s budget.
          </note>
          <note>
            Liksom hittills kommer regeringen att sträva efter bredast möjliga
            parlamentariska uppslutning bakom de svenska kraven.
          </note>
          <note>
            Med hänvisning till de lösningar som uppnåtts vid
          </note>
          <note>
            EG:s toppmöte i Edinburgh för att klara av
          </note>
          <note>
            Danmarks problem har i den svenska debatten förslag framförts
            att också Sverige borde eftersträva en ''dansk'' lösning. På den
            punkten vill jag slå fast att varje kandidatland måste bemöda
            sig om att finna lösningar på sina speciella nationella frågeställningar.
            Vi kommer i stället att aktivt driva svenska lösningar på våra
            specifika svenska problem.
          </note>
          <note>
            Edinburghmötet lyfte fram en rad allmängiltiga tolkningar av
            fördragstexten om Europeiska unionen, som vi har all anledning
            att välkomna inför medlemskapsförhandlingarna. Jag tänker t.ex.
            på möjligheterna att utveckla strängare regler rörande miljön,
            arbetsmiljön och konsumentskyddet. Och vidare på att utvecklingen
            av fördelnings- och välfärdspolitiken är en nationell angelägenhet.
            Med tillfredsställelse bör vi också notera Edinburghmötets överenskommelse
            om ökad öppenhet och allmän insyn i EG-arbetet. Vi välkomnar de
            viktiga steg som tagits av EG:s statsoch regeringschefer beträffande
            tillämpningen inom EG av subsidiaritetsprincipen, eller den s.k.
          </note>
          <note>
            närhetsprincipen. Gemenskapsnivån är inte till för sådant som
            lika bra eller bättre kan hanteras på nationell nivå.
          </note>
          <note>
            Herr talman! Jag besökte i förra veckan företrädare för såväl
            det danska ordförandeskapet som EG-
          </note>
          <note>
            kommissionen för att diskutera uppläggningen av de kommande förhandlingarna.
            Jag fick då det bestämda intrycket att man från Gemenskapens sida
            kommer att ge utvidgningsprocessen hög prioritet under det närmaste
            året. Utrikesminister
          </note>
          <note>
            Elleman-Jensen förklarade att EG har samma mål som vi, nämligen
            att Sverige skall kunna bli medlem år 1995 och att arbetet kommer
            att inriktas på detta.
          </note>
          <note>
            Samtidigt med Sverige inleder också Finland och
          </note>
          <note>
            Österrike sina förhandlingar. Norge väntas följa efter om några
            månader. Enligt det beslut som fattades vid toppmötet i Edinburgh
            skall förhandlingarna föras med varje land för sig, samtidigt
            som man så långt det är möjligt skall eftersträva parallellitet.
            Detta är också ett svenskt intresse. Inte minst från synpunkten
            av det nordiska samarbetet vore det en klar fördel om de tre nordiska
            kandidatländerna blev medlemmar samtidigt.
          </note>
          <note>
            Herr talman! Jag har flera gånger tidigare från denna talarstol
            uttalat att det är min och regeringens ambition att förhandlingarna
            skall kunna föras under största möjliga öppenhet. Med tanke på
            att arbetet nu går in i ett intensivare skede räknar jag med att,
            med relativt korta intervaller och som komplement till andra kontakter
            med riksdagens olika organ, återkomma med översiktliga redogörelser
            för hur det går i förhandlingarna. Jag har också instruerat förhandlingsdelegationen
            att i alla sammanhang vara så öppen som möjligt mot omvärlden.
          </note>
          <note>
            Under rubriken öppenhet vill jag också hänvisa till vad statsrådet
            Reidunn Laurén framhöll i riksdagen häromdagen rörande offentlighetsprincipen.
            Som regeringen tidigare haft anledning att betona, är denna inte
            förhandlingsbar. Vi har efter statsrådet
          </note>
          <note>
            Lauréns besök härförleden i Bryssel inte anledning tro annat
            än att denna för oss så viktiga princip är fullt förenlig med
            EG:s regelverk.
          </note>
          <note>
            Herr talman! I mina kontakter med EG-sidan har jag också understrukit
            den fortsatt stora vikt som vi från svensk sida fäster vid EES-avtalet.
          </note>
          <note>
            Trots att Schweiz sagt nej till avtalet, är samtliga övriga EFTA-länder
            och EG inställda på att gå vidare. Sverige är nu ordförande i
            EFTA, och ansträngningar pågår att under svensk ledning finna
            en lämplig lösning.
          </note>
          <note>
            Jag hoppas att parterna snart skall kunna enas om ett protokoll
            om en anpassning av avtalstexten, trots att vissa delvis komplicerade
            frågor återstår att lösa. Protokollet skall därefter föreläggas
            parlamenten i EGoch EFTA-länderna liksom EG-
          </note>
          <note>
            parlamentet för godkännande. Siktet är inställt på ikraftträdande
            senare i år.
          </note>
          <note>
            Herr talman! Norges statsminister tog under senhösten initiativ
            till en diskussion mellan EFTA-
          </note>
          <note>
            och EG-länderna om ekonomiskt samarbete för att främja tillväxt
            och sysselsättning i Europa, det s.k.
          </note>
          <note>
            Brundtlandinitiativet. Initiativet ligger väl i linje med det
            tillväxt- och sysselsättningspaket, genom bl.a. ökade investeringar
            i infrastruktur, som EG-
          </note>
          <note>
            länderna kom överens om vid toppmötet i
          </note>
          <note>
            Edinburgh. Regeringen ser mycket positivt på dessa initiativ
            och Sverige kommer i egenskap av
          </note>
          <note>
            EFTA-ordförande att aktivt driva
          </note>
          <note>
            Brundtlandinitiativet med sikte på ett gemensamt möte mellan
            EFTA- och EG-länderna under våren.
          </note>
          <note>
            Herr talman! Riksdagen godkände förra året regeringens förslag
            om att anslå 50 miljoner kronor till informationsinsatser, och
            ett lika stort belopp är föreslaget i årets budget. Hälften går
            till studieförbund, folkhögskolor och utomstående organisationer
            via den s.k. Fälldindelegationen, och hälften går till regeringskansliets
            Europainformation. Informationssatsningen är av allra största
            betydelse.
          </note>
          <note>
            Fälldindelegationen har nu fördelat 16 miljoner kronor till folkbildningen
            och drygt 5 miljoner kronor till andra organisationer. Fördelning
            av återstående drygt 3 miljoner kronor pågår.
          </note>
          <note>
            Gensvaret på delegationens annonser har varit mycket stort. Över
            500 ansökningar har inkommit.
          </note>
          <note>
            Under nästa budgetår kommer det också att vara möjligt för kampanjorganisationerna,
            som förespråkar ja eller nej i folkomröstningen, att erhålla bidrag.
          </note>
          <note>
            För att samordna regeringskansliets del av informationsinsatserna
            har ett särskilt sekretariat för Europainformation upprättats
            vid UD.
          </note>
          <note>
            Sekretariatet ger saklig och allsidig basinformation till allmänheten
            och driver ingen linje i medlemskapsfrågan. En mycket bred verksamhet
            är under uppbyggnad, i samarbete med bl.a.
          </note>
          <note>
            Kommerskollegium. Låt mig nämna några exempel:
          </note>
          <note>
            En telefonsluss inrättas med ett s.k. 020-nummer, dit allmänheten
            kan vända sig för att ställa frågor om allt som rör Europaintegrationen.
            Slussen är öppen mellan kl. 9 och 21 varje dag. Verksamheten kommer
            till stor del att bedrivas som beredskapsarbete, vilket innebär
            utvecklande sysselsättning för kvalificerad men arbetslös personal.
            Sekretariatet samarbetar här med
          </note>
          <note>
            Arbetsmarknadsstyrelsen.
          </note>
          <note>
            Ett informationsnätverk byggs upp med folkbiblioteken som bas.
          </note>
          <note>
            På regional nivå samarbetar sekretariatet med länsstyrelserna.
          </note>
          <note>
            Sekretariatet kommer också att producera material i form av skrifter,
            bl.a. en ny serie av lättillgängliga faktablad. Avsikten är att
            det skall vara möjligt att prenumerera på informationspaket för
            en låg kostnad. Särskilda insatser planeras för handikappade och
            synskadade.
          </note>
          <note>
            Journalistseminarier för lokala media planeras runt om i landet,
            med start i norra Sverige i vår.
          </note>
          <note>
            Startskottet för informationssatsningen skall gå med den broschyr
            till samtliga hushåll som planeras för utgivning i mars.
          </note>
          <note>
            Syftet med denna informationssatsning är inte att styra ställningstaganden,
            utan att göra det möjligt för var och en att kunna ta ställning
            utifrån sin egen kunskap. Ingen skall kunna säga att brist på
            information förhindrar ett ställningstagande till ett av 1900-talets
            viktigaste vägval för vårt land.
          </note>
          <note>
            Inför folkomröstningen behövs också en rad breda konsekvensanalyser.
            Regeringen avser att inom kort tillsätta ett antal utredningar
            med uppgift att belysa konsekvenserna inte bara av medlemskapet
            i EG/EU utan också av att stå utanför. Jag tror nämligen att följderna
            av att ställa sig utanför det europeiska samarbetets kärna på
            sikt kan få nog så omvälvande följder för det svenska samhället.
          </note>
          <note>
            Bland de fält som kommer att belysas inför ett medlemskap vill
            jag nämna samhällsekonomin i vid bemärkelse, miljön, frågor som
            rör välfärden och kvinnorna, utrikes- och säkerhetspolitiken samt
            den nationella suveräniteten bl.a. i ljuset av den ökade betoningen
            av närhetsprincipen. Till utredningarna skall knytas en gemensam
            parlamentarisk referensgrupp efter samma modell som konsekvensutredningen
            inför folkomröstningen om kärnkraft.
          </note>
          <note>
            Tack, herr talman!
          </note>
          <note type="speaker">
            Anf. 37 STINA ELIASSON (c):
          </note>
          <note>
            Herr talman! Inför förhandlingarna och våra möjligheter att ställa
            villkor på olika områden vill jag ta upp ett område, nämligen
            utförsel av kulturföremål. Den europeiska gemenskapen bygger ju
            på tanken om fritt varuutbyte.
          </note>
          <note>
            Företrädarna för EG är samtidigt medvetna om att den tanken i
            grunden är oförenlig med de olika medlemsstaternas föreskrifter
            om utförsel av kulturföremål. Vi har i vårt land en lag som fungerar
            som ett skydd mot utförsel av kulturföremål. Jag talar alltså
            nu om den nationella kulturskatten.
          </note>
          <note>
            Vi är emellertid många som är oroliga med tanke på det förslag
            som EG-kommissionen har lagt fram och som syftar till att i lag
            reglera handel med sådana föremål som har stor betydelse för medlemsstaternas
            kulturhistoria. Vad vi är oroliga för och vad vi ser i detta förslag
            är att värdegränserna är så oerhört högt satta. Jag kan ge exempel.
            För en liten målning eller teckning är värdegränsen 1 miljon.
            För en byrå är värdegränsen inom EG över 300 000. Det vi är ängsliga
            över är den nationalskatt som finns i våra hembygdsgårdar och
            som har med den verkligt folkliga kulturen att göra.
          </note>
          <note>
            Synpunkter kommer nu från olika håll med anledning av den här
            promemorian. Min fråga är:
          </note>
          <note>
            Kommer villkor att ställas inför förhandlingarna just när det
            gäller utförsel av kulturföremål? Jag hoppas naturligtvis att
            så blir fallet.
          </note>
          <note>
            Anf. 38 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Stina Eliasson tar upp en betydelsefull fråga, som
            vi har uppmärksammat i vårt arbete. Det gäller just vårt agrara
            kulturarv, såsom föremål av trä, vävnader, målningar och liknande.
            Vi har i det sammanhanget ett skydd för produkter som är över
            100 år gamla, oberoende av deras värde, medan EG i sina bestämmelser
            utgår från en hög värdegräns, 50 000 ecu, vilket är ca
          </note>
          <note>
            400 000 kr.
          </note>
          <note>
            Vi argumenterar för en revidering av reglerna, så att hänsyn
            tas till våra svenska bestämmelser. Det är ju fråga om ett förslag
            från EG:s sida, som kan komma upp i EES-förhandlingarna eller
            i medlemskapsförhandlingarna. Vi anser att en värdegräns, som
            den som EG har, är en relativt dålig mätare på just ett nationellt
            kulturarv. Detta kan vara av betydligt mindre pekuniärt värde
            men ändå av stort nationellt värde, och därför söker vi åstadkomma
            en utformning av reglerna som ligger i linje med våra egna nuvarande
            regler.
          </note>
          <note type="speaker">
            Anf. 39 GUDRUN SCHYMAN (v):
          </note>
          <note>
            Herr talman! Jag skulle vilja ställa ytterligare några frågor
            utöver dem jag har haft möjlighet att ställa tidigare. Min första
            fråga gäller utrikes- och säkerhetspolitiken. Statsrådet sade
            att den svenska militära alliansfriheten alltjämt skall bestå.
            Tycker inte Ulf Dinkelspiel att det är litet problematiskt att
            ingå som medlem i en union där en militär allians är en integrerad
            del samtidigt som man hävdar att
          </note>
          <note>
            Sverige kan fortsätta att vara alliansfritt? Jag tycker inte
            att det går ihop.
          </note>
          <note>
            Det sägs att Sverige skall ställa krav på särlösningar som beaktar
            specifikt svenska förhållanden och intressen. Vilken vikt har
            dessa särlösningar?
          </note>
          <note>
            Kommer några av dem att särskilt villkoras? På vilket sätt skall
            man få en juridiskt bindande bekräftelse på att detta inte bara
            är övergångsbestämmelser utan att det skall fortsätta att vara
            permanenta undantag? Är det över huvud taget det man har tänkt
            sig?
          </note>
          <note>
            Jag uppmärksammar att handelspolitiken är med som ett nytt område
            där man tänker sig särlösningar. Jag vet att det har förts resonemang
            om att detta skall gälla våra avtal med Baltikum, där ju Sveriges
            avtal är mer vittgående och så att säga bättre än EG:s. Gäller
            detta också öst- och centraleuropeiska länder där Sverige har
            mer frihandelsinriktade avtal, och gäller det också tredje världens
            länder? Är det i så fall möjligt att förena ett medlemskap i en
            tullunion med begäran om permanenta undantag?
          </note>
          <note>
            Slutligen vill jag ställa en fråga om offentlighetsprincipen,
            som ju är mycket diskuterad. Det finns en stark och berättigad
            opinion som kräver juridiskt bindande bekräftelser på att den
            svenska offentlighetsprincipen och meddelarskyddet skall finnas
            kvar. Hur har man tänkt sig att hantera den frågan i förhandlingarna?
          </note>
          <note>
            Hittills har man sagt att man inte tänker förhandla om den, just
            därför att den inte är förhandlingsbar, och att det skall vara
            bekräftelsen. Detta betraktas av en del, en jurist bl.a., som
            en oproffessionell, obegriplig och oetisk taktik.
          </note>
          <note>
            Anf. 40 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag skall besvara Gudrun Schymans fyra frågor.
          </note>
          <note>
            För det första: Det finns ingenting i EG:s nuvarande regler som
            lägger hinder i vägen för vad som i den nya, förändrade säkerhetspolitiska
            situationen är ett starkt svenskt intresse, nämligen att fullt
            ut medverka i den gemensamma utrikesoch säkerhetspolitiken.
          </note>
          <note>
            När det gäller frågan om utvecklandet av ett försvarspolitiskt
            samarbete inom EG, säger fördraget om den europeiska unionen att
            EG självt skall ta ställning till hur den skall utformas vid en
            ny konferens som skall äga rum 1996. Vid den tidpunkten är det
            vår förhoppning att Sverige är medlem och kan medverka i diskussionerna
            kring detta.
          </note>
          <note>
            Därtill kommer att det svenska ställningstagandet till frågan
            om en försvarspolitisk dimension, förhållandet till den västeuropeiska
            unionen, är någonting som vi inte har anledning att ta upp förrän
            längre fram. Ett ställningstagande i denna fråga saknar aktualitet,
            som riksdagen har uttalat, och det är detta som vi från svensk
            sida och från regeringens sida avser att hålla oss till.
          </note>
          <note>
            För det andra: När det gäller frågan om hur särlösningar skall
            omsättas i precisa åtaganden och bestämmelser, är ambitionen på
            den punkten självklart att det skall i alla delar återspeglas
            i det svenska anslutningsavtalet, i traktaten om en svensk anslutning
            till EG, oavsett om det har karaktären av övergångslösningar,
            icke tidsbegränsade lösningar, eller tar sikte på exempelvis ändring
            av kriterier för t.ex. fördelning av regionalpolitiskt stöd.
          </note>
          <note>
            För det tredje: Gudrun Schyman säger att handelspolitiken är
            ett nytt område. Jag förstår inte vad hon menar. Det fanns redovisat
            i riksdagen den
          </note>
          <note>
            8 oktober, och jag har vid flera andra tillfällen tagit upp de
            frågorna. De tar sikte på vissa punkter där de svenska bestämmelserna
            skiljer sig på ett sådant sätt att vi anser det angeläget att
            utverka en särlösning.
          </note>
          <note>
            Det gäller frihandelsavtalen med de baltiska länderna. Där har
            Sverige gått före och upprättat frihandelsavtal, medan EG inte
            har upprättat sådana. Vi vill alltså ha en särlösning intill den
            dagen EG har ingått motsvarande avtal.
          </note>
          <note>
            Gudrun Schyman ställer frågan: Varför begär vi inte motsvarande
            undantag när det gäller de central- och östeuropeiska länderna?
            Det beror på att EG har gått före oss och att vi alltså är angelägna,
            till den del vi inte har kommit ifatt dem -- det har vi gjort
            i fråga om flera länder -- om att åstadkomma frihandel så snabbt
            som möjligt.
          </note>
          <note>
            Där EG har gått snabbare fram i frihandel, är det ett svenskt
            intresse att delta, för att så snabbt som möjligt söka åstadkomma
            en öppning mot Centraloch Östeuropa. Här behöver vi inga undantag
            eller särlösningar.
          </note>
          <note>
            För det fjärde: När det gäller offentlighetsprincipen, är den
            inte -- jag upprepar det -- förhandlingsbar. Den är en omistlig
            del av vårt samhälle. Reidunn Laurén har tagit upp den här frågan
            helt nyligen, både med EG och här hemma. Vi har inte heller någon
            som helst anledning att tro att den skulle ifrågasättas från
          </note>
          <note>
            EG:s sida. Skulle frågan i något sammanhang uppkomma, kommer
            vi bara att säga blankt nej på den punkten. I vår öppningsdeklaration
            den 1
          </note>
          <note>
            februari avser vi att redovisa den svenska offentlighetsprincipen
            som en omistlig del av det svenska samhället.
          </note>
          <note type="speaker">
            Anf. 41 YLVA ANNERSTEDT (fp):
          </note>
          <note>
            Herr talman! Statsrådets besked när det gäller offentlighetsprincipen
            var mycket klargörande. Jag skulle dock på en punkt vilja ha ett
            ytterligare förtydligande. Det gäller de handlingar som kommer
            i stora strömmar från EG. Kommer vi att hävda att också samtliga
            dessa handlingar skall omfattas av offentlighetsprincipen? Har
            EG hittills kommenterat just detta faktum? Plötsligt kommer en
            ökad del av vår ärendehantering att innebära utrikespolitiska
            frågor, och därför vill jag ha ett förtydligande på den punkten.
          </note>
          <note>
            En annan fråga gäller de analyser som skall göras, som statsrådet
            tog upp. Det är oerhört viktiga områden, som man ständigt får
            frågor om, inte minst i fråga om konsekvenserna för kvinnorna
            vid ett inträde. Jag vill alltså därför understryka att det är
            viktigt med en snabb tidsplan för genomförandet av de här analyserna,
            och att man snart funderar över på vilket sätt analysresultaten
            skall föras ut till en bred allmänhet, eftersom det är just de
            frågorna som är de mest diskuterade.
          </note>
          <note>
            Anf. 42 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! På den första frågan, om tillämpningen av offentlighetsprincipen
            på handlingar som kommer fram som led i samarbetet med EG, kan
            jag svara att vi kommer att förfara på precis samma sätt som vi
            gör nu, dvs. att vi kommer att sträva efter största möjliga öppenhet.
            Det finns en del handlingar som rör själva förhandlingarna, förhandlingspositioner
            och liknande, eller utrikespolitiskt känsliga frågor, som sekretessbeläggs
            nu och som kommer att sekretessbeläggas i framtiden. Men den helt
            dominerande delen av dokumenten kommer -- det är jag övertygad
            om -- också i framtiden att vara av den karaktären att de omedelbart
            offentliggörs. De kommer över huvud taget icke att sekretessbeläggas
            i något avseende.
          </note>
          <note>
            När de gäller konsekvensanalyserna, delar jag Ylva
          </note>
          <note>
            Annerstedts uppfattning om betydelsen av de här utredningarna.
            Det är därför som vi tillsätter utredningar och föranstaltar om
            analyser på en rad viktiga områden. Vi har då valt ut områden
            som har varit centrala i debatten. Det är vår förhoppning att
            vi inom de närmaste veckorna skall inte bara fatta beslut om utredningarna,
            utan också tillsätta dem och rekrytera erforderligt folk till
            dem.
          </note>
          <note>
            Ambitionen är att resultaten av konsekvensanalyserna skall föreligga
            i god tid före folkomröstningen, så att de kan vara en del av
            underlaget för belysning av olika frågor och vara underlag för
            ställningstaganden.
          </note>
          <note>
            I det här sammanhanget vill jag också bejaka vad
          </note>
          <note>
            Ylva Annerstedt sade om vikten av att man -- även om analyserna
            i delar kan bli djuplodande --
          </note>
          <note>
            försöker presentera materialet på ett sådant sätt att det blir
            lättillgängligt. Det är vår avsikt att uppmana resp. utredningar
            att särskilt beakta presentationsfrågan.
          </note>
          <note>
            Jag vill också peka på det förhållandet att det skall knytas
            en parlamentarisk referensgrupp till utredningarna, och det är
            naturligt att man också från riksdagens sida på det sättet bevakar
            just denna, som jag bedömer det, mycket viktiga aspekt.
          </note>
          <note type="speaker">
            Anf. 43 HADAR CARS (fp):
          </note>
          <note>
            Herr talman! Tillåt mig först uttrycka min glädje över att vi
            i relationerna till EG nu, efter alla år, har kommit så långt
            att vi inom 14 dagar skall inleda förhandlingar om svenskt medlemskap.
          </note>
          <note>
            Vi är alla angelägna om att få ett snabbt och bra resultat i
            förhandlingarna. Jag skall inte säga ''alla'';
          </note>
          <note>
            det finns ju några undantag i kammaren. Men de partier som står
            bakom det här är alla utom de tidigare kommunisterna, Vänsterpartiet.
          </note>
          <note>
            Med ''snabbt'' menar jag att vi kanske är klara före årets slut
            med förhandlingarna. Med ''bra'' menar jag naturligtvis att vi
            får gehör för de krav och önskemål som Sverige ställer fram inför
            förhandlingarna.
          </note>
          <note>
            Min första fråga till statsrådet Dinkelspiel är om det vid något
            tillfälle krävs en avvägning mellan snabba förhandlingar och snabbt
            resultat och ett bra resultat, där man kanske kunde ha uppnått
            något mera om man hade förhandlat litet längre. Vilken avvägning
            är statsrådet i så fall beredd att göra mellan snabbt och bra?
            Min egen avvägning är att vi i så fall skall satsa på ett bra
            resultat.
          </note>
          <note>
            Min andra fråga är om man i det här arbetet, i förberedelserna,
            med konsekvensanalyser och sådant, också kommer att ta upp vad
            detta betyder för arbetssituationen i Sverige, dvs. om medlemskapet
            leder till ökade arbetstillfällen för vårt land eller om det har
            motsatta konsekvenser.
          </note>
          <note>
            Jag tror att det vore mycket värdefullt om de här alternativstudierna
            också gav ett bra svar på den frågan.
          </note>
          <note type="speaker">
            Anf. 44 FÖRSTE VICE TALMANNEN:
          </note>
          <note>
            Jag kommer att något dra över tiden för att ge de fyra ytterligare
            talare som är anmälda möjlighet att ställa frågor. Jag hemställer
            om så korta inlägg som möjligt.
          </note>
          <note>
            Anf. 45 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag skall försöka efterkomma den önskan.
          </note>
          <note>
            På Hadar Cars första fråga blir mitt svar att vi har ett med
            EG gemensamt mål för förhandlingarna, medlemskap 1995. Den danske
            utrikesministern
          </note>
          <note>
            Uffe Ellemann-Jensen har sagt att man från EG:s sida är angelägen
            om att gå så snabbt fram som möjligt. Jag delar i och för sig
            den uppfattningen.
          </note>
          <note>
            Men samtidigt är det uppenbart att sakfrågorna nu står i fokus.
          </note>
          <note>
            Ingen förhandlare, åtminstone ingen med självaktning, skall säga
            sig att vi måste vara klara den och den dagen. Då har han spelat
            bort ett förhandlingskort.
          </note>
          <note>
            Det är ett bra resultat som räknas, och ett sådant skall vi uppnå.
          </note>
          <note>
            Sedan något om sysselsättningen, som är en central fråga. Den
            kommer att vara en central fråga kanske i första hand för den
            samhällsekonomiska konsekvensanalysen. Men den kommer också in
            exempelvis när man talar om välfärden. Jag räknar således med
            att frågan kommer att inta en central roll i båda konsekvensanalyserna.
          </note>
          <note type="speaker">
            Anf. 46 BIRGITTA HAMBRAEUS (c):
          </note>
          <note>
            Herr talman! Jag tolkar Ulf Dinkelspiel så, att meddelarskyddet
            kommer att få vara kvar helt och hållet, ograverat, i Sverige.
            Det innebär att det, också när EG:s hemligheter kan komma att
            lämnas ut, fortfarande är lika förbjudet att ens efterforska vem
            som kan ha lämnat dem, även om det är statliga tjänstemän.
          </note>
          <note>
            Offentlighetsprincipen har det bekymret att utrikessekretessen
            nu, utan att man ändrar på lagen, kan komma att omfatta också
            inrikespolitik.
          </note>
          <note>
            När vår lagstiftning går över till ett delvis diplomatiskt spel
            i COREPER kommer sättet att lagstifta att bli väldigt annorlunda.
            Vi är vana vid en stor öppenhet här. Men risken finns att det
            blir slutenhet utan lagändring. Det är alltså väldigt viktigt
            att vi fortsätter att bevaka offentlighetsprincipen, så att den
            inte urholkas.
          </note>
          <note>
            När det sedan gäller konsekvensutredningarna blev jag något bestört
            när Ulf Dinkelspiel sade att det skulle vara konsekvensutredningar
            ungefär som när det gällde kärnkraften. Men där har oberoende
            forskare -- forskare som kanske rent av är mycket positiva till
            kärnkraften men som ändå är oberoende, vidsynta och justa -- sagt
            att konsekvensutredningen när det gällde kärnkraften var alldeles
            bedrövlig. Använd alltså inte den som mönster!
          </note>
          <note>
            Man får bara svar på de frågor som man ställer.
          </note>
          <note>
            Väldigt mycket beror på vilka frågor man ställer.
          </note>
          <note>
            Det i sin tur beror väldigt mycket på vilken inställning man
            har.
          </note>
          <note>
            Ulf Dinkelspiel säger ''när vi kommer in i EG''. Då inser man
            vilken inställning han har.
          </note>
          <note>
            Till sist en fråga: Varför inte en vitbok om våra förhandlingskrav?
            Om dessa bevakas av en upplyst opinion, finns därmed en hjälp
            för förhandlarna att få igenom kraven som man önskar.
          </note>
          <note>
            Anf. 47 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag måste säga att jag känner mig mycket främmande
            inför tanken på ett diplomatiskt spel när vi har att göra med
            viktiga internationella förhandlingar nu och i framtiden som rör
            centrala svenska intressen. Vi har förhandlingar som rör utrikes-
            och säkerhetspolitiken. Vi har förhandlingar som rör en rad andra
            områden som alla har både en utrikes- och en inrikespolitisk dimension.
          </note>
          <note>
            När det gäller t.ex. OECD-samarbetet och ILO
          </note>
          <note>
            kan det finnas vissa handlingar som sekretessbeläggs, på samma
            sätt som det i framtiden av bl.a. förhandlingsskäl kan finnas
            skäl att sekretessbelägga andra handlingar.
          </note>
          <note>
            Men här gäller vad jag sade tidigare. Jag räknar alltså med att
            i allt väsentligt kommer den typen av handlingar att vara öppna.
          </note>
          <note>
            På Birgitta Hambraeus fråga, om meddelarfriheten kommer att finnas
            kvar också i det här sammanhanget, är svaret ett okvalificerat
            ja.
          </note>
          <note>
            När det gäller frågan om konsekvensutredningar är avsikten att
            tillsätta experter, fackfolk o.d. som är väl kvalificerade att
            göra bedömningar här.
          </note>
          <note>
            Birgitta Hambraeus ifrågasätter tidigare utredares heder, objektivitet
            osv. Men det får helt stå för
          </note>
          <note>
            Birgitta Hambraeus egen räkning.
          </note>
          <note>
            När det slutligen gäller de svenska förhandlingskraven och relationerna
            till motsvarande svenska bestämmelser kan man ha olika uppfattning
            om huruvida det skall vara en vitbok eller, som vi har, en grönbok.
            I denna redovisar vi grundläggande svenska utgångspunkter för
            förhandlingar som sedan kompletteras med en redovisning av förhandlingsmålen.
            Jag gav en första redovisning i de delarna den 8 oktober här i
            riksdagen, och de finns tillgängliga skriftligt. Mitt anförande
            finns också tillgängligt skriftligt.
          </note>
          <note>
            De utgångspunkter som vi ger för förhandlingarna med EG kommer
            att offentliggöras i precis det ögonblick som jag framför mitt
            anförande i Bryssel.
          </note>
          <note>
            På den vägen kommer vi att gå vidare med största möjliga öppenhet
            när det gäller alla svenska förhandlingskrav och önskemål i förhandlingarna
            med EG.
          </note>
          <note>
            Anf. 48 CHARLOTTE CEDERSCHIÖLD
          </note>
          <note>
            (m):
          </note>
          <note>
            Herr talman! Spanien har visat stor ovilja när det gäller att
            acceptera EES-ländernas linje vad avser
          </note>
          <note>
            Schweiz bortfallande bidrag.
          </note>
          <note>
            Därför undrar jag: Är statsrådets oro stor för att
          </note>
          <note>
            Spaniens ställningstagande skulle kunna innebära en risk för
            att EES-avtalet inte kommer till stånd?
          </note>
          <note>
            Jag har naturligtvis förståelse för att statsrådet i svaret måste
            ta hänsyn till svenska förhandlingsintressen.
          </note>
          <note>
            Anf. 49 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! När det gäller EES-förhandlingarna eftersträvar
            vi, som jag sade tidigare, en anpassning av EES-avtalet som följd
            av den situation som har uppstått genom att Schweiz har sagt nej.
          </note>
          <note>
            Vi har haft konsultationer, diskussioner, med EG-
          </note>
          <note>
            kommissionen som för förhandlingar för EG:s räkning. När det
            gäller oss och EG-kommissionen finns det en långtgående samsyn.
            Det kan dock inte bli fråga om förhandlingar förrän Kommissionen
            har ett förhandlingsmandat. Man siktar tydligen på att utverka
            ett sådant i samband med rådsmötet den 1 februari. Uppenbarligen
            finns det delade meningar.
          </note>
          <note>
            Jag har uppmärksammat bl.a. vad den spanske utrikesministern
            Solana sade i Strasbourg i går.
          </note>
          <note>
            Han framförde krav som ligger en bra bit från den position som
            EFTA-länderna har intagit, och delvis reste han nya krav. Det
            är klart att det väcker oro.
          </note>
          <note>
            Det är också klart att det ökar risken för förseningar. Men jag
            hoppas och tror att man på
          </note>
          <note>
            EG-sidan ändå skall visa sig mena allvar med vad som uttalades
            omedelbart efter Schweiz nej --
          </note>
          <note>
            nämligen att man på alla håll, i alla EG-länder och i EG-kommissionen,
            är angelägen om att sätta avtalet i kraft så snabbt som det någonsin
            är möjligt beträffande EG och de återstående EFTA-
          </note>
          <note>
            länderna.
          </note>
          <note type="speaker">
            Anf. 50 PÄR GRANSTEDT (c):
          </note>
          <note>
            Herr talman! Först en fråga angående den planerade konsekvensutredningen.
            Jag bedömer det som väldigt angeläget i den här frågan, där det
            finns ganska olika uppfattningar om verkligheten, att den här
            utredningen arbetar på ett sådant sätt att de verklighetsbeskrivningar
            som man kommer fram till har trovärdighet både bland dem som är
            anhängare av ett EG-medlemskap och bland dem som har en kritisk
            inställning.
          </note>
          <note>
            Jag blev inte lika upprörd som statsrådet
          </note>
          <note>
            Dinkelspiel av Birgitta Hambraeus beskrivning av konsekvensutredningen
            om kärnkraften. Jag var själv med i den utredningen. Men jag ansåg
            mig tvungen att lämna den, därför att jag inte uppfattade att
            det i de verklighetsbeskrivningar som gjordes togs tillräcklig
            hänsyn till de värderingar som jag stod för.
          </note>
          <note>
            Min fråga är alltså: Kan man räkna med att den här utredningen
            verkligen kommer att anstränga sig att nå fram till resultat som
            kan vara trovärdiga både för anhängare och för kritiker av ett
            svenskt EG-
          </note>
          <note>
            medlemskap? Det kan gälla något slags modell, vetenskaplig medling
            e.d.
          </note>
          <note>
            Statsrådet framhöll att vi skall eftersträva en förhandlingslösning
            från svenska utgångspunkter och inte från exempelvis danska. Det
            tycker jag är rimligt. Men samtidigt innebär den danska uppgörelsen
            från Edinburgh för det första att det slagits fast att man kommer
            att stå utanför en militär samverkan och för det andra att man
            bibehåller handlingsfriheten när det gäller den monetära unionen
            i sista skedet.
          </note>
          <note>
            Det här påminner om tankar som förts fram i den svenska debatten.
            Det finns också en del gemensamma nordiska värderingar när det
            gäller regionalpolitik, sociala frågor, offentlighetsprincipen
            osv. Vilken vikt tillmäter statsrådet Dinkelspiel möjligheten
            att på de områden där det är befogat hitta gemensamma nordiska
            ståndpunkter i förhandlingsarbetet?
          </note>
          <note>
            Anf. 51 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! På Pär Granstedts första fråga kan jag svara mycket
            kort: Det är vår fasta ambition att konsekvensanalyserna skall
            få en sådan personell sammansättning att de blir trovärdiga i
            alla läger och kan tjäna som ett gott underlag för folkomröstningarna.
          </note>
          <note>
            På Pär Granstedts andra fråga kan jag svara att den danska lösningen
            är en dansk lösning, som inte är tillgänglig för de andra länderna.
          </note>
          <note>
            Men samtidigt finns det vissa tolkningar här -- jag har redovisat
            detta i ett anförande tidigare i dag --
          </note>
          <note>
            som naturligtvis är vägledande också i andra sammanhang.
          </note>
          <note>
            Jag kan mycket väl tänka mig att utverka gemensamma parallella
            nordiska lösningar på områden där vi har gemensamma intressen.
            Ett sådant område är regionalpolitiken. Ett annat sådant område
            är förutsättningarna för att driva jordbruk i subarktiska delar
            och i glesbygd. Det finns också några andra områden där det är
            naturligt att söka lösningar som blir parallella.
          </note>
          <note>
            Det är ett, men bara ett, av många skäl till att vi från regeringens
            sida kommer att eftersträva ett mycket nära nordiskt samråd under
            förhandlingarna.
          </note>
          <note type="speaker">
            Anf. 52 INGELA MÅRTENSSON (fp):
          </note>
          <note>
            Herr talman! Jag skulle vilja ställa en fråga om offentlighetsprincipen.
            Statsrådet säger att den inte är förhandlingsbar och att vi skall
            säga blankt nej till att förändra i vår grundlag. På det viset
            skulle den kunna urholkas på något sätt.
          </note>
          <note>
            Om vi inte ens tar med offentlighetsprincipen i förhandlingarna
            och kräver att få ha den ograverad, kan vi inte då hamna i en
            situation där ett ärende kommer upp i domstolen, domstolen konstaterar
            att Sverige inte uppfyller kraven, varpå vi tvingas att förändra
            i tryckfrihetsförordningen, om det skulle visa sig att uppgifter
            som rör personer lämnas ut t.ex. till journalister?
          </note>
          <note>
            Anf. 53 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Frågan var om offentlighetsprincipen skulle kunna
            komma upp i domstolen. Såvitt jag har erfarit från jurister och
            från EG slår man fast att den inte berörs. Varje land för på detta
            område sin egen politik.
          </note>
          <note>
            Till yttermera visso kan det icke bli en domstolsfråga så länge
            det inte finns någon underliggande rättsakt. Det vore en sak om
            det fanns en rättsakt som berörde offentlighetsprincipen, en gemensam
            EG-
          </note>
          <note>
            bestämmelse. Då kunde fråga uppstå om tolkningen av denna. Men
            eftersom det inte finns en sådan underliggande rättsakt, är det
            svårt att se hur man skall kunna anhängiggöra något ärende och
            ta upp det i domstolen.
          </note>
          <note>
            Som jag sade tidigare är det vår avsikt att även i vårt öppningsanförande
            deklarera offentlighetsprincipen såsom ett omistligt svenskt värde.
            Det kan finnas anledning att fundera över om man skall förena
            det med något slags deklaration eller liknande under förhandlingarna
            för att ytterligare stadfästa detta. Om det skulle visa sig erforderligt
            är vi självklart beredda att göra det.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1992/93:58 om anknytningsinvandring
          </note>
          <note>
            Anf. 54 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Lars Biörck har frågat mig om regeringen avser att
            harmonisera anhörigbegreppet i den svenska utlänningslagstiftningen
            med det som är rådande inom EG.
          </note>
          <note>
            Utgångspunkten för Lars Biörcks interpellation är att de svenska
            reglerna borde harmoniseras med de inom EG rådande reglerna. Så
            som frågan är ställd är jag böjd att tro att den grundar sig på
            ett missförstånd om vad EG-rätten hittills har reglerat.
          </note>
          <note>
            Om man vill jämföra den svenska utlänningslagstiftningens anhörigbegrepp
            med ett för EG-länderna gemensamt begrepp, måste man vara medveten
            om att ett sådant ännu inte existerar, på samma sätt som det ännu
            inte finns någon ''EG:s invandringspolitik'' i stort. En sådan
            är visserligen i vardande men långt ifrån något färdigt, tillämpbart
            regelverk.
          </note>
          <note>
            Det i dag rådande anhörigbegreppet inom EG-
          </note>
          <note>
            rätten avser fri rörlighet för EG-medborgare och deras anhöriga
            inom EG:s eget territorium.
          </note>
          <note>
            Invandring från länder utanför EG regleras inte av
          </note>
          <note>
            EG-rätten men har under de senaste åren varit föremål för mellanstatligt
            samarbete mellan EG-
          </note>
          <note>
            länderna, vilket resulterat i folkrättsliga instrument, t.ex.
            konventioner och resolutioner.
          </note>
          <note>
            Ett utkast till resolution föreligger sedan i höstas vad gäller
            principer för familjeåterförening, men någon resolution har inte
            kunnat undertecknas ännu på grund av meningsskiljaktigheter. Jag
            återkommer senare till resolutionsutkastet.
          </note>
          <note>
            Rätten till familjeåterförening och skyddet för familjelivet
            återkommer i en rad internationella konventioner och överenskommelser
            som Sverige tillträtt och som vi därmed åtagit oss att tillämpa
            i vår utlänningslagstiftning.
          </note>
          <note>
            Enligt nuvarande svenska regler får uppehållstillstånd ges till
            en utlänning som är nära anhörig till en person bosatt i Sverige.
            Enligt praxis avses med nära anhörig maka/make eller sambo, hemmavarande
            barn under 20 år som är ensamstående, föräldrar och andra släktningar
            som är väsentligen beroende av en i Sverige bosatt person. Personer
            vars samtliga nära släktingar finns i Sverige, s.k. ''sista länk''-fall
            kan också få uppehållstillstånd.
          </note>
          <note>
            Lars Biörck menar att våra grannländer och övriga europeiska
            länder saknar motsvarande generösa regler. Principerna för anhöriginvandring
            i de enskilda länderna, som alltså regleras i varje enskild stats
            utlänningslagstiftning, skiljer sig på olika punkter vad gäller
            t.ex. personkretsen, kvalifikationstider och försörjningsplikt.
            Det är därför svårt att göra entydiga jämförelser. Den parlamentariska
            kommitté som nu tillsätts för att se över hela den svenska invandrarpolitiken
            samt invandrings- och flyktingpolitiken kommer bl.a. att studera
            dessa regler.
          </note>
          <note>
            Jag nämnde inledningsvis att det i dag för EG-
          </note>
          <note>
            rätten rådande gemensamma anhörigbegreppet gäller fri rörlighet
            inom EG för EG-medborgare och deras anhöriga. EG:s regelverk blir
            gällande även i Sverige när EES-avtalet träder i kraft.
          </note>
          <note>
            Den fria rörligheten för personer inom EG, och således även inom
            EES, innebär att EES-
          </note>
          <note>
            medborgare får rätt att fritt flytta mellan de avtalsslutande
            länderna för att ta anställning, starta egen verksamhet, studera,
            bo och leva -- enligt ett för hela EES gemensamt regelsystem.
            En gemensam arbetsmarknad skapas och medborgare i EG- och EFTA-länderna
            får rätt att utan krav på arbetstillstånd ta arbete var som helst
            inom hela
          </note>
          <note>
            EES-området.
          </note>
          <note>
            Den fria rörligheten innebär också att familjemedlemmar till
            den som flyttar för att arbeta, studera eller pensionera sig i
            ett annat EES-
          </note>
          <note>
            land, oavsett nationalitet, har rätt att flytta med och bosätta
            sig i EES-landet i fråga. Med familjemedlemmar avses maka/make
            och deras barn som är under 21 år eller beroende av dem för sin
            försörjning samt föräldrar som är beroende av den som flyttar
            eller dennes maka/make.
          </note>
          <note>
            Maka/make och barn har, oavsett nationalitet, rätt att arbeta
            i det nya EES-landet.
          </note>
          <note>
            EES-avtalet innebär en principiell rätt till uppehållstillstånd
            för medföljande som inte kan prövas annat än i begränsad utsträckning
            gällande släktskap och beroendeställning visavi den person som
            bosätter sig i ett annat EES-land.
          </note>
          <note>
            Vad gäller EES-medborgare som flyttar till Sverige kommer man
            således i framtiden inte att kunna praktisera den s.k. uppskjutna
            invandringsprövning av makan/maken som är praxis i dag.
          </note>
          <note>
            EES-medborgarens barn har rätt till uppehållstillstånd t.o.m.
            21 års ålder i stället för nuvarande svensk praxis som är 20 år.
            Det finns heller inga möjligheter till bedömningar om barnen är
            ''hemmavarande'' eller ''ensamstående'', endast själva släktskapet
            måste styrkas. Bedömningar kan inte heller göras vad gäller medföljande
            föräldrar, utom avseende släktskap och beroendeställning.
          </note>
          <note>
            Utgångspunkten för EG:s regler är alltså att den fria rörligheten
            för personer är något positivt och eftersträvansvärt. För att
            underlätta för människor att utnyttja sin rättighet att flytta
            skall familjen också ha en naturlig rätt att flytta och leva tillsammans.
          </note>
          <note>
            Som ett led i avskaffandet av de inre gränserna inom EG har EG-länderna
            valt att harmonisera vissa delar av sina invandrings- och asylregler.
            Jag redovisade inledningsvis att detta arbete sker i mellanstatlig
            form. Det är således inte en del av
          </note>
          <note>
            EG-rätten. När EG:s statschefer antog ett gemensamt arbetsprogram
            för invandringspolitik i
          </note>
          <note>
            Maastricht i december 1991 identifierades familjeåterförening
            som ett prioriterat område.
          </note>
          <note>
            Vid EG:s immigrationsministermöte i London den
          </note>
          <note>
            30 november förra året diskuterades frågan om familjeåterförening,
            och ett utkast till en resolution om principer för familjeåterförening
            för personer som inte är EG-medborgare presenterades. Men man
            kunde inte enas på grund av irländska invändningar mot den del
            som handlar om arbetstillstånd för familjemedlemmar.
          </note>
          <note>
            De principiella riktlinjer som läggs fast i resolutionsutkastet
            vad gäller familjeåterförening skall utgöra en harmoniserad ''minimistandard''
          </note>
          <note>
            som inte får underskridas av det enskilda landet.
          </note>
          <note>
            Denna typ av minimiregler används ofta i EG-
          </note>
          <note>
            arbetet. Det uttrycks också klart och tydligt i utkastet att
            det inte finns något hinder för fördelaktigare regler på detta
            område om ett enskilt land så skulle önska.
          </note>
          <note>
            EG:s medlemsländer är överens om att ta hänsyn till de uppräknade
            principerna vid eventuella ändringar i den nationella lagstiftningen.
            1995 skall de individuella EG-ländernas nationella lagstiftning
            vara i överensstämmelse med reglerna, men det konstateras också
            att principerna inte är tvingande för de enskilda länderna.
          </note>
          <note>
            Det skall också poängteras att denna resolution inte skall gälla
            för personer som beviljats flyktingstatus, eftersom vissa EG-länder
            har andra regler för flyktingar.
          </note>
          <note>
            Vid ett svenskt medlemskap i EG kommer Sverige att, efter förhandlingar,
            bli delaktigt av de bestämmelser och principdeklarationer som
            arbetats fram inom EG före vårt inträde. Om man inom EG-kretsen
            antagit t.ex. den föreslagna resolutionen om familjeåterförening
            utgör den en del av den textmassa Sverige har att ta ställning
            till i medlemskapsförhandlingarna. Frågan om hur utvecklingen
            inom EG kommer att påverka Sverige skall också följas av den parlamentariska
            kommitté som nu tillsätts.
          </note>
          <note>
            Vad är då en resolution och vad skulle det innebära om Sverige
            skulle skriva under en sådan? En resolution är ett icke-bindande
            folkrättsligt instrument som kan uppnå en viss bindning genom
            att vara tillräckligt precis i det den föreskriver eller genom
            nogsam tillämpning av de länder som skrivit under den. Resolutioner
            är ett av de instrument som används i EG:s mellanstatliga arbete
            och de ger inga sanktionsmöjligheter. När den europeiska unionen
            träder i kraft kommer troligen även resolutioner att kunna tolkas
            av EG-domstolen.
          </note>
          <note>
            Utkastet till resolutionen, som Lars Biörck troligen grundar
            sin interpellation på, omfattar alltså familjeåterförening vad
            gäller personer som inte är medborgare i något EG-land i motsats
            till de EG-
          </note>
          <note>
            rättsliga reglerna som gäller EG-medborgare och deras anhöriga.
            Dessutom gäller resolutionen inte personer med flyktingstatus.
          </note>
          <note type="speaker">
            Anf. 55 LARS BIÖRCK (m):
          </note>
          <note>
            Herr talman! Jag ber att få tacka statsrådet för svaret på min
            interpellation om anknytningsinvandring. Av statistiken över beviljade
            uppehållstillstånd för de senaste åren framgår klart att just
            denna typ av invandring är den som ökat mest. År 1991 fick 21
            000 personer på detta sätt tillträde till det svenska folkhemmet.
          </note>
          <note>
            Det är därför väldigt viktigt att riksdag och regering noggrant
            observerar den här utvecklingen, studerar tillgänglig statistik
            över olika typer av anknytningsförhållanden, gör internationella
            jämförelser, beaktar invandringens påverkan på samhällsekonomin
            och bedömer det humanitära behovet. Ja, i korthet skall man ta
            hänsyn till alla nationella och internationella aspekter när det
            gäller invandring av anhöriga.
          </note>
          <note>
            Statsrådet uppehåller sig i sitt svar mycket vid EG-
          </note>
          <note>
            rätten avseende den fria rörligheten inom det stora
          </note>
          <note>
            EES-område som vi förhoppningsvis snart befinner oss i. Min fråga
            avser naturligtvis inte flyttningsrörelser inom EES-området, utan
            den syftar på invandring av flyktingskäl eller av liknande skäl.
            Det är den bakomliggande orsaken.
          </note>
          <note>
            Det börjar för övrigt bli otidsenligt att använda ordet invandrare
            för person som flyttar inom EG-
          </note>
          <note>
            och EFTA-området. Om jag som sörmlänning skulle flytta till Småland,
            Bayern eller Normandie känner jag mig inte i någotdera fallet
            som en riktig utvandrare, lika litet som jag skulle betrakta en
            person från Skåne, Själland eller Kastilien som invandrare bara
            därför att han bosätter sig i
          </note>
          <note>
            Stockholm.
          </note>
          <note>
            Av de 21 000 anhöriga som år 1991 fick uppehållstillstånd är
            också det absolut övervägande flertalet från länder utanför det
            blivande EES-
          </note>
          <note>
            området. I grova drag sammanfaller deras ursprungsländer med
            de länder som är mest förekommande när det gäller flyktinginvandring.
          </note>
          <note>
            Låt oss därför koncentrera debatten kring dessa kategorier och
            lämna de medborgare som omfattas av EES.
          </note>
          <note>
            Statsrådet må förlåta mig att jag i min interpellation talar
            om EG-regler, när -- som jag nu förstår av interpellationssvaret
            -- jag skulle ha nämnt att det här handlar om ett arbete mellan
            EG-länderna som inte direkt gäller EG-rätt utan ligger på en mera
            folkrättslig konventionsbas. Det är ju faktiskt en formell skillnad.
            Men, Birgit Friggebo, vi menar väl samma sak, så vi kan hoppa
            över en byråkratisk tolkning!
          </note>
          <note>
            Dessa konventioner försöker skapa gemensamma definitioner och
            en gemensam syn på det regelverk som sedan skall utformas på nationell
            bas. I den här frågan handlar det om den s.k.
          </note>
          <note>
            Dublinkonventionen, där bl.a.
          </note>
          <note>
            anhörighetsbegreppet definieras. Eftersom det är snävare än den
            nuvarande svenska tolkningen, frågade jag efter regeringens syn
            på en eventuell harmonisering.
          </note>
          <note>
            Vid Lissabonmötet den 11 juni 1992 mellan invandrarministrar
            uppmanades dessutom till ett samarbete med EFTA-länderna i harmoniseringsfrågor.
          </note>
          <note>
            Jag har egentligen inte fått något svar på den direkta frågan
            i min interpellation, nämligen om regeringen avser att harmonisera
            vår politik med
          </note>
          <note>
            EG:s när det gäller anhörighetsbegreppet, som det definieras
            i Dublinkonventionen. Enligt min mening är våra regler i dag för
            generösa och avviker kraftigt från de olika nationella regler
            som olika
          </note>
          <note>
            EG- och EFTA-länder tillämpar.
          </note>
          <note>
            Jag hoppas att den parlamentariska kommitté som nu skall tillsättas
            får klara direktiv att studera konsekvenserna av den nuvarande
            politiken och ge förslag till harmonisering.
          </note>
          <note>
            Personligen anser jag att det i de flesta anknytningsfallen bör
            krävas ekonomiska garantier för invandrares försörjning. Det kan
            egentligen synas mycket skäligt, eftersom anhörighetskriteriet
            just gäller ''person som är väsentligen beroende av en i Sverige
            bosatt person''. Vill en tidigare invandrare ta hit sina barn,
            föräldrar eller annan släkting, kan det ju inte vara fel att han
            eller hon också åtar sig att för åtminstone ett antal år fram
            i tiden svara för deras försörjning och inte utgår ifrån att det
            är samhällets uppgift. Visst kan det givetvis finnas fall där
            vi av humanitära skäl bör och får acceptera att den nya invandraren
            inte har några ekonomiska resurser. Men grundregeln bör vara ett
            krav på ordnat livsuppehälle. Det är för övrigt ett system som
            tillämpas i ett antal europeiska länder, så det skulle inte bli
            något unikt för Sverige.
          </note>
          <note>
            Jag skulle gärna höra statsrådets åsikt i detta avseende och
            dessutom få en analys av stats resp.
          </note>
          <note>
            kommuns ansvar i denna försörjningsfråga. Som det nu är, är det
            staten som beviljar uppehållstillstånd, och i de fall där flyktingbidragsregler
            inte är tillämpliga drabbas mottagande kommun av höga kostnader
            för socialbidrag.
          </note>
          <note>
            Själv kommer jag från Södertälje kommun. Med de erfarenheter
            jag har från kommunalpolitiken där kan jag försäkra statsrådet
            om att det är ett allvarligt problem för utpräglade invandrarkommuner.
            Det känns heller inte särdeles rättvist att kommunen skall drabbas
            när staten tagit beslutet. Återigen är detta en fråga som kan
            vara ett lämpligt medskick till den parlamentariska invandrarkommittén.
          </note>
          <note>
            Jag skall återkomma med några frågor beträffande den statistiska
            uppläggningen i fråga om invandrarregistreringen.
          </note>
          <note>
            Anf. 56 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Statsrådet Ulf Dinkelspiel var nyss här och informerade
            om förhandlingarna med EG.
          </note>
          <note>
            Finns det någonting som människor efterfrågar i dag när det gäller
            EG och vad vi står inför är det information om vad som gäller
            och vad det kommer att innebära. Detta var bakgrunden till att
            jag ville ge en fullödig information om familjeåterföringsregler
            visavi EG-staterna.
          </note>
          <note>
            Jag är inte säker på att alla delar Lars Biörcks uppfattning
            och värdering om vem som är invandrare eller inte. Fortfarande
            är det oberoende nationella stater, där man blir medborgare i
            en stat.
          </note>
          <note>
            Jag tror att de allra flesta svenskar betraktar dem som nyligen
            har kommit hit också från ett EG-land som invandrare, i varje
            fall under den första period som de befinner sig i Sverige. Än
            har vi inte brutit ner nationsgränserna. Fortfarande blir man
            medborgare i ett visst land.
          </note>
          <note>
            Jag tog som utgångspunkt för mitt svar den fråga som Lars Biörck
            ställde, nämligen om vi vill harmonisera familjeåterföreningsbegreppet
            med det som är rådande inom EG. Det finns inga regler när det
            gäller invandring från stater utanför EG.
          </note>
          <note>
            Det finns ett resolutionsutkast som ännu inte är antaget. När
            det gäller flyktingar finns det över huvud taget inte ens ett
            resolutionsutkast att ta ställning till.
          </note>
          <note>
            Lars Biörck tog upp Dublinkonventionen. Det handlar om ett mellanstatligt
            arbete mellan EG-
          </note>
          <note>
            länderna. Den är inte heller ännu ratificerad av alla stater
            och gäller därför inte ännu. Vi följer det arbetet mycket noga.
            Vi blir också inbjudna till de olika möten som hålls och blir
            informerade om vad som är aktuellt och på gång. Vi har för vår
            del sagt att vi vill involveras ännu mer i detta arbete. När nu
            plattformen för förhandlingarna inför EG kommer att presenteras
            kommer vi återigen att framhålla vår önskan att bli involverade
            i arbetet, så att vi redan nu, innan vi skall ta ställning till
            om vi skall bli medlemmar eller inte, kan påverka utvecklingen.
          </note>
          <note>
            Man diskuterar om det skall göras en s.k.
          </note>
          <note>
            parallellkonvention till Dublinkonventionen, dvs.
          </note>
          <note>
            att andra länder än EG-länderna, t.ex. Sverige, skulle kunna
            ansluta sig till denna parallellkonvention, om nu Dublinkonventionen
            så småningom kommer att antas av alla länder. Vi från
          </note>
          <note>
            Sveriges sida driver mycket hårt frågan om att vi önskar en sådan
            anslutning.
          </note>
          <note>
            Till sist frågan om kommunernas ekonomi och över huvud taget
            ekonomin när det gäller flyktinginvandring och familjeåterföreningsinvandring.
            När man väntar på ett beslut är det staten som helt och hållet
            betalar kostnaderna för flyktingförläggningar och liknande. När
            flyktingarna fått sitt uppehållstillstånd och har rätt att vara
            i Sverige, får kommunerna ett visst bidrag från staten i introduktionsskedet.
          </note>
          <note>
            Det förhåller sig litet olika i kommunerna. En del kommuner gör
            vinster på introduktionsersättningen, medan andra kommuner inte
            klarar att hålla sig inom dessa ramar. Det finns många exempel
            på kommuner där man har en mycket effektiv introduktion av dem
            som har fått rätt att stanna här i landet. Därmed kan de hushålla
            med resurser.
          </note>
          <note>
            Varje år när det fastställs hur stort bidraget till kommunerna
            skall vara sker det förhandlingar med
          </note>
          <note>
            Kommunförbundet under vilka man går igenom huruvida ersättningarna
            till kommunerna är tillräckliga eller inte. Utgångspunkten är
            dock att det är staten som skall stå för kostnaden.
          </note>
          <note type="speaker">
            Anf. 57 LARS BIÖRCK (m):
          </note>
          <note>
            Herr talman! Dublinöverenskommelsen är, som
          </note>
          <note>
            Birgit Friggebo säger, naturligtvis en konvention som inte har
            karaktären av EG-rätt. Men
          </note>
          <note>
            Dublinöverenskommelsen betecknar ändå den typ av regler som det
            kan vara lämpligt för de olika staterna att ansluta sig till.
            Jag kräver naturligtvis inte att Birgit Friggebo i dag skall svara
            på frågan om vad som kan vara lämpligt för Sverige. Det kan dock
            vara lämpligt att diskutera frågan i den kommitté som skall tillsättas.
          </note>
          <note>
            Om jag har förstått saken rätt, ger man ett bidrag till kommunerna
            för ett antal år under förutsättning att det finns en flyktingstatus
            bakom invandringen.
          </note>
          <note>
            Det gör det nu inte alltid beträffande anhöriginvandring. Ofta
            finns det inte det. Det är därför som man på något sätt måste
            komma fram till ett sytem där frågan riktigt kan analyseras. I
          </note>
          <note>
            annat fall kan det fattas dåliga politiska beslut, samtidigt
            som den politiska debatten blir ytlig och intetsägande.
          </note>
          <note>
            Jag har försökt forska litet grand kring hur det förhåller sig
            med anknytningsinvandring, men jag får aldrig några riktiga svar.
            Vare sig invandrarministern eller jag kan nog inte analysera orsaken
            till de 21 000 uppehållstillstånden. Det vore intressant att veta
            hur många barn det rör sig om, i vilka åldrar de är, hur många
            föräldrar och hur gamla de är, i vilken utsträckning de har möjlighet
            att komma in på den svenska arbetsmarknaden, vilka de övriga släktingarna
            är samt vilka kriterierna är för uppehållstillstånden.
          </note>
          <note>
            I många fall är det blivande äktenskap som är skälet till uppehållstillstånd.
            Hur många av dessa äktenskap ingås med personer som själva är
            invandrare och hur många ingås med så att säga ursvenskar?
          </note>
          <note>
            Enligt Invandrarverket är det ca 7 000 av dessa
          </note>
          <note>
            21 000 som har anknytning till en flykting. Är det för dessa
            7 000 som man kan få kommunalt bidrag?
          </note>
          <note>
            Resten av fallen -- ca 14 000 -- rubriceras som
          </note>
          <note>
            ''vanlig'' anknytning. Jag är mycket nyfiken på vad man på Invandrarverket
            menar med ''vanlig''.
          </note>
          <note>
            Jag anar att det finns en annan brist i statistiken som gör att
            man inte kan få fram om den i Sverige bosatta personen är född
            svensk eller själv är invandrare med svenskt medborgarskap.
          </note>
          <note>
            Anf. 58 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Dublinkonventionen innehåller regler om i vilket
            land som en asylansökan skall prövas. Det är inte meningen att
            man skall komma till Europa, kanske få avslag i det första europeiska
            landet och sedan åka vidare till ett annat land och söka asyl
            där. Tanken är att staterna skall ha något slags gemensamma regler
            om var asylansökan skall behandlas. Det är oftast i det första
            landet som den asylsökande kommer till.
          </note>
          <note>
            Däremot finns det inte några regler i
          </note>
          <note>
            Dublinkonventionen om vilka bedömningar som skall göras, utan
            de skall utgå ifrån varje lands egen nationella lagstiftning.
          </note>
          <note>
            Dublinkonventionen är mer en reglering om var beslutsfattandet
            skall ske och inte en reglering om efter vilka regler som asylpövningen
            skall göras.
          </note>
          <note>
            Det pågår en diskussion mellan EG-ministrarna om huruvida man
            skall försöka att samordna också asylreglerna. Men man har inte
            kommit särskilt långt. Jag har tidigare från svensk sida hävdat
            att det är angeläget att det sker en samordning. Sverige vill
            vara med i det arbetet.
          </note>
          <note>
            Eftersom länderna har olika regler, blir det oftast det land
            som har de minst generösa reglerna som blir styrande. Om något
            land stramar åt, tvingas grannlandet att också göra det. Till
            sist har ribban höjts väldigt mycket för de människor som söker
            asyl.
          </note>
          <note>
            Lars Biörck talade om statistiken över familjeåterföreningar.
            Jag delar uppfattningen att den inte är särskilt fullödig. Eftersom
            den parlamentariska kommittén skall se på bl.a.
          </note>
          <note>
            familjeåteranknytning, utgår jag ifrån att man tar upp denna
            fråga. Kommittén har i uppdrag att undersöka hur familjeåterförening
            har fungerat och också se på reglerna i andra länder.
          </note>
          <note type="speaker">
            Anf. 59 LARS BIÖRCK (m):
          </note>
          <note>
            Herr talman! I artikel 4 i Dublinkonventionen finns det en klar
            och tydlig defenition av vem som egentligen är anhörig. Jag översätter
            till svenska:
          </note>
          <note>
            ''Den ifrågavarande familjemedlemmen får inte vara annan än maka/make
            till den asylsökande eller hans eller hennes ogifta minderåriga
            barn (under 18
          </note>
          <note>
            år), eller hans eller hennes far eller mor, där asylsökanden
            själv är en minderårig under 18 år.''
          </note>
          <note>
            Detta är alltså en betydligt mer begränsad regel än den som i
            dag tillämpas i Serige.
          </note>
          <note>
            De svenska anhörighetsreglerna går ut på att det skall vara fråga
            om make, maka eller sambo. Men det framgår inte om det skall vara
            anhöriga till barn som är minderåriga. Vuxna personer kan alltså
            ta hit sina mycket gamla föräldrar. Det handlar om hemmavarande,
            ensamstående barn under 20 år.
          </note>
          <note>
            Det finns också en vag guttaperkaparagraf om annan släkting som
            är väsentligt beroende av en i
          </note>
          <note>
            Sverige bosatt person. Det finns också ett sista länkfall. Begreppet
            är alltså väsentligt mer utvidgat än det som man finner i artikel
            4 i
          </note>
          <note>
            Dublinkonventionen.
          </note>
          <note>
            Jag har inte några grumliga avsikter med mina inlägg. Min bakgrund
            är att jag är gift med en människa, för vilken jag har sökt uppehållstillstånd.
            Resultatet av denna affär för ca
          </note>
          <note>
            30 år sedan är att jag har en son som i dag tänker göra exakt
            samma sak. Vad jag egentligen vill betona är att man borde införa
            kravet på att den person som söker uppehållstillstånd som anhörig
            också skall ha garanti för en ordnad livsförsörjning, en regel
            som tillämpas i andra länder såsom
          </note>
          <note>
            England, Frankrike, Belgien m.fl.
          </note>
          <note>
            Anf. 60 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Diskussionen har nu vidgats utöver den fråga som
            ställdes om huruvida vi skulle anpassa oss till EG-rätten.
          </note>
          <note>
            Som jag tidigare har informerat kommer den parlamentariska kommittén
            att syssla bl.a. med familjeåterföreningsfrågor. Då kan mycket
            väl de frågor som här har tagits upp aktualiseras inom ramen för
            detta arbete. Lars Biörcks parti kommer att vara representerat
            i denna kommitté.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1992/93:49 om differentiering av
            bensinskatten
          </note>
          <note type="speaker">
            Anf. 61 Statsrådet BO LUNDGREN (m):
          </note>
          <note>
            Herr talman! Stefan Attefall har frågat mig om jag genom en differentiering
            av bensinskatten är beredd att medverka till att glesbygdsbor
            kompenseras för de kraftiga bensinprishöjningar som sker 1993.
          </note>
          <note>
            Bensinskattehöjningen tillkom på initiativ av
          </note>
          <note>
            Socialdemokraterna i samband med den första krisuppgörelsen.
            Det hade enligt min mening varit bättre om Socialdemokraterna
            i stället varit beredda att ställa upp på ytterligare minskningar
            av de offentliga utgifterna som motsvarade den statsfinansiella
            effekten av bensinskttehöjningen.
          </note>
          <note>
            Så var inte fallet.
          </note>
          <note>
            Med anledning av den prishöjning som blivit följden av bensinskttehöjningen
            har avdraget för resa med bil mellan bostad och arbetsplats samt
            avdraget för resa med egen bil i tjänsten höjts till 13
          </note>
          <note>
            kronor per mil 1993. Det höjda avdraget mildrar den höjda bensinskattens
            effekter för glesbygdsbor och andra som använder bilen i tjänsten
            eller på väg till eller från arbetet.
          </note>
          <note>
            Jag vill samtidigt erinra om att en önskvärd miljödifferentiering
            på skatteuttaget mellan blyad och oblyad bensin genomfördes i
            samband med bensinskattehöjningen. En ytterligare, geografisk,
            differentiering av den typ som Stefan Attefall efterlyser leder
            till administrativt merarbete.
          </note>
          <note type="speaker">
            Anf. 62 STEFAN ATTEFALL (kds):
          </note>
          <note>
            Herr talman! Jag tackar statsrådet Bo Lundgren för svaret, även
            om jag hade hoppats på ett mer utvecklat svar när det gäller just
            de idéer som jag lanserar i min interpellation.
          </note>
          <note>
            Jag är medveten om att bensinskattehöjningen ingick i krispaket
            nr 1. Jag är lika litet glad som Bo
          </note>
          <note>
            Lundgren över att man har tvingats höja bensinskatten. Men nu
            är läget som det är, och jag var själv med och röstade igenom
            höjningen i riksdagen. Jag tycker dock att man borde fundera över
            hur bensinskatten slår och hur man kan lindra effekterna.
          </note>
          <note>
            Behovet av en form av regional differentiering var stort redan
            före bensinskattehöjningen. Det accentuers nu ytterligare. Det
            beror helt enkelt på att människor i glesbygd är mer beroende
            av bil. De har inte tillgång till en fungerande kollektivtrafik.
          </note>
          <note>
            När de skall ut och resa finns det ofta bara ett alternativ,
            och det är att färdas med egen bil.
          </note>
          <note>
            Glesbygdens avståndshandikapp förstärks ytterligare av att transportkostnaderna
            blir högre.
          </note>
          <note>
            Arbetspendlingen försvåras, vilket är särskilt bekymmersamt i
            glesbygden och i Norrlands inland.
          </note>
          <note>
            SCB har gjort resvaneundersökningar, bl.a. från
          </note>
          <note>
            1990/91. Av dessa framgår att 49 % av arbetsresorna i t.ex. Stockholm
            sker med bil, medan 81 % av arbetsresorna i Norrland sker med
            bil.
          </note>
          <note>
            Resvaneundersökningar från SCB från 1984/85
          </note>
          <note>
            visar att de personer som bor på landsbygden eller i mindre tätorter,
            dvs. orter med mindre än 5 000
          </note>
          <note>
            invånare, reser i kilometer räknat 50 % mer med bil än människor
            i storstäder.
          </note>
          <note>
            Det har gjorts en del för att lindra dessa effekter för glesbygden.
            Fordonskatten sänktes för ett antal år sedan med 384 kr per år
            i stödområdena. Det innebär ungefär 20 öre per liter om man kör
            2 000
          </note>
          <note>
            mil under ett år. Det är bra. Men nackdelen med detta är att
            det gynnar enbart privatpersoner och enbart människor som är mantalskrivna
            i ett stödområde. Jag kommer själv från Västerbottens län. Om
            jag skulle vara mantalskriven hemma hos mina föräldrar i Lycksele
            skulle jag få denna sänkning, oavsett om jag kör bil i Umeå, Stockholm
            eller någon annanstans i landet. Oavsett var jag skulle köra skulle
            jag dra nytta av detta. Det tycker jag inte riktigt skall vara
            poängen. Det är de människor som verkar och bor i dessa områden
            som skall få denna skattesänkning.
          </note>
          <note>
            Som Bo Lundgren sade har reseavdragen höjts från
          </note>
          <note>
            12 till 13 kr per mil. Det är också bra. Men Bo
          </note>
          <note>
            Lundgren måste erkänna att han från början inte ville göra detta.
            Det var efter ett opinionstryck som denna höjning skedde. Men
            vad handlar detta om?
          </note>
          <note>
            Jag har gjort en kalkyl.
          </note>
          <note>
            Om man har tio mils pendling varje dag -- fem mil i varje riktning
            -- vilket inte är helt otroligt om man reser exempelvis mellan
            Vindeln och Umeå. Då får man 3 kr kompensation efter skatt för
            tio mils körning per dag till följd av denna höjning.
          </note>
          <note>
            SCB visar också i sina undersökningar att de som gynnas av höjda
            reseavdrag är framför allt människor i storstadsområdena, därför
            att de i genomsnitt har högre reseavdrag. Det beror på att människor
            i mindre tätorter bor nära arbetsplatserna. Men det finns en mycket
            känslig grupp som har långa pendlingsavstånd och som inte får
            så mycket kompensation för detta.
          </note>
          <note>
            Vad är då fördelen med en regionalt differentierad bensinskatt?
            Jo, den skulle öka rättvisan för människor som bor och verkar
            i glesbygder. Det skulle bli en synlig kompensation, vilket jag
            anser att man också skall ta med i bilden. Det blir ett slags
            psykologisk effekt av att man ser att det finns en viss fördelningspolitik
            även på detta område som gäller bensinskatten. Det riktas även
            till näringslivet som verkar i glesbygden och i t.ex.
          </note>
          <note>
            Norrlands inland. Det gynnar även turismen. När människor kör
            i dessa turistlän kan de få lägre kostnader. Det skulle inte handla
            om enbart var man är mantalskriven.
          </note>
          <note>
            Statsrådet hävdar att detta skulle innebära administrativt merarbete.
            Det är klart att det innebär ett visst administrativt merarbete.
            Men datateknologin har faktiskt utvecklats i Sverige. Vi har t.o.m.
            klarat av det som var helt omöjligt för några år sedan, nämligen
            differentierad mervärdesskatt på livsmedelsområdet. Detta har
            livsmedelshandeln klarat av utan att, såvitt jag förstår, skattemyndigheten
            har knäat på grund av detta. Skattemyndighetens problem består
            kanske av andra saker. Jag tror därför att vi skulle kunna klara
            av detta om det fanns en politisk vilja och att vi skulle kunna
            hitta ett system som innebar att vi skulle få en större rättvisa
            när det gäller hur bensinskatten slår. Jag tror att en regional
            differentiering därför skulle vara välkommen och upplevas positivt
            av människor. Den typ av bensinskattehöjningar som tvingas fram
            av samhällsekonomiska skäl skulle då upplevas som mer rimliga
            och rättvisa. Därför efterlyser jag statsrådets vilja att se närmare
            på dessa idéer.
          </note>
          <note type="speaker">
            Anf. 63 Statsrådet BO LUNDGREN (m):
          </note>
          <note>
            Herr talman! Jag är glad över att vi är överens om att man inte
            borde ha höjt bensinskatten. Det var i och för sig inte samhällsekonomin
            som krävde det, utan det var Socialdemokraterna, på grund av att
            de inte var beredda att acceptera tillräckligt stora neddragningar
            i utgiftsnivåerna.
          </note>
          <note>
            Det är förhoppningsvis även en oavsiktlig missuppfattning att
            tro att jag skulle ha motsatt mig en höjning av reseavdragen.
            Tvärtom kan jag garantera att så länge som det kan skapas statsfinansiellt
            utrymme för avdrag eller skattesänkningar, och helst sänkningar
            när det gäller skattesatserna, kommer jag att försöka genomföra
            så mycket som möjligt.
          </note>
          <note>
            Sedan säger Stefan Attefall att behovet av en regional differentiering
            är stort. Då får man försöka se litet grand på vad det kan finnas
            för underlag för detta. Om man tittar på reseavdragen vid 1992
            års taxering, dvs. för inkomståret 1991, och ser på olika län
            finner man, vilket förvånar en del, att antalet personer med reseavdrag
            är större i flera andra län än i Norrlandslänen. Genomsnittet
            för hela riket är
          </note>
          <note>
            15 %. I Norrlandslänen är genomsnittet 13 %,
          </note>
          <note>
            18 %, 14 %, 16 % och 15 % i Gävleborgs,
          </note>
          <note>
            Västernorrlands, Jämtlands, Västerbottens och
          </note>
          <note>
            Norrbottens län. Det största antalet personer som får reseavdrag
            finns i Uppsala län där siffran är
          </note>
          <note>
            21 %. Därnäst kommer Hallands län med 20 %, sedan kommer Älvsborgs
            län och Kristianstads län med 19 %.
          </note>
          <note>
            Det kan emellertid vara fråga om olika kostnader.
          </note>
          <note>
            De siffror som jag har räknat upp gäller antalet personer. Men
            frågan är hur stora avdrag som det handlar om i procent av den
            inkomst av tjänst som människor har redovisat. Detta tycker jag
            är ett rimligt mått. Jag utgår från att det är lättare att hantera
            löntagarsituationen när vi ser på inkomsten av tjänst. Då får
            man ett mått på hur stor andel detta utgör i procent av inkomst
            av tjänst. Då finner man att det även i detta sammanhang är de
            nämnda länen som kommer före Norrlandslänen. Till dessa kommer
            även Gotlands län. Det är alltså fråga om en ganska jämn fördelning
            när det gäller såväl andelen personer som har reseavdrag som reseavdragen
            i procent av den inkomst av tjänst som människor har. Det kan
            naturligtvis inom varje län finnas variationer.
          </note>
          <note>
            Det som Stefan Attefall föreslår -- jag förutsätter att det skall
            vara statsfinansiellt neutralt -- är en sänkning av bensinskatten
            i vissa regioner, t.ex. i
          </note>
          <note>
            Norrlandslänen som ju är mindre utsatta än vissa andra län, och
            en höjning i t.ex. Uppsala och
          </note>
          <note>
            Halland, som har den största andelen. Jag anser inte att detta
            är en rimlig ståndpunkt. Om man skall genomföra ett förslag, måste
            man utgå från att det finns ett behov. Enligt min uppfattning
            visar dessa siffror att detta behov av regional differentiering
            inte finns.
          </note>
          <note type="speaker">
            Anf. 64 STEFAN ATTEFALL (kds):
          </note>
          <note>
            Herr talman! Jag har förstått att Bo Lundgren gärna vill sänka
            skatter. Här ger jag Bo Lundgren möjlighet att delta i en skattesänkning.
            De statsfinansiella effekterna skulle säkert inte bli så allvarliga
            i och med detta. Vi skulle säkert klara av att hitta en besparing
            som kan lösa problemen utan att vi behöver höja skatten för andra.
            Jag tror att detta är ett sätt att konkret sänka skatten, och
            vi kan inrikta denna skattesänkning på områden där detta verkligen
            skulle noteras med tacksamhet. Det skulle säkert bidra till att
            öka skatteministerns popularitet i vissa områden i Sverige.
          </note>
          <note>
            Det viktiga i detta sammanhang är det principiella.
          </note>
          <note>
            Där man har alternativ måste förutsättningen att använda kollektivtrafik
            vara bättre. I så fall är man inte lika beroende av ett enda transportmedel.
          </note>
          <note>
            Det andra som också är principiellt viktigt är: Vad vill vi åstadkomma
            med en relativt hög bensinskatt, oavsett om man tar med den senaste
            skattehöjningen eller inte? Jo, det är inte bara att suga in pengar
            till statskassan, utan det är bl.a. att hålla bensinförbrukningen
            på en lägre nivå och därmed även bilkörningen. Det finns ett miljöargument
            i det hela. Det är därför vi även har ökat skillnaden i pris mellan
            blyad och oblyad bensin.
          </note>
          <note>
            Men var finns de största miljöproblem som orsakas av bensinförbrukning
            och bilkörning? Det är knappast i Tärnaby i Västerbottens inland
            eller i
          </note>
          <note>
            Åre eller i Jokkmokks kommun. Dessa problem finns i Stockholmstrakten
            och i andra storstadsområden och större tätorter. Jag anser inte
            att t.ex. Umeå borde omfattas av en differentiering, men däremot
            Tärnaby och Sorsele.
          </note>
          <note>
            Det är dessa principer i skattesystemet som jag efterlyser, att
            man i skattesystemet tar hänsyn till olika saker.
          </note>
          <note>
            Jag kan nämna att det finns en miljöavgift inbyggd i bensinskatten.
            Det är en koldioxidavgift på 74 öre.
          </note>
          <note>
            Man skulle kunna laborera med en sådan avgift och låta den slå
            olika i olika områden i Sverige. Man kunde låta den slå hårdare
            i områden där man vill minska biltrafiken mer, där det finns fler
            alternativ och där det är möjligt att styra över till en kollektivtrafik
            som är relativt väl utbyggd.
          </note>
          <note>
            Det har även tagits fram statistik bl.a. i samband med att skattereformen
            genomfördes. Den visar att medelkörsträckan per fordon inte är
            så mycket längre på exempelvis landsbygden i norr än i exempelvis
            Stockholm, men den är ändå längre än i en del andra områden i
            Sverige. Men framför allt är antalet bilar per hushåll mycket
            större på exempelvis landsbygden i norr, därför att man i mycket
            större utsträckning tvingas ha två bilar.
          </note>
          <note>
            Varje vuxen hushållsmedlem måste ha var sin bil.
          </note>
          <note>
            Det behöver man inte ha på samma sätt i
          </note>
          <note>
            Stockholm. I norr är man beroende av bilen på ett helt annat
            sätt.
          </note>
          <note>
            I storstadsområdena förekommer det mycket arbetspendling på grund
            av att t.ex. Stockholm byggs upp på ett sådant sätt att man skall
            pendla;
          </note>
          <note>
            man skall bo i en del av staden och arbeta i en annan. Sådan
            har utvecklingen varit. Det är något som man måste försöka komma
            åt, både med samhällsplanering och med utbyggnad av kollektivtrafiken.
            I storstadsområdena har man problem med bilar -- trängsel och
            miljöproblem.
          </note>
          <note>
            Men om man bor i en by fyra--fem mil från en tätort innebär det
            problem, och till det måste hänsyn tas vid utformningen av bensinskattepolitiken.
          </note>
          <note type="speaker">
            Anf. 65 Statsrådet BO LUNDGREN (m):
          </note>
          <note>
            Herr talman! Låt mig börja med att tala om behovet. Det går inte
            att komma ifrån att bilden av reseavdragen visar var problemen
            kan finnas. Det är ett mått på om man behöver bilen och om man
            måste ha kostnader för bilen. Det visar sig då att de största
            problemen, om vi nu skall kalla det för problem i detta avseende,
            finns i Uppsala,
          </note>
          <note>
            Kristianstads, Hallands och Älvsborgs län. Om man dessutom, vilket
            jag tycker är rimligt, ser om det kan röra sig om längre sträckor
            och också ser på antalet personer, vilket inte säger hur långa
            sträckor det rör sig om, kan man titta på reseavdragen i procent
            av inkomsten. Då finner man att det även där är ett antal andra
            län som kommer i fråga.
          </note>
          <note>
            När det gäller bedömningen av det administrativa arbetet -- bortsett
            från att problemet är jämnt fördelat över landet, även om det
            finns toppar och bottnar, och topparna finns alltså inte i
          </note>
          <note>
            Norrlandslänen -- var vi överens om att det finns ett administrativt
            problem men att det skulle kunna hanteras. Ja, möjligen om det
            hade gällt ett förslag rörande Norrlandslänen eller vissa andra
            län. Men nu säger Stefan Attefall att Umeå inte skall omfattas
            men däremot Tärnaby. Jag antar att det i fråga om Kristianstads
            län, som ligger väl framme i detta sammanhang, skulle vara normal
            bensinskatt i Kristianstads tätort men att det i Glimåkra,
          </note>
          <note>
            Sibbhult eller Tommelilla, som är glesbygdsområden, skulle vara
            lägre bensinskatt.
          </note>
          <note>
            Det skulle i sin tur innebära att människor när de passerade
            förbi skulle passa på att tanka på de ställen där bensinskatten
            är lägst. Var och en inser att det måste bli ett komplicerat system
            om vissa orter skall ha lägre bensinskatt.
          </note>
          <note>
            Jag har full förståelse för Stefan Attefalls interpellation mot
            bakgrund av att det råder en utbredd missuppfattning att det för
            vissa regioner i landet finns ett specifikt problem som kan lösas
            genom differentieringar. Det är helt klart av statistiken att
            problemet finns överallt i landet och inte kan lösas på det här
            viset.
          </note>
          <note type="speaker">
            Anf. 66 STEFAN ATTEFALL (kds):
          </note>
          <note>
            Herr talman! Hur reseavdragen slår över landet är först och främst
            inte enbart beroende av om man har ett behov av att använda bilen
            för resor till jobbet. Att man måste transportera sig till jobbet
            är klart, men det finns i större tätorter alternativ i betydligt
            större utsträckning. De brister som finns i kollektivtrafikens
            utbyggnad kommer där kanske att åtgärdas genom Dennisuppgörelser
            och liknande insatser.
          </note>
          <note>
            Men vad man glömmer bort i debatten är att man inte får stirra
            sig blind på resebidragen. Det gäller här alla resebehov. Den
            som skall åka till affären, till kulturella nöjen osv. har inget
            alternativ i de områden som det gäller. Man måste se till helheten.
          </note>
          <note>
            Statistiken visar att man tvingas till en större biltäthet i
            dessa områden, exempelvis i stödområdena, än i övriga Sverige.
            Man är i dessa områden på ett helt annat sätt beroende av bilen.
          </note>
          <note>
            Mitt förslag till differentiering innebär inte heller en differentiering
            mellan Kristianstad och grannkommunerna i länet. Jag är bl.a.
            inriktad på stödområdesindelningen. Vi har ett väl uppbyggt system
            med stödområden, och vi kan följa deras indelning. Man rör sig
            då i glest befolkade områden. Eftersom det ofta är ganska långt
            mellan bensinmackarna, slipper man problem med att dessa på nära
            håll tillämpar olika skattesatser.
          </note>
          <note>
            Jag ser det alltså som ganska enkelt att lösa sådana problem.
            Men frågan är också i vilket avseende man är mest handikappad
            i ett stödområde. Jo, det är avståndsmässigt. Människorna där
            har exempelvis inte sämre förutsättningar att utveckla sitt område
            och skapa ett gott näringslivsklimat, utan det är avståndshandikappet
            som vi måste hjälpas åt att bygga bort. Att bygga vägar och järnvägar
            är ett sätt, men också att ha en skattepolitik som inte ytterligare
            ökar på detta avståndshandikapp. Också detta gör att en differentiering
            av regionala skäl har sitt berättigande.
          </note>
          <note>
            När man ser till helheten inser man att resebidrag är ett ganska
            trubbigt instrument, som inte tar hänsyn till den totala bilden.
            Jag skulle därför vilja att statsrådet övervägde detta ytterligare
            en omgång.
          </note>
          <note type="speaker">
            Anf. 67 Statsrådet BO LUNDGREN (m):
          </note>
          <note>
            Herr talman! Jag har respekt för glesbygdens problem. Jag inser
            naturligtvis att avstånden i
          </note>
          <note>
            Norrlandsregionen är betydligt mycket större än exempelvis i
            Skåne. Men det som jag har velat visa är att problemet finns i
            hela landet. Det är naturligtvis mycket svårt att genomföra en
            differentiering som kommer att ha någon nämnvärd effekt för de
            berörda. Rimligen leder en sådan till att man drar ned på förmåner
            eller lägger på skatter för andra.
          </note>
          <note>
            Slutsatsen för mig är att det svenska högskattesamhället kan
            få en bättre profil bara genom lägre skatter och att vi därför
            hade bort undvika bensinskattehöjningen.
          </note>
          <note>
            Överläggningen var härmed avslutad.
          </note>
          <note>
            13 § Anmälan om fråga
          </note>
          <note>
            Anmäldes att följande fråga framställts osv.
          </note>
          <note>
            den 20 januari
          </note>
          <note type="speaker">
            1992/93:331 av Carl Fredrik Graf (m) till arbetsmarknadsministern
            om fördelningen av länsanslagen:
          </note>
          <note>
            I årets budgetproposition behandlas på sedvanligt sätt frågan
            om regionala utvecklingsinsater under anslaget Dn2 i Arbetsmarknadsdepartementets
            budget. Föredragande statsrådet skriver att det bör ankomma på
            regeringen att även fortsättningsvis fördela anslaget mellan länen
            efter de regionala problemens svårighetsgrad och utfärda de föreskrifter
            som krävs.
          </note>
          <note>
            I Halland, som under 70- och 80-talen kunnat glädja sig åt en
            mycket god utveckling, med bl.a.
          </note>
          <note>
            låg arbetslöshet och hög befolkningstillväxt, ser vi nu en delvis
            annan tendens.
          </note>
          <note>
            Omställningsproblemen i jordbruket och en lägre andel teknikintensiva
            företag än i riket i allmänhet ger särskilda problem. Efter vad
            jag förstått erhåller Halland 5 miljoner kronor av de över 1
          </note>
          <note>
            miljard kronor som fördelas över landet. Därmed ligger Halland
            längst ned på listan.
          </note>
          <note>
            Jag vill med anledning av detta ställa följande principiella
            fråga:
          </note>
          <note>
            Hur definierar statsrådet det regionala problemens svårighetsgrad,
            när anslagen mellan länen skall fördelas?
          </note>
          <note>
            14 § Kammaren åtskildes kl. 16.03.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 9 §
            anf. 31 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
