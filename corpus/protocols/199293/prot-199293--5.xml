<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--5</head>
          <docDate when="1992-10-13 00:00:00">1992-10-13 00:00:00</docDate>
        </div>
      </front>
      <body>
        <div>
          <note>
            1 § Meddelande om ändrad partitillhörighet
          </note>
          <note>
            Andre vice talmannen meddelade att Annika
          </note>
          <note>
            Åhnberg anmält att hon inte längre tillhör
          </note>
          <note>
            Vänsterpartiet.
          </note>
          <note>
            2 § Meddelande om information från regeringen
          </note>
          <note type="speaker">
            ANDRE VICE TALMANNEN:
          </note>
          <note>
            Vid kammarens sammanträde torsdagen den 15
          </note>
          <note>
            oktober kl. 14.30 lämnar statsminister Carl Bildt
          </note>
          <note>
            (m) information om det nordiska samarbetet.
          </note>
          <note>
            3 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 8 oktober
          </note>
          <note type="speaker">
            1992/93:23 av Christina Linderholm (c) till kommunikationsministern
            om kommunikationsdepartementets ärendeberedning:
          </note>
          <note>
            Flera olika frågor som berör storstadsmiljön behandlas för närvarande
            inom kommunikationsdepartementet. Det gäller t.ex.
          </note>
          <note>
            Bromma flygfält och den s.k. Dennisuppgörelsen.
          </note>
          <note>
            Inom regeringen finns förutom det övergripande miljöansvaret
            hos miljö- och naturresursdepartementet också ett sektorsvis miljöansvar
            hos varje fackdepartement.
          </note>
          <note>
            Jag vill fråga kommunikationsministern:
          </note>
          <note>
            Hur bedöms miljökonsekvenser av olika alternativa handlingslinjer
            när viktiga beslut som påverkar storstadsmiljön bereds inom departementet?
          </note>
          <note type="speaker">
            1992/93:24 av Margareta Viklund (kds) till socialministern om
            gatubarn i Sverige:
          </note>
          <note>
            I dag debatteras om vi i Sverige har barn som kan kallas gatubarn.
            Enligt vissa utredningar, visserligen omdiskuterade, skall i Stockholms
            city finnas en kärntrupp på ca 50 barn som skulle kunna kallas
            gatubarn. De har ingen eller mycket sporadisk kontakt med sina
            familjer. Av barn i åldern 12--18 år är det i Stockholmsområdet
            omkring 1 500 barn och ungdomar som under någon del av ett år
            lever som gatubarn i city eller tillfälligt slår följe med gatubarn.
          </note>
          <note>
            Socialdepartementet och Socialstyrelsen har i ett enkätsvar till
            Europarådet medgivit att Sverige har gatubarn/hemlösa barn.
          </note>
          <note>
            Vad tänker socialministern göra för att inlemma dessa barn i
            samhället och för att förebygga förekomsten av gatubarn/hemlösa
            barn?
          </note>
          <note type="speaker">
            1992/93:25 av Dan Ericsson i Kolmården (kds) till näringsministern
            om beloppsgränsen i atomansvarighetslagen:
          </note>
          <note>
            Marknadsdekonomin måste fungera så att alla olika typer av miljöstörande
            verksamheter är fullt ut ansvariga för de skador som kan uppkomma
            på omgivningen i samband med driften, eller på grund av olycka.
            I atomansvarighetslagen finns en beloppsbegränsning som innebär
            att innehavaren av en atomanläggning i dag bara är ansvarig upp
            till
          </note>
          <note>
            1 200 miljoner kronor. Detta belopp kommer inte räcka vid en
            stor olycka.
          </note>
          <note>
            I regeringens proposition från oktober 1991 om atomansvaret skriver
            man att ''utgångspunkten för den svenska lagstiftningen är att
            atomskador i första hand skall bäras av kärnkraftsindustrin''.
            Om målet är att ansvaret skall bäras av kärnkraftsindustrin, då
            borde också lagstiftningen följa detta.
          </note>
          <note>
            I Tyskland har man upphävt beloppsbegränsningen i sin atomskadelagstiftning
            och de menar att det är förenligt med intentionerna i Pariskonventionen.
          </note>
          <note>
            Är näringsministern beredd att låta marknadsekonomin vara gällande
            även för kärnkraftsindustrin på det sätt som man är i
          </note>
          <note>
            Tyskland?
          </note>
          <note type="speaker">
            1992/93:26 av Kent Olsson (m) till jordbruksministern om skärgårdsbefolkningens
            rätt till fiske:
          </note>
          <note>
            Enligt utredningen Ds 1992:70 ''Enklare fiskebestämmelser'',
            som nyligen presenterats, föreslås en begränsning av användandet
            av fiskeredskap. Utredningen föreslår bl.a. att en begränsning
            till 6 hummertinor och 180 meter garn införs. Detta skulle innebära
            ett stort intrång i urgamla vanor för den bofasta skärgårdsbefolkningen.
          </note>
          <note>
            Vilka förändringar av utredningens förslag är jordbruksministern
            beredd att göra så att skärgårdsbefolkningens urgamla rätt att
            fiska inte begränsas?
          </note>
          <note>
            1992/93:27 av Ulf Melin (m) till statsrådet Beatrice
          </note>
          <note>
            Ask om effektivare studier i skolan:
          </note>
          <note>
            Regeringens ambition är att skapa Europas bästa skola. För att
            skapa denna skola förbereds och genomförs ett antal viktiga förändringar:
            en ny läroplan, ett nytt betygssystem, fler fristående skolor,
            rätten att välja skola, ett bättre utvärderingssystem m.m. Det
            finns också anledning att se över arbetet i skolan.
          </note>
          <note>
            I en nyligen publicerad ESO-rapport ''Hur bra är vi?'' (Ds 1992:83)
            tar man bl.a. upp arbetstiderna i skolan och i hemmet. Sverige
            tillhör de länder som har det kortaste skolåret (180 dagar) tillsammans
            med USA och Belgien. Japan har det i särklass längsta (243 dagar).
            Om man ser till läxläsning/hemarbete ligger Belgien, Frankrike
            och
          </note>
          <note>
            Nederländerna högst med 9,1 alternativt 7,4 och
          </note>
          <note>
            8,4 resp. 7,0 timmar/vecka, medan Sverige ligger lägst, med bara
            2,3 timmar/vecka.
          </note>
          <note>
            Enligt min mening är det inte realistiskt att förlänga skolåret,
            däremot är det med redovisade siffror som underlag fullt möjligt
            att effektivisera studierna genom att öka tiden för läxläsning
            och hemarbete.
          </note>
          <note>
            Vilka åtgärder ämnar statsrådet vidta för att öka elevernas möjligheter
            att lära?
          </note>
          <note type="speaker">
            1992/93:28 av Sigge Godin (fp) till arbetsmarknadsministern om
            tidigareläggning av investeringar inom järnvägsområdet:
          </note>
          <note>
            Svensk järnvägsindustri är mycket konkurrenskraftig och branschen
            utnyttjar den senaste tekniken framgångsrikt. Tågtillverkningen
            engagerar mer än 500 små och stora företag på 100
          </note>
          <note>
            orter i landet. Investeringar i nya tåg tillfaller nästan uteslutande
            svensk industri och skapar därmed många svenska arbetstillfällen.
          </note>
          <note>
            På grund av reducerade order från bl.a. SJ riskerar produktionen
            att successivt avvecklas såväl i
          </note>
          <note>
            Kalmar som i Örnsköldsvik fr.o.m. 1993.
          </note>
          <note>
            Långsiktigt innebär detta en nedläggning av svensk järnvägsfordonsindustri
            vilken innebär att ytterligare 1 500 arbetstillfällen försvinner
            från
          </note>
          <note>
            ABB Traction. Det betyder att det projekt som
          </note>
          <note>
            Banverket driver kommer att trafikeras enbart med importerade
            fordon.
          </note>
          <note>
            I uppgörelsen mellan regeringen och
          </note>
          <note>
            Socialdemokraterna aviseras tidigareläggning av investeringar
            i affärsverken för 1 000 miljoner kronor.
          </note>
          <note>
            Jag vill med anledning av detta ställa följande fråga till arbetsmarknadsministern:
            Anser regeringen att avsätta några av dessa medel för investeringar
            inom järnvägsområdet?
          </note>
          <note type="speaker">
            1992/93:29 av Göthe Knutson (m) till justitieministern om skytteutbildning
            för intagna i kriminalvårdsanstalt:
          </note>
          <note>
            En grupp interner på fängelset i Halmstad har fått utbildning
            i lerduveskytte med hagelgevär. Det skedde utanför fängelset i
            onsdags.
          </note>
          <note>
            Anstaltsledningen vid fängelset har arrangerat utbildningen.
            Enligt tidningsuttalande ingår skytteutbildningen i ett projekt
            för anpassning tillbaka till livet utanför fängelset!
          </note>
          <note>
            Visst är det häpnadsväckande! Det påminner om hur en grupp interner
            för några år sedan fick resa till fjällen på en kurs i bergsklättring.
          </note>
          <note>
            Kriminalvårdsstyrelsen medgav då att utbildning som underlättar
            rymning är mindre lämplig. Tydligt är att sådan information bör
            upprepas. Exempelvis kan man tänka sig att gevärsbeväpnade fångar
            struntar i lerduvorna och reser vapnen mot sina vaktare!
          </note>
          <note>
            Vilka åtgärder avser justitiministern vidta i syfte att förhindra
            nya galna ''utbildningsprojekt'' inom kriminalvården?
          </note>
          <note type="speaker">
            1992/93:30 av Robert Jousma (nyd) till försvarsministern om försvarsbeslutet:
          </note>
          <note>
            Enligt regeringsformen är riksdagen folkets främsta företrädare.
            Riksdagen stiftar lag, beslutar om skatt till staten och bestämmer
            hur statens medel skall användas. Under våren 1992 fattade riksdagen
            beslut om försvarspolitiken. Regeringen har därefter tillsammans
            med den socialdemokratiska partiledningen i princip upphävt det
            försvarspolitiska beslutet, vilket alltså har skett utan riksdagens
            medverkan.
          </note>
          <note>
            Vilka säkerhetspolitiska bedömningar låg till grund för regeringens
            uppgörelse med socialdemokraterna?
          </note>
          <note>
            1992/93:31 av Göthe Knutson (m) till kulturministern om behandlingen
            av vissa
          </note>
          <note>
            Kosovoalbaners asylansökan:
          </note>
          <note>
            Till min häpnad meddelas att de asylsökande
          </note>
          <note>
            Kosovoalbanerna på herrgården i Koppom, riksbekant efter vandalisering
            nyligen, skall flyttas till en annan flyktingförläggning i vårt
            land.
          </note>
          <note>
            Enligt nyhetsmeddelanden har polisens förhör och utredning efter
            vandaliseringen av flyktingförläggningen i Koppom inte lett fram
            till något erkännande.
          </note>
          <note>
            Kosovoalbanerna har, säger de, inte sett eller hört någonting
            -- trots att inredning för hundratusentals kronor slogs sönder
            i herrgården.
          </note>
          <note>
            Man frågar sig: Vad händer nu? Har fallet avskrivits av polisen?
            Har vårt samhälle kapitulerat inför
          </note>
          <note>
            Kosovoalbanernas taktik? Enligt min uppfattning är i nuläget
            samtliga på flyktinganläggningen i
          </note>
          <note>
            Koppom misstänkta för vandaliseringen.
          </note>
          <note>
            Till kulturministern, tillika invandrarministern, vill jag ställa
            frågan:
          </note>
          <note>
            Hur länge dröjer det innan de misstänktas asylansökningar är
            behandlade och utvisning verkställd?
          </note>
          <note type="speaker">
            1992/93:32 av Ingegerd Sahlström (s) till justitieministern om
            nämndemäns kunskaper om våldsbrott mot kvinnor:
          </note>
          <note>
            Många människor har upprörts över domen i
          </note>
          <note>
            Trollhättans tingsrätt gällande våldtäkten på en 13-
          </note>
          <note>
            årig flicka. Med rätta har det blivit starka reaktioner efter
            domslutet.
          </note>
          <note>
            Inom det Socialdemokratiska kvinnoförbundet har vi under många
            år fört en kamp mot kvinnovåldet.
          </note>
          <note>
            I dag talar vi åter om kvinnors rätt till kvinnofrid.
          </note>
          <note>
            Lagar har skärpts till gagn för kvinnor som utsatts för våldsbrott.
          </note>
          <note>
            Trots detta utdöms straff som dåligt tycks överensstämma med
            lagens mening. Man förvånas och upprörs över den kvinnosyn som
            fortfarande tycks råda bland människor som är satta att tillämpa
            lagen. Det är ytterst angeläget att samhället tar de brott som
            kvinnor utsätts för på allvar och att lagstiftarens intentioner
            om ett jämställt samhälle efterlevs.
          </note>
          <note>
            Tänker justitieministern verka för att skärpa nämndemännens kunskaper
            gällande frågor som rör våld mot kvinnor?
          </note>
          <note>
            1992/93:33 av Berith Eriksson (v) till utrikesministern om de
            etniska konflikterna i
          </note>
          <note>
            Turkiet:
          </note>
          <note>
            Det har varit ett gemensamt intresse för den turkiska regimen
            och den kurdiska organisationen
          </note>
          <note>
            PKK att inga andra kurdiska politiska organisationer skall kunna
            utvecklas och etablera sig. Turkiet har med hänvisning till att
            den bekämpar terrorister bl.a. kunna undertrycka kurdernas krav
            på kulturella och språkliga rättigheter. Tills för helt nyligen
            förnekade man t.o.m. deras existens som folk.
          </note>
          <note>
            Till följd av Turkiets politik har PKK kunnat växa sig allt starkare.
            Nu har händelserna utvecklats på ett sätt, som håller på att glida
            båda sidorna ur händerna.
          </note>
          <note>
            I Turkiet finns enligt en del bedömare 15 miljoner kurder, varav
            cirka fem miljoner i andra provinser än de kurdiska. De etniska
            konflikterna växer snabbt och oroväckande i hela landet. Etniska
            utrensningar av kurder har rapporterats från en del städers bostadsområden.
          </note>
          <note>
            Jag vill fråga utrikesministern:
          </note>
          <note>
            -- Vilka initiativ är regeringen beredd att ta för att förhindra
            att man i Turkiet får en utveckling liknande den i det f.d. Jugoslavien?
          </note>
          <note type="speaker">
            1992/93:34 av Berith Eriksson (v) till utrikesministern om förklaring
            till inrättandet av ett krigsråd i Turkiet:
          </note>
          <note>
            Turkiska tidningar spekulerar just nu om riskerna för en militärkupp
            och rent av inbördeskrig. Ett slags militärkupp kan ju sägas redan
            vara genomförd i praktiken i och med att säkerhetsrådet satts
            åt sidan och ett s.k. krigsråd inrättats.
          </note>
          <note>
            Detta är en oroväckande utveckling, och mot bakgrund av det konfliktfyllda
            läget på Balkan borde ESK agera.
          </note>
          <note>
            Jag vill därför fråga utrikesministern:
          </note>
          <note>
            -- Har regeringen eller avser regeringen att inom ramen för ESK-processen
            begära en förklaring från
          </note>
          <note>
            Turkiet om åtgärden att inrätta ett krigsråd?
          </note>
          <note type="speaker">
            1992/93:35 av Eva Zetterberg (v) till statsministern om reformer
            på handikappområdet:
          </note>
          <note>
            Det råder oklarheter och förvirring när det gäller pengar till
            att genomföra det som en enig handikapputredning föreslagit för
            att förbättra de handikappades livssituation.
          </note>
          <note>
            Ena dagen kommer försäkringar från socialdepartementet om att
            pengar finns till dessa reformer och nästa dag förklarar statsministern
            att vi inte har råd och att de handikappade får vänta tills ekonomin
            blir bättre. Jag tycker det är viktigt att det ges klara och raka
            besked om hur det förhåller sig med handikappreformerna.
          </note>
          <note>
            Jag vill därför fråga statsministern:
          </note>
          <note>
            -- Kommer regeringen att genomföra handikapputredningens förslag
            till reformer på handikappområdet under denna valperiod?
          </note>
          <note>
            1992/93:36 av Berith Eriksson (v) till statsrådet Alf
          </note>
          <note>
            Svensson om åtgärder mot kränkningar av de mänskliga rättigheterna
            i Turkiet:
          </note>
          <note>
            Alarmerande rapporter kommer från Turkiet om systematiska och
            mycket grova kränkningar av de mänskliga rättigheterna. Stiftelsen
            för mänskliga rättigheter i Turkiet (Türkiye Insan Haklari Vakfi)
          </note>
          <note>
            har lämnat en 39-sidig redogörelse för ohyggliga övergrepp från
            såväl polis, militär som PKK-
          </note>
          <note>
            anhängare avseende tiden 8 september till 6
          </note>
          <note>
            oktober i år. Tortyr, mord utförda av kända eller okända förövare,
            försvinnanden och godtyckliga frihetsberövanden förekommer i oerhört
            stor omfattning.
          </note>
          <note>
            Jag vill därför fråga statsrådet Alf Svensson:
          </note>
          <note>
            Vilka åtgärder tänker regeringen vidta för att protestera mot
            Turkiets brott mot de mänskliga rättigheterna och för att förmå
            Turkiet att upphöra med fortsatta kränkningar?
          </note>
          <note type="speaker">
            1992/93:37 av Berith Eriksson (v) till utrikesministern om FN-embargot
            för Irak:
          </note>
          <note>
            Under Gulfkriget bombades infrastrukturen sönder och samman även
            i den kurdiska delen av
          </note>
          <note>
            Irak. Nu är det till följd av FN-embargot mot Irak inte möjligt
            att införa teknisk utrustning och materiel, som erfordras för
            att exempelvis återuppbygga telefonförbindelser och elförsörjning.
            Det är också nödvändigt att införa drivmedel för motorfordon och
            fotogen för uppvärmning av bostäderna. Nu hugger man ner den lilla
            skog som finns, frutkträd och annat brännbart, och det får ju
            konsekvenser för miljön i framtiden.
          </note>
          <note>
            FN:s beslut att skydda kurderna får inte leda till att kurderna
            skyddas till döds. Deras isolering från omvärlden, kommunikationssvårigheterna
            inne i landet liksom bristande el- och bränsleförsörjning medför
            stora påfrestningar för kurderna. Det hotar den fortsatta demokratiuppbyggnaden
            och deras överlevnad.
          </note>
          <note>
            Jag vill fråga utrikesministern:
          </note>
          <note>
            På vilket sätt avser regeringen att verka för att FN-
          </note>
          <note>
            embargot hävs för den kurdiska delen av Irak?
          </note>
          <note type="speaker">
            1992/93:38 av Bengt Hurtig (v) till kommunikationsministern om
            personalnedskärningarna vid SJ Gods:
          </note>
          <note>
            För att uppnå målet att SJ skall gå med vinst till kommande årsskifte
            avskedas nu hundratals anställda från SJ Gods. I Norrbottens län
            hotas 75
          </note>
          <note>
            SJ-anställdas arbeten.
          </note>
          <note>
            Åtgärderna i Europa för att föra över godstrafik till järnväg
            kan inom något år slå igenom också i vårt land samtidigt som konjunkturen
            förbättras. I en sådan framtid kan SJ Gods på grund av nedskärningar
            av personal stå utan kapacitet att möta hela efterfrågan. Under
            tiden har arbetslösa järnvägsarbetare kostat samhället tiotals
            miljoner kronor.
          </note>
          <note>
            -- Är kommunikationsministern beredd att ta något initiativ för
            att minska de planerade avskedandena vid SJ Gods?
          </note>
          <note type="speaker">
            1992/93:39 av Ingela Mårtensson (fp) till utrikesministern om
            åtgärder mot kränkningar av de mänskliga rättigheterna i Turkiet:
          </note>
          <note>
            Situationen i östra Turkiet har försämrats påtagligt den senaste
            tiden. Amnesty International rapporterar om allt värre övergrepp.
            Bl.a. lever en mängd författare, journalister och parlamentariker
            under dödshot.
          </note>
          <note>
            Sverige kommer att överta ordförandeskapet i den europeiska säkerhetskonferensen
            ESK i december i år. I regeringensförklaringen framhöll statsministern
            att ''det innebär ett stort ansvar när det gäller att söka lösningar
            på konflikter och förebygga kriser på vår kontinent och ger Sverige
            möjlighet att spela en viktig roll i utformningen av en ny freds-
            och samarbetsordning i Europa.''
          </note>
          <note>
            Mot denna bakgrund vill jag fråga utrikesministern:
          </note>
          <note>
            Kommer Sverige att ta upp frågan om det ökade våldet och de allt
            grövre brotten mot mänskliga rättigheter i Turkiet vid ESK:s ministermöte
            i
          </note>
          <note>
            Stockholm i december?
          </note>
          <note type="speaker">
            1992/93:40 av Lennart Brunander (c) till jordbruksministern om
            kontrollen av importerat kött:
          </note>
          <note>
            Den ökade internationaliseringen med bl.a. en ökad import av
            livsmedel från andra länder har fördelar men också risker. Reglerna
            för hur produktionen och tillverkningen av livsmedel sker är inte
            desamma i Sverige och ute i Europa. I
          </note>
          <note>
            många länder, från vilka livsmedelsprodukter i dag importeras,
            är kontrollen bristfällig.
          </note>
          <note>
            Nu aktuellt fall är kött importerat från Danmark där en hög andel
            av köttet innehöll salmonellabakterier. De aktuella partierna
            har stoppats men grundfrågan kvarstår: Är vår beredskap på detta
            område och de krav vi ställer på kontrollen tillräcklig?
          </note>
          <note>
            Eftersom en ökad andel av det köttet vi äter importeras är det
            en viktig fråga för alla konsumenter: Kan jag känna mig säker
            på det kött jag köper?
          </note>
          <note>
            Frågans vikt understryks av att ett ökat antal personer i Sverige
            insjuknar i salmonella. En dominerande del har ätit just importerat
            kött.
          </note>
          <note>
            Jag anhåller att få ställa följande fråga till jordbruksministern:
          </note>
          <note>
            Vad kommer jordbruksministern att göra för att förstärka kontrollen
            så att salmonellasmittat kött inte kommer ut till konsumenten?
          </note>
          <note type="speaker">
            1992/93:41 av Karin Starrin (c) till justitieministern om straffutmätningen
            vid sexualbrott mot barn:
          </note>
          <note>
            I prop. 1991/92:35 förordades en ändring i brottsbalkens bestämmelser
            om sexualbrott.
          </note>
          <note>
            Ändringen i brottsbalken motiveras av att man vill stärka skyddet
            för barn och ungdom mot att bli utnyttjade i sexuella sammanhang
            samt i strafflagstiftningen markera allvaret i sexuella övergrepp
            mot barn och ungdomar.
          </note>
          <note>
            I bestämmelserna om straffutmätning fördes offrets låga ålder
            in såsom en omständighet som särskilt skall beaktas vid bedömning
            om gärningen skall anses grov.
          </note>
          <note>
            Jag har under senare tid fått flera synpunkter på tillämpningen
            av lagstiftningen i olika rättsfall.
          </note>
          <note>
            Exempelvis kan nämnas den debatt som förorsakats av ett domstolsbeslut
            där gärningsmannen ej dömdes efter den strängare straffsatsen
            trots offrets ringa ålder på 13 år. De synpunkter som framförts
            till mig visar på ett stort missnöje med tillämpningen av lagstiftningen
            i ärenden där unga människor utsatts för sexualbrott. Som jag
            ser det indikeras här en diskrepans mellan det allmänna rättsmedvetandet
            och den faktiska tillämpningen.
          </note>
          <note>
            Mot denna bakgrund vill jag fråga statsrådet:
          </note>
          <note>
            Överväger den svenska regeringen göra en ny översyn och vidta
            lagstiftningsåtgärder där rekvisitet låg ålder vid bedömning av
            gärningens straffvärde skärps och än klarare markeras?
          </note>
          <note type="speaker">
            1992/93:42 av Lennart Daléus (c) till justitieministern om ökat
            skydd för våldshotade kvinnor:
          </note>
          <note>
            Nu påbörjas verksamhet med livvakter till särskilt hotade kvinnor.
          </note>
          <note>
            Avser regeringen att också pröva möjligheten att punktbevaka
            de aktuella våldsverkarna?
          </note>
          <note type="speaker">
            1992/93:43 av Lennart Daléus (c) till näringsministern om avveckling
            av kärnkraften:
          </note>
          <note>
            I dag står fem svenska kärnreaktorer stilla av säkerhetsskäl.
            Samtidigt redovisas elöverskott för flera år framöver. Överskottet
            uppgår till minst 10
          </note>
          <note>
            Twh per år vilket motsvarar två mindre reaktorer.
          </note>
          <note>
            Överskottet är beräknat med utgångspunkterna att alla nödvändiga
            säkerhetsmarginaler skall finnas.
          </note>
          <note>
            Energiuppgörelsen ligger fast vilket innebär att kärnkraften
            skall vara avvecklad senast år 2010.
          </note>
          <note>
            Avser regeringen att mot denna bakgrund nu vidta konkreta åtgärder
            för att påbörja avställningen och därmed avvecklingen av kärnkraften?
          </note>
          <note type="speaker">
            1992/93:44 av Ingvar Johnsson (s) till kommunikationsministern
            om nedläggning av stationer i Älvsborgs län:
          </note>
          <note>
            Enligt uppgift i massmedia kommer SJ i sin kommande treårsplan
            att förorda nedläggning av stationer och en begränsning av öppethållandet
            på vissa andra stationer.
          </note>
          <note>
            I Älvsborgs län skulle enligt dessa uppgifter stationerna i Åmål,
            Vänersborg och Trollhättan beröras. Dessa stationer betjänar befolkningen
            i en stor region och har stor betydelse för trafikförsörjningen.
            Förslaget skulle påverka möjligheterna att behålla och utveckla
            en bra persontrafik.
          </note>
          <note>
            Jag vill därför ställa följande fråga:
          </note>
          <note>
            Avser kommunikationsministern att vidta åtgärder för att förhindra
            SJ att lägga ner eller begränsa öppethållandet vid de nämnda stationerna?
          </note>
          <note>
            den 12 oktober
          </note>
          <note>
            1992/93:45 av Lars Sundin (fp) till statsrådet
          </note>
          <note>
            Beatrice Ask om Skolverkets föreskrifter om uppgiftsinsamling:
          </note>
          <note>
            Skolverket har gett ut nya föreskrifter om uppgiftsinsamling
            från skolhuvudmännen
          </note>
          <note>
            (SKOLFS 1992:8).
          </note>
          <note>
            Föreskrifterna lägger en omfattande uppgiftsskyldighet på bl.a.
            kommuner och landsting. Kommunerna skall exempelvis för varje
            lärare och skolledare ange personnummer, befattning, fastställd
            undervisningstid, tillfällig undervisning, tillfällig frånvaro,
            tjänstgöringens omfattning, eventuell tjänstledighet samt anställningsslag.
          </note>
          <note>
            Lokalkostnader skall redovisas uppdelade på lönekostnader (exkl.
            personalomkostnader), kapitalkostnader och övriga kostnader för
            lokaler.
          </note>
          <note>
            Många kommuner och landsting befinner sig i en utomordentligt
            pressad ekonomisk situation med starka behov av att rationalisera
            sin verksamhet. I
          </note>
          <note>
            det läget är det förvånande att statsmakterna på detta sätt tynger
            dem med omfattande administrativa pålagor av tvivelaktigt värde.
          </note>
          <note>
            Mot denna bakgrund vill jag fråga skolministern:
          </note>
          <note>
            Vilka åtgärder avser regeringen att vidta med anledning av de
            aktuella föreskrifterna från
          </note>
          <note>
            Skolverket?
          </note>
          <note>
            4 § Svar på frågorna 1992/93:33, 34 och 39 om åtgärder mot kränkningar
            av de mänskliga rättigheterna i Turkiet m.m.
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Ingela Mårtensson har frågat mig om
          </note>
          <note>
            Sverige kommer att ta upp frågan om det ökade våldet och de allt
            grövre brotten mot mänskliga rättigheter i Turkiet vid ESK:s ministermöte
            i
          </note>
          <note>
            Stockholm i december. Berith Eriksson har frågat mig om regeringen
            avser att inom ramen för ESK-
          </note>
          <note>
            processen begära en förklaring från Turkiet om åtgärden att inrätta
            ett krigsråd. Berith Eriksson har också frågat vilka initiativ
            regeringen är beredd att ta för att förhindra att man i Turkiet
            får en utveckling liknande den i Jugoslavien. Jag avser att besvara
            dessa frågor i ett sammanhang.
          </note>
          <note>
            Innan jag går in på svaret vill jag påpeka att jag i ett frågesvar
            den 31 mars i år berörde bakgrunden till frågeställningen.
          </note>
          <note>
            Frågorna om de mänskliga rättigheterna och säkerhetssituationen
            i Turkiet är intimt förknippade med kurdernas ställning i landet.
          </note>
          <note>
            Kurder finns i alla delar av Turkiet. Många har assimilerats
            och integrerats i det turkiska samhället. Ett antal ledande turkiska
            företrädare har kurdiskt ursprung. Den största delen av kurderna
            bor dock i sydöstra delarna av landet och hävdar sin självklara
            rätt till egen kultur och eget språk. Denna folkgrupp har under
            lång tid utsatts för en hårdhänt assimileringspolitik. En viss
            lättnad i bestämmelserna har iakttagits under senare år.
          </note>
          <note>
            Språkförbudet upphävdes t.ex. 1991.
          </note>
          <note>
            Den hårdhänta politiken har gynnat underjordiska organisationer
            av terroristorganisationen PKK:s typ. PKK drar sig inte för våld
            mot civila i sin kamp för en separat kurdisk stat på marxist-leninistisk
            grund. Men PKK åtnjuter svagt stöd även i den sydöstra delen av
            Turkiet. Däremot är stödet starkt för lokalt kurdiskt medinflytande.
            Ett tjugotal lokala kurdiska kandidater invaldes i parlamentet
            för ett år sedan, och dessa har bildat ett parti vid namn HEP.
            Den nya turkiska regeringen införde också strax efter sitt tillträde
            en rad åtgärder i liberaliserande riktning. Ett ministerium för
            mänskliga rättigheter har inrättats, en lag om kortare häktningstider
            har antagits liksom en liberalare arbetsmarknadslagstiftning.
          </note>
          <note>
            Under senare tid har striderna mellan regeringens säkerhetsstyrkor
            och PKK trappats upp. Åtskilliga rapporter om övergrepp och förföljelser
            förekommer från båda sidor.
          </note>
          <note>
            Herr talman! Alla regeringar har en självklar skyldighet att
            bekämpa terroristverksamhet. Det är dock viktigt att detta sker
            i enlighet med demokratiska principer och inom ramen för den internationella
            rättsordningen.
          </note>
          <note>
            Det internationella samfundet kommer även fortsättningsvis att
            behöva göra stora insatser i sydöstra Europa och Mellanöstern
            för att bidra till konfliktlösning och en fredlig och demokratisk
            utveckling, samt förhindra spridning av de krig och konflikter
            som pågår. Turkiet är i flera av dessa sammanhang en viktig aktör,
            som kan göra betydande insatser för att öka stabiliteten såväl
            på
          </note>
          <note>
            Balkan som i Kaukasus, Centralasien och
          </note>
          <note>
            Mellanöstern.
          </note>
          <note>
            Desto viktigare är att Turkiet inom sina egna gränser tillämpar
            en demokratisk rättsordning. Vi anser att Turkiet måste acceptera
            en enskild klagorätt till Europadomstolen i Strasbourg som är
            tillämplig i alla delar av landet. Turkiets hantering av de mänskliga
            rättigheterna i sitt eget land är av stor betydelse när landet
            söker en ökad integration i det europeiska samarbetet. Turkiet
            har självfallet som ESK-medlem gjort åtaganden att respektera
          </note>
          <note>
            ESK:s principer om demokratiska och mänskliga rättigheter.
          </note>
          <note>
            Uppgifterna om att ett krigsråd skulle ha upprättats i Turkiet
            har jag inte kunnat få bekräftade. Jag avstår därför från kommentarer
            om detta.
          </note>
          <note>
            Olikheterna mellan situationen i Jugoslavien och
          </note>
          <note>
            Turkiet är påtagliga. Kurdfrågan är Turkiets dominerande etniska
            problem, medan Jugoslavien och Balkan i övrigt har ett otal sådana.
            Jugoslavien var också fram till sitt sönderfall en kommunistdiktatur,
            medan Turkiet har genomgått en stadig utveckling i demokratisk
            riktning under
          </note>
          <note>
            80-talet.
          </note>
          <note type="speaker">
            Anf. 2 BERITH ERIKSSON (v):
          </note>
          <note>
            Herr talman! Fru utrikesminister! Jag ber om ursäkt för att jag
            kom litet sent. Jag hade missuppfattat tiden och trodde att vi
            började 14.30
          </note>
          <note>
            i dag.
          </note>
          <note>
            Jag har snabbt hunnit läsa igenom utrikesministerns svar, och
            jag noterar naturligtvis att det är större skärpa i det än vad
            det har varit i svar på frågor om Turkiet som jag har ställt tidigare.
          </note>
          <note>
            Det är mycket glädjande.
          </note>
          <note>
            Jag har -- liksom även utrikesdepartementet, om jag har förstått
            det rätt -- fått ta del av några rapporter, bl.a. från Lord Avenbury,
            som är ordförande i kommittén för mänskliga rättigheter i parlamentet
            i Storbritannien och som gjorde en resa till Turkiet i början
            av september, samt från
          </note>
          <note>
            British Royal Institute. I båda dessa rapporter sägs att detta
            är en konflikt som riskerar att sprida sig till andra städer i
            Turkiet, och det kan sluta verkligt illa.
          </note>
          <note>
            Jag har också fått ta del av reaktionerna i andra länder, bl.a.
            i Storbritannien, Tyskland, Holland och Schweiz. I Holland har
            man t.ex. tagit initiativ för att denna fråga skall tas upp på
            ESK:s dagordning.
          </note>
          <note>
            Jag undrar om utrikesministern har fått ta del av de här planerna.
            Vad förbereder man i utrikesdepartementet?
          </note>
          <note type="speaker">
            Anf. 3 INGELA MÅRTENSSON (fp):
          </note>
          <note>
            Herr talman! Jag tackar utrikesministern för svaret.
          </note>
          <note>
            Jag är medveten om att den här frågan togs upp i kammaren innan
            vi gjorde sommaruppehåll, och anledningen till att jag tar upp
            den igen är just att situationen i Turkiet har förvärrats, vilket
            är högst alarmerande.
          </note>
          <note>
            I svaret finns det vissa delar som jag vill ta upp, bl.a. När
            det sägs att många kurder har assimilerats i det turkiska samhället
            och att de inte bara bor i de sydöstra delarna av Turkiet utan
            även i andra delar.
          </note>
          <note>
            Det är riktigt, men merparten av kurderna och därmed problemen
            finns i de sydöstra delarna. Jag har själv träffat kurder som
            har försökt söka arbete i andra delar av Turkiet, men de har påtagliga
            svårigheter, på grund av att det sker en diskriminiering av kurder
            i hela Turkiet.
          </note>
          <note>
            Det sägs också att premiärministern har planer på att försöka
            förmå flera kurder att flytta från sydöstra Turkiet. Det är en
            vanlig procedur för att assimilera en minoritet och inte ta hänsyn
            till dess rättigheter, dess egen kultur osv.
          </note>
          <note>
            Det sägs i svaret att det finns parlamentariker från de olika
            kurdiska delarna, och det är riktigt. Men jag läste häromdagen
            en Amnestyrapport med en lista på 17 namngivna kurdiska parlamentariker
            som hotas till döden på grund av sitt engagemang för kurdernas
            sak. Amnesty går nu ut och ber att man skall agera för de här
            personernas rättigheter.
          </note>
          <note>
            Det borde självklart respekteras att en parlamentariker fungerar
            på det sättet i en demokrati.
          </note>
          <note>
            Jag får ta upp frågan om striderna mellan PKK och turkiska regeringsföreträdare
            i mitt nästa inlägg.
          </note>
          <note>
            Anf. 4 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Bättre sent än aldrig, skulle jag kunna säga. Jag
            är glad när de frågeställare som jag har möjlighet att diskutera
            med också finns här i kammaren. Det är tråkigt att hålla monologer.
          </note>
          <note>
            Det som Berith Eriksson tog upp i fråga om de olika rapporterna
            har en mycket intressant aspekt. Det visar både att det finns
            en stark internationell uppmärksamhet på skeendet i Turkiet och
            att det finns en öppenhet, som gör att de olika rapporterna och
            besöken kan komma till stånd. Det är mycket väsentligt.
          </note>
          <note>
            Kurdfrågan i Turkiet är mycket mångfasetterad.
          </note>
          <note>
            Det är så, Ingela Mårtensson, att många mycket ledande företrädare
            i Turkiet har kurdiskt ursprung. Många kurder är helt och hållet
            integrerade i det turkiska samhället. Samtidigt har kurderna i
            sydöstra Turkiet på många sätt en besvärlig situation, som jag
            har beskrivit i mitt svar.
          </note>
          <note>
            Det är väsentligt att det internationella samfundet, och naturligtvis
            också Sverige, både bilateralt och även multilateralt, fortsätter
            dialogen med Turkiet och företrädare för Turkiets regering och
            parlament. Det är ju på det sättet som omvärlden har möjlighet
            att visa sitt betydande intresse för den här frågan och därmed
            även att utöva en stödjande funktion när det gäller att förbättra
            kurdernas ställning. Vi ser nu ett ökat våld, vilket är att beklaga,
            och vi hoppas i stället återigen få se en rörelse i riktning mot
            ökad respekt för kurdernas etniska och mänskliga rättigheter.
          </note>
          <note type="speaker">
            Anf. 5 BERITH ERIKSSON (v):
          </note>
          <note>
            Herr talman! I sydöstra Turkiet, i Kurdistan, bor tio miljoner
            kurder. Att det finns enstaka kurder som har nått högt uppsatta
            poster i samhället tror jag inte har så stor betydelse i sammanhanget.
          </note>
          <note>
            När det gäller öppenheten och möjligheten att påverka, krävs
            det verkligen att de krav som ställs i olika länder backas upp
            och följs upp av andra av
          </note>
          <note>
            ESK:s medlemsländer. Det är tragiskt att det skall behöva gå
            så långt som det har gjort i Turkiet. Det har varit och är fortfarande
            möjligt att påverka skeendet, men det måste tas mycket större
            krafttag när det gäller att påverka Turkiet än vad som har gjorts
            hittills.
          </note>
          <note>
            Lord Avenbury säger i sin rapport, som jag nämnde, att sådana
            här utrensningar inte har förekommit i Europa sedan Stalins tid.
            Det är ganska hårda ord om vad som sker här.
          </note>
          <note type="speaker">
            Anf. 6 INGELA MÅRTENSSON (fp):
          </note>
          <note>
            Herr talman! Jag skulle vilja ta upp frågan om
          </note>
          <note>
            PKK. Det handlar inte bara om turkiska säkerhetsstyrkor mot PKK.
            Den 19 augusti 1992
          </note>
          <note>
            gick man t.ex. in i staden Sirnak och sköt vilt mot befolkningen.
            Det är civilbefolkningen som kommer till skada. Att PKK också
            utför terroristdåd mot civilbefolkningen gör inte saken bättre
            för de kurder som bor i området. Men det är inte på det här viset
            man skall bekämpa PKK.
          </note>
          <note>
            Det står i svaret att ett land måste följa demokratiska spelregler
            om man skall framställa sig som ett demokratiskt land. Då kan
            man inte trappa upp våldet. Man måste se till att den kurdiska
            befolkningen får de självklara rättigheter den har, som en minoritet.
          </note>
          <note>
            Det är inte bara PKK:are som kommer till skada.
          </note>
          <note>
            Amnesty har en lista som upptar även författare och journalister.
            Sedan februari har nio journalister dödats.
          </note>
          <note>
            Anf. 7 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill ta tillfället i akt och betona något som
            är ett faktum, nämligen att Sverige när vi för bilaterala samtal
            med företrädare för Turkiets regering alltid tar upp frågan om
            de mänskliga rättigheterna och de kulturella rättigheterna för
            kurderna. Det är ett stående tema i våra samtal.
          </note>
          <note type="speaker">
            Anf. 8 BERITH ERIKSSON (v):
          </note>
          <note>
            Herr talman! Sedan jag kom in i riksdagen 1988 och började ställa
            frågor av denna art, har jag alltid fått svaret att Sverige i
            sina bilaterala samtal med
          </note>
          <note>
            Turkiet tar upp detta. Men det har verkligen inte lett till något
            resultat. The British Royal Institute säger att när dialogen mellan
            folket och regeringen bröt samman, rasade hela den politiska strategin.
          </note>
          <note>
            Därför har regeringen i dag ingen annan lösning än militär.
          </note>
          <note>
            Sedan ett år har fler än 100 människor avrättats av dödspatruller.
            Regeringens politik går ut på att driva ut folket från städer
            och byar. Man försöker nu tömma staden Sirnak, med 90 000 invånare.
          </note>
          <note>
            Özal säger också att området inte går att utveckla och att människorna
            snart kommer att flytta västerut. Det är en märklig politik.
          </note>
          <note type="speaker">
            Anf. 9 INGELA MÅRTENSSON (fp):
          </note>
          <note>
            Herr talman! Det är bra att Sverige i bilaterala samtal med Turkiet
            tar upp den brist på mänskliga rättigheter som råder, inte minst
            när det gäller den kurdiska befolkningen men även andra minoriteter
            i Turkiet. Det som förvånar mig är att frågan inte mera kommit
            upp i ESK-processen.
          </note>
          <note>
            Utrikesministern ger inte riktigt svar på min fråga om Sverige
            är berett att ta initiativ i ESK under ministermötet eller den
            närmaste tiden.
          </note>
          <note>
            Utrikesministern har ju nu som ordförande möjlighet att påverka
            agendan. Det vore bra om man inom ESK tog upp frågan med Turkiet
            direkt.
          </note>
          <note>
            Jag har som observatör ansett att man inte har gjort det tillräckligt
            hittills. Man borde också skicka dit en delegation för att observera
            förhållandena.
          </note>
          <note>
            Anf. 10 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är inte korrekt som Berith
          </note>
          <note>
            Eriksson säger att ingenting har hänt. När den nya turkiska regeringen
            tillträdde vidtog man en rad åtgärder i liberaliserande och förbättrande
            riktning för kurderna. Den senaste tiden har som vi vet en upptrappning
            av våldet skett. PKK har spelat en stor roll för att detta har
            skett. Vi vet att det begås övergrepp från båda sidor. Men vi
            måste skilja på frågan om kurderna och PKK. Det tycker jag inte
            att frågeställarna gör. Det är allmänt omvittnat att
          </note>
          <note>
            PKK är en terroristorganisation.
          </note>
          <note>
            Under senare tid har påtagliga saker hänt. Vi har kunnat se att
            de irakiska kurderna faktiskt gör gemensam sak med Turkiet för
            att bekämpa PKK-
          </note>
          <note>
            baser. Man måste skilja på kurdfrågan och vad som sker i PKK:s
            regi. Det är oerhört väsentligt.
          </note>
          <note type="speaker">
            Anf. 11 BERITH ERIKSSON (v):
          </note>
          <note>
            Herr talman! Det är just det vi försöker göra. Vi har inte tagit
            parti för PKK:s agerande. Men det kan inte vara möjligt att Turkiet
            år efter år skall kunna härja och närmast gå bärsärkagång i dessa
            provinser under täckmanteln att man bekämpar en terroristorganisation.
            Enligt rapporten från the
          </note>
          <note>
            British Royal Institute har USA och Storbritannien börjat klaga
            på premiärminister Demirel, eftersom han har avstått från att
            göra sina utlovade reformer till regeringspolitik. Det är sanningen.
            Demirel lovade en massa saker, men har på intet sätt omsatt det
            i verkligheten. Läget har hela tiden försämrats.
          </note>
          <note type="speaker">
            Anf. 12 INGELA MÅRTENSSON (fp):
          </note>
          <note>
            Herr talman! Jag vill också absolut ta avstånd från det sätt
            på vilket PKK bedriver terror. Jag tror inte att man över huvud
            taget kan nå fram till några lösningar genom våld. Det gäller
            både PKK och de turkiska säkerhetsstyrkorna. Jag tar avstånd från
            allt våld. Men genom att Turkiet trappar upp våldet ger man näring
            för den terroristorganisation som finns.
          </note>
          <note>
            Man måste finna andra metoder för att komma till rätta med problemen,
            så att PKK också försvinner ur bilden, med de metoder som den
            organisationen använder sig av. Jag vill klart säga ifrån att
            jag inte ställer mig bakom de metoderna.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:37 om FN-embargot för Irak
          </note>
          <note>
            Anf. 13 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Berith Eriksson har frågat mig om regeringen avser
            att verka för att FN-embargot hävs för den kurdiska delen av Irak.
            Frågan ställs mot bakgrund av den kurdiska befolkningens utsatta
            och prekära humanitära situation i norra
          </note>
          <note>
            Irak.
          </note>
          <note>
            Regeringen har sedan lång tid med oro följt den kurdiska befolkningens
            svåra situation i norra Irak, och vi ser nu allvarligt på FN:s
            information om ett försämrat humanitärt läge inför den kommande
            vintern.
          </note>
          <note>
            Herr talman! FN:s säkerhetsråd beslutade införa omfattande sanktioner
            mot Irak under våren 1991, innefattande bl.a. ett totalt handelsembargo.
            I
          </note>
          <note>
            rådets resolution 687, som antogs i april 1991
          </note>
          <note>
            fastställdes inom en rad områden fredsvillkoren för
          </note>
          <note>
            Irak. Ett hävande av sanktionerna är avhängigt av att dessa villkor
            uppfylls.
          </note>
          <note>
            Då sanktionerna mot Irak grundar sig på ett beslut av FN:s säkerhetsråd
            har Sverige som lojal medlemsstat att såväl följa som stödja dessa.
            Någon diskussion att särskilja olika områden inom Irak har inte
            förts i FN:s säkerhetsråd, och något sådant torde inte betraktas
            som realistiskt.
          </note>
          <note>
            Däremot har FN:s säkerhetsråd i resolution 688
          </note>
          <note>
            fördömt Iraks förtryck mot sin egen civilbefolkning, inkl. kurderna,
            såsom ett hot mot internationell fred och säkerhet i området.
            Härmed har FN tagit ett unikt steg, särskilt motiverat av humanitära
            hänsyn.
          </note>
          <note>
            Den svenska regeringen har aktivt stött FN:s och andra internationella
            organisationers humanitära program i Irak. Omkring 200 miljoner
            kronor beräknas under och efter Gulfkriget ha givits i humanitärt
            bistånd till civilbefolkningen i Irak eller till de irakiska grupper
            -- främst kurder -- som tvingats fly från landet. I detta belopp
            ingår bl.a.
          </note>
          <note>
            stöd med 20 miljoner kronor till FN:s vaktstyrka i norra Irak
            vars uppgift är att skydda distributionen av det humanitära biståndet.
            Jag vill i denna fråga hänvisa till den redogörelse som biståndsministern
            gav i riksdagen den 19 mars i år.
          </note>
          <note>
            Herr talman! Såväl säkerhetsläget som försörjningsläget förblir
            mycket svårt för den kurdiska befolkningen i norra Irak. Den svenska
            regeringen kommer dock att fortsatt noga följa utvecklingen och
            stödja FN:s samt andra internationella organisationers humanitära
            arbete i området.
          </note>
          <note type="speaker">
            Anf. 14 BERITH ERIKSSON (v):
          </note>
          <note>
            Herr talman! Jag tackar utrikesministern för svaret.
          </note>
          <note>
            Jag vill ställa frågan vad realism är i detta sammanhang. Alliansen
            och FN:s säkerhetsråd har beslutat att skydda kurderna. Men det
            kan väl inte bli fråga om ett skydd till döds, att man skyddar
            dem från att få de förnödenheter de behöver inför vintern.
          </note>
          <note>
            Mat, kläder och medicin är det inga problem att få in. Däremot
            är det besvärligt med exempelvis fotogen att värma upp husen med.
            När jag var där för en månad sedan såg jag att man nu har börjat
            hugga ner den lilla skog som finns. Magen säger att den behöver
            mat, och för att kunna laga den maten behöver man bränsle.
          </note>
          <note>
            Man måste tänka på nästa steg och ta initiativ. Vad skall hända
            med norra delen av Irak? Vad skall hända med Kurdistan? Det finns
            ett valt parlament och en regering. En statschef har utsetts.
            Man försöker bygga upp en demokrati. Uppbyggnaden av demokratin
            blir allt svårare i och med att parlament och regering inte har
            möjligheter att lösa folkets problem. Det gäller t.ex. att få
            bränsle.
          </note>
          <note>
            Svenska kurdkommittén återuppbygger byar, och man behöver kunna
            dra fram elektricitet till dem.
          </note>
          <note>
            Man behöver bränsle till bilar och till att värma upp hus. Det
            är nödvändigt att gå vidare.
          </note>
          <note>
            Anf. 15 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag delar Berith Erikssons uppfattning att FN och
            dess medlemsstater måste försöka hjälpa kurderna i deras utsatta
            läge. Det är alldeles klart att så måste ske. Det kan vara av
            intresse att i detta sammanhang notera att mycket av den försörjning
            och hjälpverksamhet som kommer kurderna till del går via Turkiet.
          </note>
          <note>
            Det är när det gäller Berith Erikssons specifika fråga till mig
            som jag har redogjort för bakgrunden till FN:s säkerhetsråds beslut.
            Jag har sagt att jag inte tror att det är realistiskt att förutsätta
            den typ av differentiering som Berith Eriksson efterlyser.
          </note>
          <note>
            Det är alltså på den specifika frågan som jag har svarat på detta
            vis.
          </note>
          <note type="speaker">
            Anf. 16 BERITH ERIKSSON (v):
          </note>
          <note>
            Herr talman! Jag ber om ursäkt om jag missförstod utrikesministern.
            Men det är inte bara en biståndslösning som behövs, utan det behövs
            också en politisk lösning. De initiativen måste också gå genom
            FN.
          </note>
          <note>
            Jag pratade i dag på morgonen med vår ambassadör i Turkiet. I
            turkiska tidningar spekuleras nu om ett
          </note>
          <note>
            Kurdistan i federation med Turkiet som en av lösningarna.
          </note>
          <note>
            Det borde vara möjligt att efter ansökan lämna tillåtelse att
            föra in t.ex. bränsle för vintern. Jag hoppas att det skall kunna
            gå.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:19 om miljöavgiften för vissa lastbilar
          </note>
          <note type="speaker">
            Anf. 17 Statsrådet BO LUNDGREN (m):
          </note>
          <note>
            Herr talman! Wiggo Komstedt har frågat miljöminister Olof Johansson
            om regeringen är beredd att ompröva beslutet om miljöklassdifferentierad
            skatt på tunga lastbilar.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Riksdagens majoritet beslöt i juni 1991 om införande av ett miljöklassystem
            för nya personbilar, lastbilar och bussar. Beslutet syftar till
            att påskynda introduktionen av fordon med goda miljöegenskaper.
          </note>
          <note>
            För att uppnå en sådan styrande effekt infördes en differentierad
            försäljningsskatt. Man kan diskutera om just försäljningsskatten
            är det lämpligaste styrmedlet i detta fall. Utgångspunkten för
            Sverige bör vara att användningen av ekonomiska styrmedel skall
            utformas i samklang med vad som gäller i EG eller i en vidare
            krets. Vi måste finna långsiktiga lösningar som kan harmoniseras
            med
          </note>
          <note>
            EG.
          </note>
          <note>
            De nya reglerna har trätt i kraft så sent som den 1
          </note>
          <note>
            juli i år. Någon utvärering av effekterna av systemet har därför
            naturligt nog ännu inte kunnat ske. Det har emellertid från olika
            håll väckts kritik mot miljöklassystemet. Jag anser att det är
            viktigt att en utvärdering sker snarast, och att därvid EG-
          </note>
          <note>
            aspekterna beaktas.
          </note>
          <note type="speaker">
            Anf. 18 WIGGO KOMSTEDT (m):
          </note>
          <note>
            Herr talman! Jag ber att få tacka statsrådet för svaret. Eftersom
            den aktuella pålagan har kallats miljöavgift, ställde jag frågan
            till miljöminister
          </note>
          <note>
            Olof Johansson. Jag stärks nu emellertid i min uppfattning att
            det är en skatt, en pålaga, eftersom frågan besvaras av skatteministern.
          </note>
          <note>
            Oavsett vem som besvarar frågan är denna pålaga helt obegriplig.
            Jag är medveten om att det var den tidigare socialdemokratiska
            regeringen som kom med förslaget och att en annan riksdagsmajoritet
            beslutade om införandet av denna pålaga. Jag kan emellertid inte
            begripa att den nya regeringen, som gör så mycket som är bra,
            behöver vidhålla ett tidigare fattat beslut, som nu skall genomföras.
          </note>
          <note>
            Svensk åkerinäring har, som många andra branscher, mycket stora
            problem -- uppemot 40 %
          </note>
          <note>
            av kapaciteten är outnyttjad. Därutöver har man en ökad konkurrens
            från utländska åkeriföretag som kör i Sverige under helt andra
            skattebetingelser.
          </note>
          <note>
            Nedgången i åkerinäringen och därmed sammanhängande sysselsättningsproblem
            får också återverkningar i svensk bilindustri och dess sysselsättningmöjligheter.
            Företagen för påbyggnad av lastbilar är nästa bransch som kommer
            att drabbas.
          </note>
          <note>
            När nu regeringen satsar tiotals miljarder kronor för att skapa
            sysselsättning, är det helt obegripligt hur samma regering inför
            nya pålagor som ger ännu mer arbetslöshet. Jag kan förstå att
            man vill straffa dem som inte använder det miljövänligaste alternativet
            som finns, men jag kan inte förstå att de som nu använder den
            miljövänligaste motor som finns i världen ändå skall betala 65
            000 kr -- det gäller för bilar som kostar 350 000 kr -- vilket
            är en ganska stor pålaga. I andra länder gör man tvärtom.
          </note>
          <note>
            Man premierar dem som använder miljövänlig teknik.
          </note>
          <note>
            I svaret sägs att denna pålaga syftar till att påskynda introduktionen.
            Det gör den inte alls. Nu besiktigas det så mycket som möjligt
            före årsskiftet, därför att man vill hinna få in bilarna. Därmed
            skulle man slippa betala denna avgift, och också slippa miljömotorn,
            konstigt nog.
          </note>
          <note>
            Jag vet att skatteministern är mycket angelägen att sänka skatter,
            och jag vädjar nu till skatteministern att övertyga de övriga
            i regeringspartierna om det mycket olämpliga i att fullfölja socialdemokratisk
            politik. Jag utgår från att skatteministern har många kloka regeringskolleger.
          </note>
          <note type="speaker">
            Anf. 19 Statsrådet BO LUNDGREN (m):
          </note>
          <note>
            Herr talman! Självfallet är hela regeringen besjälad av ambitionen
            att lägga fram förslag som är positiva och som åsyftar ett bra
            resultat. Det är viktigt att slå fast att det inte är den nuvarande
            regeringen som har lagt fram det här förslaget och att det inte
            heller är den nuvarande regeringen som är ansvarig för beslut
            som har fattats före riksdagsvalet år 1991.
          </note>
          <note>
            Beslutet är fattat av en majoritet, och beslutet och dess utformning
            har ifrågasatts från många utgångspunkter. Beslutet har exempelvis
            ifrågasatts från miljösynpunkt, eftersom introduktionen av miljövänlig
            teknik skulle kunna fördröjas. Jag menar att man just därför,
            utan att gå in på detaljer, snarast måste utvärdera de EG-
          </note>
          <note>
            aspekter som finns, också sett ur ett europeiskt perspektiv.
          </note>
          <note>
            Självfallet har åkerinäringen i Sverige problem, och den kan
            komma att få fler problem. Det är därför min ambition, när utrymme
            kan skapas, att försöka se till att få en skattebelastning som
            ter sig mer rimlig, också sett ur ett europeiskt perspektiv.
          </note>
          <note type="speaker">
            Anf. 20 WIGGO KOMSTEDT (m):
          </note>
          <note>
            Herr talman! Det är faktiskt nu, skatteministern, som problemen
            uppstår. Fr.o.m. den 1 januari
          </note>
          <note>
            1993, och vad avser 1993-års modeller, får man inte igenom något
            fordon i Svensk Bilprovnings besiktning med mindre än dels att
            det skall ha den här miljömotorn, dels att 65 000 kr skall betalas.
          </note>
          <note>
            Fram till årsskiftet kan vi besiktiga fordon utan miljövänlig
            motor hur mycket vi vill. Det kostar inget extra. Det här beslutet
            kommer inte att påskynda det hela, utan det kommer att bli ett
            enormt vakuum när vi kommer fram till årsskiftet.
          </note>
          <note>
            Det kommer att bli mycket byggande och besiktigande före årsskiftet,
            något som inte gör det hela bättre.
          </note>
          <note>
            Om man skall se det hela från miljösynpunkt, borde man också
            beakta de polska lastbilar som varje morgon kör av färjan i hamnen
            i Ystad. Då ser det ut som när de gamla ångloken på sin tid drog
            i gång maskinerna. Så svart är det i luften. Vill man ta hänsyn
            till miljön, skall det göras utifrån ett internationellt perspektiv.
            Att belasta svensk åkerinäring, som konkurrerar på dessa villkor,
            med ytterligare avgifter är inte rättvist.
          </note>
          <note type="speaker">
            Anf. 21 Statsrådet BO LUNDGREN (m):
          </note>
          <note>
            Herr talman! Jag inser problematiken rent allmänt sett när det
            gäller skattebelastningen i Sverige, precis som jag tidigare sade.
            Det finns anledning att fundera över ur ett annat perspektiv,
            när det finns ett större samhällsekonomiskt utrymme.
          </note>
          <note>
            För att i någon mån undanröja problem som kan uppkomma har regeringen
            aviserat ett förslag om en senareläggning av den tidpunkt när
            beslutet skall träda i kraft för vissa fordonstyper. Dessutom
            finns det anledning, som jag säger i svaret, att mycket snabbt
            utvärdera resultatet och eventuellt återkomma med förslag som
            utgår från denna utvärdering.
          </note>
          <note type="speaker">
            Anf. 22 WIGGO KOMSTEDT (m):
          </note>
          <note>
            Herr talman! Det är inte lätt att göra en tillräckligt snabb
            utvärdering, eftersom det här vakuumet kommer att uppstå vid den
            tidpunkt som jag tidigare åberopat. Men, snälla skatteministern,
            den här riksdagen har rivit upp dumma beslut förr. Det bör kunna
            ske även denna gång.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1992/93:21 om klasstorleken i grundskolan
          </note>
          <note type="speaker">
            Anf. 23 Statsrådet BEATRICE ASK (m):
          </note>
          <note>
            Herr talman! Eva Johansson har frågat mig om vilka åtgärder jag
            avser vidta för att motverka allt större klasser i grundskolan.
          </note>
          <note>
            Det här är andra gången, inom loppet av mindre än
          </note>
          <note>
            6 månader, som Eva Johansson ställt exakt samma fråga till mig,
            och då menar jag verkligen exakt samma fråga. Inte ett ord är
            ändrat!
          </note>
          <note>
            Vid det förra tillfället, den 5 maj, hade vi således tillfälle
            att diskutera denna fråga. Statistik från skolväsendet samlas
            för närvarande in, varför vi ännu inte har några uppgifter tillgängliga
            från innevarande läsår. Jag ser ingen anledning att åter upprepa
            det som redovisades i maj.
          </note>
          <note type="speaker">
            Anf. 24 EVA JOHANSSON (s):
          </note>
          <note>
            Herr talman! Det stämmer att jag har ställt exakt samma fråga
            som i våras. Jag skulle vara den förste som blev glad om vi slipper
            upprepa den diskussion som vi då hade. Jag tror nämligen att det
            behövs andra och mer offensiva signaler när det gäller skolan.
          </note>
          <note>
            I våras trodde Beatrice Ask att kommunerna skulle klara de indragningar
            av statsbidrag som riksdagen beslutade om, utan att det skulle
            påverka klassernas storlekar. Hon sade vidare, att i de fall där
            storleken på klasserna ökade berodde det på lokala omständigheter,
            som exempelvis större grupper i körsång -- eller vad det nu var
            för någonting. Att Beatrice Ask hyste någon som helst oro för
            att grupperna i skolan skulle bli större och större, fanns det
            emellertid ingenting som tydde på.
          </note>
          <note>
            Jag ställer inte den här frågan igen för att jag vill upprepa
            diskussionen med Beatrice Ask, utan därför att såväl elever som
            lärare ständigt frågar:
          </note>
          <note>
            Är inte regeringen orolig? De frågar även mig om jag är orolig
            över det som nu som händer i grundskolan.
          </note>
          <note>
            Vi vet att antalet elever i varje klass har ökat dramatiskt i
            en rad kommuner. Det kan knappast ha undgått skolministern. Det
            kan inte heller ha undgått skolministern att det görs mycket stora
            inbesparingar på speciallärarresurserna, vilket drabbar de elever
            som behöver extra hjälp och mer tid.
          </note>
          <note>
            Har det här gjort skolministern orolig? Jag frågar med tanke
            på att Moderaterna är det parti som kanske oftast på sina valmöten
            upprepade kravet på färre barn i varje klass. Jag tycker att diskussion
            före ett val och handling efter ett val bör hänga ihop. Nu går
            det precis i motsatt riktning. Ni hade också mycket stolta paroller
            om att vilja skapa
          </note>
          <note>
            Europas bästa skola. Det ställer många upp på. Är det här är
            ett tecken på vad ni är på väg att göra, tror jag inte att särskilt
            många vill vara med. Oroar den här utvecklingen skolministern?
          </note>
          <note type="speaker">
            Anf. 25 Statsrådet BEATRICE ASK (m):
          </note>
          <note>
            Herr talman! För att besvara den fråga som har ställts om vilka
            åtgärder som jag avser att vidta vill jag referera något av det
            som sades förra gången.
          </note>
          <note>
            För det första har några indragningar av statsbidrag till grundskolan
            icke skett. För innevarande år har vi däremot ett sektorsbidrag,
            som infördes på initiativ av Socialdemokraterna. Detta bidrag
            innebär att vi inte längre har någon detaljstyrning av hur pengarna
            används i skolan. Kommunerna har själva ansvaret.
          </note>
          <note>
            Storlekarna på klasserna har under de senaste åren ökat. I dag
            är det i genomsnitt 21--22 elever per klass. Detta antal skiljer
            sig dock på vissa orter och i vissa skolor. I mitt svar i dag
            konstaterade jag att innevarande års statistik icke finns tillgänglig.
          </note>
          <note>
            Uppgifter håller på att samlas in.
          </note>
          <note>
            Det är möjligt att Eva Johansson har mött sådana här situationer
            eller har tillgång till material som inte skolverket och jag har.
            Jag tycker emellertid att man innan man avser att diskutera hur
            saker och ting förhåller sig skall ha ett bra underlag. Något
            sådant finns inte tillgängligt i dag.
          </note>
          <note>
            Däremot ser vi i enskilda kommuner och enskilda skolor uppenbara
            problem med större och större klasser. Ett skäl härtill är, som
            jag påtalade i maj, att det är svårt att vidta organisatoriska
            förändringar tillräckligt snabbt i förhållande till bl.a. babyboomen.
            Detta är ett bekymmer, men det är faktiskt lärare och lokala politiker
            som skall avgöra vilken organisation man skall ha. Jag har fullt
            förtroende för att de kan klara den uppgiften.
          </note>
          <note>
            Vi hade förra året en genomsnittlig klasstorlek i grundskolan
            på 20 â 21 elever. Det är alltså inte fråga om 35 eller 40 elever
            som Eva Johansson brukar talar om när hon tar upp den här frågan.
          </note>
          <note type="speaker">
            Anf. 26 EVA JOHANSSON (s):
          </note>
          <note>
            Herr talman! Jag vill påminna Beatrice Ask om att denna kammare
            i våras faktiskt beslutade att minska statsbidraget till kommunerna
            med 7,5
          </note>
          <note>
            miljarder kronor. Jag tror inte att skolministern ens i sin vildaste
            fantasi kan tro att det inte medförde att skolan tvingades göra
            besparingar. Självfallet drabbades skolan mycket hårt av detta,
            eftersom skolan är en av de större och en av de mer resurskrävande
            uppgifterna för kommunerna.
          </note>
          <note>
            Det är en följd av beslutet att minska statsbidraget till kommunerna
            att vi nu har fått ett ökande antal elever i varje klass och en
            minskning av speciallärarresurserna. Detta minskar möjligheterna
            att anpassa undervisningen till eleverna och att ge var och en
            den hjälp till utveckling som behövs.
          </note>
          <note>
            Vad gäller babyboomen har vi sju år på oss efter det att barnen
            fötts att planera skolan. Jag kan inte tänka mig att inte varje
            kommun klarar den uppgiften. Det måste emellertid finnas medel
            kvar att planera för. Om anslagen undan för undan minskas, blir
            det inte mycket kvar att planera med.
          </note>
          <note type="speaker">
            Anf. 27 Statsrådet BEATRICE ASK (m):
          </note>
          <note>
            Herr talman! Jag har inte noterat att
          </note>
          <note>
            Socialdemokraterna lagt fram några förslag om en kraftig uppskrivning
            av det sektorsbidrag som används för att organisera skolväsendet
            lokalt. Jag har heller inte noterat några signaler från
          </note>
          <note>
            Socialdemokraterna om att de vill ta ifrån kommunerna ansvaret
            för att organisera verksamheten lokalt.
          </note>
          <note>
            Jag har fullt förtroende för att kommunalpolitikerna inom de
            ramar vi dragit upp kan organisera skolverksamheten. Jag har också
            fullt förtroende för att lärarna kan göra de pedagogiska bedömningar
            som är nödvändiga för att man skall kunna fastställa gruppstorlekarna
            i olika sammanhang.
          </note>
          <note>
            Inom alla verksamheter har vi i dag begränsade resurser, och
            det medför naturligtvis svårigheter.
          </note>
          <note>
            Jag är emellertid inte beredd att gå in och detaljstyra, och
            jag anser att Eva Johansson överdriver det här problemet om man
            ser till genomsnittet i hela skolväsendet. Eva Johansson borde
            snarare ta kontakt och diskutera den här saken med berörda kommunalpolitiker
            på de orter där man har särskilda svårigheter.
          </note>
          <note type="speaker">
            Anf. 28 EVA JOHANSSON (s):
          </note>
          <note>
            Herr talman! Det är just sådana kontakter som gör att min oro
            stiger, eftersom jag märker att det i allt fler kommuner sker
            en utveckling mot ett ökat antal elever i varje grupp. Många lärare
            -- och även många elever och föräldrar -- bedömer situationen
            som mycket oroande. Man är rädd för att avsaknaden av resurser
            och därmed möjligheter att individualisera undervisningen skall
            göra att många elever helt enkelt faller ifrån. Det kan knappast
            ha varit meningen med Europas bästa skola. Om det är en skola
            för elever som kan ta sig fram på egen hand, ligger den mycket
            långt ifrån den skola som jag vill kalla Europas bästa. Det är
            en skola för alla elever, en skola där alla barn har möjligheter
            att få den hjälp och det stöd som de behöver för sin utveckling.
          </note>
          <note type="speaker">
            Anf. 29 Statsrådet BEATRICE ASK (m):
          </note>
          <note>
            Herr talman! Europas bästa skola är den ambition som vi har,
            och det målet skall vi uppnå.
          </note>
          <note>
            Vi har en betydligt större vuxentäthet i skolan än man har i
            de flesta andra länder. Vid en jämförelse med andra länder har
            vi också små klasser.
          </note>
          <note>
            Jag tycker naturligtvis att det är bekymmersamt när elevantalet
            ökar. Men jag anser fortfarande att problemen är av den storleken
            att man lugnt kan lita på att kommunalpolitikerna skall kunna
            klara av det hela. Som jag sade tidigare har jag inte kunnat notera
            att Socialdemokraterna föreslagit eller är beredda att förorda
            någon kraftig uppskrivning av statsbidraget till kommunerna för
            skolväsendet. Så länge man inte har någonting att erbjuda, är
            det väl inte så mycket bevänt med kritiken heller.
          </note>
          <note type="speaker">
            Anf. 30 ANDRE VICE TALMANNEN:
          </note>
          <note>
            Jag medger att frågeställaren och statsrådet får göra ytterligare
            ett inlägg vardera.
          </note>
          <note type="speaker">
            Anf. 31 EVA JOHANSSON (s):
          </note>
          <note>
            Herr talman! Jag tycker att det är bra att skolministern äntligen
            erkänner att hon tycker att det är bekymmersamt att klasstorlekarna
            ökar.
          </note>
          <note>
            Men jag trodde att skolministerns ambitioner var större än att
            vilja sänka nivån till den man har i många andra europeiska länder.
            Jag kan inte inse att vi som förebild bör ha de jättestora barngrupper
            med mycket små personella resurser som man har i många länder
            ute i Europa. Vi borde i stället se till att vi åtminstone behåller
            den kvalitet som vi har på vår skola.
          </note>
          <note>
            Jag är ganska säker på att en utvärdering skulle visa att vi
            redan i dag har Europas bästa skola. Den är inte så bra att den
            inte kan förbättras, men om vi försöker uppnå något slags medeltal
            för Europa, anser jag att vi går en kräftgång. Detta är inte heller
            nödvändigt, för om vi gör en annan prioritering av resurserna
            har vi råd att hålla en hög kvalitet på svensk utbildning. Det
            är det vi har talat för, och vi har ett alternativ.
          </note>
          <note type="speaker">
            Anf. 32 Statsrådet BEATRICE ASK (m):
          </note>
          <note>
            Herr talman! Det hade varit bra om Eva Johansson hade hållit
            sig till sakfrågan. Det är ingen som har talat om att sänka några
            nivåer. Däremot fann jag anledning att påtala att vi i Sverige
            faktiskt ligger något bättre till när det gäller vuxentäthet i
            skolan än andra länder.
          </note>
          <note>
            Det är fel, Eva Johansson, att påstå att Sverige har
          </note>
          <note>
            Europas bästa skola, om man gör en bedömning av varje enskild
            del av skolan. I Finland är man t.ex.
          </note>
          <note>
            bättre än vi när det gäller läskunnighet. Vi ligger därvidlag
            på andra eller tredje plats, och det är inte dåligt det heller.
            Det finns alltså detaljer i skolverksamheten där vi inte är bäst.
            Regeringens ambition är att vi skall lyfta oss ytterligare. Det
            kan vi göra om vi inte hela tiden bara ser bekymmer.
          </note>
          <note>
            Jag tror emellertid att det är helt fel att gå den väg som Eva
            Johansson antyder, nämligen att överge den decentralisering av
            ansvaret som vi i riksdagen och på andra håll varit rätt överens
            om är den rätta vägen till ett bättre beslutsfattande i skolväsendet.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:27 om effektivare studier i skolan
          </note>
          <note type="speaker">
            Anf. 33 Statsrådet BEATRICE ASK (m):
          </note>
          <note>
            Herr talman! Ulf Melin har frågat mig vilka åtgärder jag ämnar
            vidta för att öka elevernas möjligheter att lära.
          </note>
          <note>
            Det är riktigt att regeringen har mycket höga ambitioner när
            det gäller att skapa en bra skola. Vi har redan vidtagit en rad
            åtgärder, av vilka frågeställaren själv nämner några. Reformarbetet
            kommer att fortsätta. Läroplanskommitténs och betygsberedningens
            förslag har i dagarna skickats ut på en bred remiss.
          </note>
          <note>
            Den mål- och resultatorienterade styrning som nu eftersträvas
            inom skolväsendet innebär att riksdagens och regeringens uppgift
            är att lägga fast övergripande mål och riktlinjer för skolans
            verksamhet och att utvärdera resultaten. Men det är de professionella
            i skolan, skolledning och lärare, som har det fulla ansvaret för
            uppläggningen och genomförandet av studiearbetet. Läxläsning och
            hemarbete är en del av detta. I samband med att skolans krav på
            elevernas kunskapsinhämtning ökar, ökar också kraven på elevernas
            egna insatser.
          </note>
          <note>
            Denna utveckling har redan påbörjats i skolan.
          </note>
          <note type="speaker">
            Anf. 34 ULF MELIN (m):
          </note>
          <note>
            err talman! Jag vill först tacka statsrådet Ask för svaret på
            min fråga. Man kan av inlägg som gjordes i den föregående debatten
            få intrycket att svensk skola står inför avgrunden i ekonomiskt
            hänseende.
          </note>
          <note>
            Så är inte fallet, utan verkligheten är att Sverige är det land
            i Europa som satsar mest på skolan per capita och i förhållande
            BNP.
          </note>
          <note>
            Även om man måste ta internationella utvärderingar med en nya
            salt, visar Sverige emellertid vid sådana jämförelser medelmåttiga
            resultat. Det finns en del områden där vi är bra, men också områden
            där vi är sämre.
          </note>
          <note>
            Jag anser att det i regeringens skolpolitik har några viktiga
            komponenter som är på väg att genomföras.
          </note>
          <note>
            Det gäller fristående skolor, rätten att välja skola och en ny
            lärarutbildning. Det är också bra att vi får ett nytt betygsystem
            och en ny läroplan. Allt detta är viktigt för att vi skall nå
            bättre resultat i skolan.
          </note>
          <note>
            Vad vi också måste titta på är hur det inre arbetet i skolan
            fungerar, dvs. hur vi använder vår tid. Man kan konstatera att
            Sverige hör till de länder som har de kortaste skolåren. När så
            är fallet måste man se till att skolarbetet bedrivs effektivare
            och att det blir mer av läxor och hemarbete.
          </note>
          <note>
            När man tittar i den rapport som jag refererar till visar det
            sig att Sverige även där ligger lägst. Man måste trots allt se
            till att det framöver blir mer självstudier och läxor för att
            vi skall uppnå en bättre skola.
          </note>
          <note>
            Jag kan hålla med statsrådet om att det naturligtvis är viktigt
            att skolledning och lärare är professionella. Det är vi överens
            om. Men när man nu ser att exempelvis läxor utgör en mycket liten
            del har vi liksom skolministern ett ansvar för att sända signalen:
            Här måste vi skärpa oss. Är statsrådet beredd att vidta de åtgärder
            jag nämnde?
          </note>
          <note type="speaker">
            Anf. 35 Statsrådet BEATRICE ASK (m):
          </note>
          <note>
            Herr talman! Jag är beredd att säga att vi skall ha mer läxor
            i skolan. Det är ingen konst.
          </note>
          <note>
            Under ett antal år minskade mängden läxor i svensk skola. Det
            är naturligtvis allvarligt, eftersom läxorna är en del av skolarbetet.
            Skälet till att det blev så här är att man i Lgr 69, läroplanen
            från
          </note>
          <note>
            1969, sade att huvuddelen av arbetet skulle ske i skolan, vilket
            av många tolkades som att läxor och hemarbete var fel. Så småningom
            har man kommit till insikt om att att den uppfattningen är felaktig.
            I
          </note>
          <note>
            Lgr 80 påpekas att läxor är en del av skolans arbetssätt, och
            det börjar nu sakta åstadkomma resultat.
          </note>
          <note>
            Vi vet av de senaste undersökningarna att läxläsning har ökat
            markant. Vi kan inte se den nivå på läxläsningen som vi har i
            dag annat än om vi studerar siffror från t.ex. 60-talet. Här sker
            en förändring. Trots detta ligger vi i Sverige lågt i förhållande
            till andra länder, vilket Ulf Melin påpekar.
          </note>
          <note>
            Hemarbete och läsläsning är en väsentlig del av studierna. I
            bl.a. Ebbe Lindells sammanfattning om läxor, där han har samlat
            många erfarenheter från svensk forskning, nämns en hel del positiva
            effekter som man vet att vi får av läxläsning. Det handlar om
            att omedelbart förstärka kunskapsinhämtningen hos eleverna. Det
            visar sig att eleverna blir bättre på studieteknik och att kunskaperna
            mer fördjupas. Läxläsning ökar också intresset för studier på
            fritid, vilket är nog så viktigt om man ser det i perspektivet
            av ett livslångt lärande.
          </note>
          <note type="speaker">
            Anf. 36 ULF MELIN (m):
          </note>
          <note>
            Herr talman! Det är bra om det är som statsrådet säger, dvs.
            att man har ökat antalet läxor och hemarbetet i skolan. Jag är
            kanske böjd att hålla med om att det har skett en viss ökning.
            De siffror som jag refererade till är kanske ett par år gamla.
          </note>
          <note>
            Men jag tror samtidigt att andra länder inte har minskat på sina
            ambitioner utan snarare höjt dem.
          </note>
          <note>
            I det framtida samhälle som vi kommer att stå inför krävs det
            större kunskaper hos både barn och vuxna. Skall Sverige vara en
            toppnation måste vi se till att vi har en bra skola. Läxor och
            hemarbete stimuleras utan tvivel inte speciellt mycket. Både statsrådet
            och jag har ju själva barn, och vi vet om hur mycket läxor barnen
            får i låg- och mellanstadiet, då barnen verkligen är vetgiriga.
            De skäms ju nästan när man frågar dem: Har ni fått någon läxa
            den har veckan? Nej, svarar de, men de vill hemskt gärna ha en
            läxa.
          </note>
          <note>
            Det är viktigt att statsrådet sänder en signal så att man verkligen
            ger läxor i grundskolan.
          </note>
          <note type="speaker">
            Anf. 37 Statsrådet BEATRICE ASK (m):
          </note>
          <note>
            Herr talman! Produktivitetsdelegationens betänkande bygger på
            statistik som är några år gammal. Jag försökte inledningsvis säga
            att man av den statistiken kan se en kraftfull förbättring, men
            att den ändå tydligt visar att Sverige i förhållande till andra
            länder har mycket mer att göra på detta område. Detta får vi arbeta
            vidare med.
          </note>
          <note>
            En av de viktigaste delarna i de direktiv som skickats till läroplanskommittén
            var att elevernas ansvar för sina studier skall öka. Det gör det
            rätt naturligt att dra slutsatsen att även hemarbetet kan öka.
            Dessutom vill jag passa på att till Ulf Melin och även andra föräldrar
            till skolbarn säga, att läxläsning är något som också befrämjar
            föräldrarnas kunskaper om vad barnen lär sig i skolan. Det kan
            vara ett trevligt sätt att utbyta erfarenheter. Om man tycker
            att barnen får för litet läxor bör man som förälder se till att
            barnens lärare direkt får den informationen, eftersom riksdagen
            har gett lärarna stor frihet vad gäller uppläggning av arbetet.
          </note>
          <note type="speaker">
            Anf. 38 ANDRE VICE TALMANNEN:
          </note>
          <note>
            Jag medger ytterligare ett inlägg från vardera sidan.
          </note>
          <note type="speaker">
            Anf. 39 ULF MELIN (m):
          </note>
          <note>
            Herr talman! Jag kan hålla med statsrådet att det också är bra
            för föräldern själv. Det är alldeles riktigt. Det gäller även
            de få läxor som mina barn har fått. Men enligt mitt sett att se
            det gör vi eleverna en björntjänst när vi inte ser till att de
            får läxor tidigare. Kraven ökar sedan i gymnasieskolan och i högskolan
            när de väl kommer dit, och då har vi gjort dem en björntjänst.
          </note>
          <note>
            Det är bra att läroplanskommittén har kommit fram till detta,
            och det är bra att statsrådet säger att den här frågan skall bevakas.
            Om vi går från en regelstyrd till en målstyrd skola är det viktigt
            att vi ser till att målen också uppnås. Min sista fråga till statsrådet
            är: Om det nu inte sker någon förändring jämfört med andra länder,
            enligt det material vi får framöver, är då statsrådet beredd att
            vidta åtgärder så att vi får i gång denna process i svensk skola?
          </note>
          <note type="speaker">
            Anf. 40 Statsrådet BEATRICE ASK (m):
          </note>
          <note>
            Herr talman! Det är väl alldeles uppenbart att om vi inte inom
            de tidsramar som skolan i dag förfogar över kan åstadkomma förbättrade
            resultat måste man här i riksdagen och på andra håll i samhället
            diskutera hur vi kan öka den tid som är tillgänglig för studier.
            Det handlar om läsårets längd men också i mycket stor utsträckning
            om mängden hemarbete.
          </note>
          <note>
            Det är ju så med studier att de tyvärr inte går att effektivisera
            hur mycket som helst, och man hinner inte med hur mycket som helst
            under en begränsad tid. Det krävs återkommande studier och att
            man låter insupandet av kunskaper ta litet tid. Det är väsentligt.
            I den meningen är jag naturligtvis beredd att vidta åtgärder om
            vi inte når fram på den väg vi nu går.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:5 om ubåtsjakten utanför Oxelösund
          </note>
          <note>
            Anf. 41 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Göthe Knutson har frågat mig vad jag är beredd att
            göra för att ubåtsjaktstyrkan skall få de vapen och de eldtillstånd
            som behövs för att öka chanserna till framgång i jakten på främmande
            undervattensverksamhet.
          </note>
          <note>
            Det är värt att på nytt framhålla att ubåtsjakt i skärgårdsmiljö
            är mycket svårt. Uppgiften ställer stora krav på såväl personalen
            som på sensorer och vapen.
          </note>
          <note>
            Sedan undervattenskränkningarna konstaterades i början av 80-talet,
            har därför regeringen anvisat medel för utveckling och anskaffning
            av bättre sensorer och vapen.
          </note>
          <note>
            Det har visat sig att sådan materiel som är anpassad för våra
            speciella förhållanden inte har funnits omedelbart tillgänglig.
            Utvecklingsuppdrag har därför getts till svensk försvarsindustri.
          </note>
          <note>
            Marinen har i dag en avsevärt ökad förmåga att upptäcka, följa
            och identifiera främmande undervattensverksamhet jämfört med tidigare.
          </note>
          <note>
            På vapensidan har redan tillförts antiubåtsgranater, och anskaffningen
            av en svensktillverkad ubåtsjakttorped har forcerats. Då denna
            inte blir operativ före år 1993, beslutade regeringen att ett
            mindre antal torpeder skulle inköpas från utlandet.
          </note>
          <note>
            Dessa tillförs nu ubåtsskyddsstyrkan. Denna typ av torped, av
            vilken en användes vid
          </note>
          <note>
            Oxelösundsincidenten, är inte helt anpassad för användning i
            våra kustvatten, men bedöms ändå ge ett betydande tillskott intill
            dess att den svenska ubåtsjakttorpeden är tillgänglig.
          </note>
          <note>
            Någon ytterligare tidigareläggning av den svenska ubåtsjakttorpeden
            är inte möjlig.
          </note>
          <note>
            Regler för ingripande mot utländska ubåtar som påträffas i undervattensläge
            inom svenskt inre vatten och svenskt territorialhav finns i den
            så kallade IKFN-förordningen (1982:756).
          </note>
          <note>
            Där föreskrivs bl.a. att en ubåt som i undervattensläge påträffas
            inom svenskt inre vatten skall hindras från att bedriva fortsatt
            verksamhet.
          </note>
          <note>
            Därvid får vapenmakt tillgripas utan föregående varning och om
            det behövs får sådana vapen användas som medför risk för att ubåten
            sänks eller görs manöveroduglig på annat sätt.
          </note>
          <note>
            Överbefälhavaren har sålunda de tillstånd som krävs för att ingripa
            mot främmande undervattensverksamhet i syfte att hindra fortsatt
            sådan verksamhet.
          </note>
          <note type="speaker">
            Anf. 42 GÖTHE KNUTSON (m):
          </note>
          <note>
            Herr talman! Jag tackar försvarsministern för ett utförligt svar.
            Eftersom mina frågor är en smula kritiska, vill jag säga att jag
            har stort förtroende för personalen i vår ubåtsjaktsstyrka. Jag
            har förvisso stort förtroende också för försvarsministern, som
            är mycket handlingskraftig.
          </note>
          <note>
            Svenska folket och dess värre också omvärlden har emellertid
            fått uppleva ännu en misslyckad ubåtsjakt, trots att det klart
            ifrån bl.a. ledande militärt och politiskt håll har sagts att
            det fanns minst en främmande ubåt i vattnen utanför
          </note>
          <note>
            Oxelösund. Uppenbarligen fanns då bara en enda målsökande torped
            tillgänglig. Av någon anledning blev den felapterad. Detta är
            en av anledningarna till att jag ställde dessa frågor till försvarsministern.
          </note>
          <note>
            Räcker nu pengarna till att få fram resurser så att vi får verkligt
            effektiva vapen?
          </note>
          <note>
            Vi har nu hållit på i ganska många år. Själv har jag suttit i
            försvarsutskottet sedan 1979, där vi alltid varit positiva till
            att anslå medel till ubåtsjakt, i första hand åtminstone till
            vapen. Däremot har det varit sämre ställt under tidigare majoriteter
            då det har gällt fartygen.
          </note>
          <note>
            I detta sammanhang vill jag nämna ytterligare en fråga som handlar
            om eldordern som kom bort.
          </note>
          <note>
            Helt klart är, vilket försvarsministern också säger, att ÖB har
            mandatet att ge order om verkanseld. I
          </note>
          <note>
            Dagens Nyheter den 3 oktober kunde vi alla läsa att
          </note>
          <note>
            ÖB ville skjuta mot ubåt utan varning. Den ordern kom bort. Klart
            är att svenska folkets förtroende är allvarligt naggat i kanten.
          </note>
          <note>
            Anf. 43 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag förstår Göthe Knutsons och andras oro över att
            vi ännu inte har lyckats få upp en ubåt till ytan eller på annat
            sätt lyckats oskadliggöra någon. Detta beror bl.a. på att vi inte
            har tillräckligt effektiva vapen i förhållande till de uppgifter
            som här föreligger. Jag är själv ibland något förvånad över detta
            med tanke på att vi sedan
          </note>
          <note>
            1980 genom olika beslut har tillfört denna verksamhet med dagens
            penningvärde närmare 2
          </note>
          <note>
            miljarder kronor.
          </note>
          <note>
            Enligt min mening är det nu viktigt att i första hand koncentrera
            sig på att använda de nya vapen, som börjar bli operativa, redan
            den 1 april nästa år. Det gäller alltså den nya s.k. ubåtsjaktstorpeden.
            Det är vidare viktigt att se till att nya och effektivare vapen
            utvecklas så långt det är möjligt.
          </note>
          <note>
            Herr talman! Dessutom vill jag tillägga att det när det gäller
            eldorder i dag finns enligt min mening tillräckliga möjligheter
            att snabbt och effektivt ingripa genom den s.k. IKFN-förordningen
            och övriga tillämpningsföreskrifter. Regeringen kan knappast gå
            längre i fråga om att ändra de bestämmelser som finns. Det finns
            en långtgående delegation, och så skall det också vara. Jag vill
            dock understryka att insättandet av stridsladdade torpeder i fredstid
            mot vad man tror vara en främmande ubåt kan innebära att ett icke
            obetydligt antal människoliv kommer till skada eller förloras.
            Det är alltså ett stort ansvar som åligger dem som har dessa befogenheter.
          </note>
          <note type="speaker">
            Anf. 44 GÖTHE KNUTSON (m):
          </note>
          <note>
            Herr talman! Jag instämmer naturligtvis helt i försvarsministerns
            konstaterande att människoliv kan komma i fara, men det är ju
            inkräktarens ansvar. Det är de facto en krigshandling som vederbörande
            begår genom att med t.ex. ubåt eller miniubåt gå in på svenskt
            territorium utan att ge sig till känna, trots att det skjuts ett
            antal varningsskott. Fanns det då verkligen bara en enda torped
            tillgänglig i ubåtsjakten vid Oxelösund? Vi har ju, som försvarsministern
            säger, sedan 1980
          </note>
          <note>
            anslagit närmare 2 miljarder till ubåtsjakten.
          </note>
          <note>
            Låt mig också passa på att nämna, att varje gång som jag under
            alla dessa år sedan 1979 har frågat vilken plattform som är den
            bästa för ubåtsjakt, så har jag, såväl i Sverige som i utlandet,
            fått samma svar: Det är ubåtar. Ubåtarna ingår ju i ubåtsjaktsstyrkorna,
            varför använder man då inte ubåtarna för verkanseld?
          </note>
          <note>
            Anf. 45 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag delar helt Göthe Knutsons uppfattning att inkräktaren
            tar på sig ett väldigt stort ansvar; det kan knappast finnas någon
            tänkbar inkräktare som i dag inte är medveten om vad som kan hända.
          </note>
          <note>
            Det finns dock en annan aspekt: Man kan inte skjuta stridsladdade
            torpeder eller annat utan att vara absolut säker på att man icke
            skadar oskyldiga fartyg som kan befinna sig i området.
          </note>
          <note>
            Det fanns vid det aktuella tillfället en torped tillgänglig.
            Självfallet fanns det flera. Regeringen kan dock inte gå ut och
            bestämma hur många torpeder som skall finnas på olika fartyg.
            Självfallet fanns det också andra vapen.
          </note>
          <note>
            Vad slutligen gäller ubåtar som bekämpar andra ubåtar kan jag
            försäkra Göthe Knutson att vad göras skall allaredan är gjort.
          </note>
          <note type="speaker">
            Anf. 46 GÖTHE KNUTSON (m):
          </note>
          <note>
            Herr talman! Det sista är intressant. Det är såvitt jag vet första
            gången som en försvarsminister har uttalat att ubåtarna som ingår
            i ubåtsjaktsstyrkan också har eldtillstånd -- jag tolkar försvarsministerns
            ord som ett konstaterande av detta. Detta är som sagt också den
            bästa plattformen för ubåtsjakt enligt all internationell expertis.
            Om det bara finns en enda målsökande torped som kan kastas i väg
            från ett ytfartyg, är det ju väldigt bra om man tar till de torpeder
            som ubåtarna har, även om det naturligtvis är en för
          </note>
          <note>
            Sverige ovanlig handling.
          </note>
          <note>
            Låt mig ställa ytterligare en fråga till försvarsministern: Stämmer
            det att eldordern från
          </note>
          <note>
            ÖB kom bort på vägen, att den blev tre dygn gammal innan den
            operative chefen i flottan, i detta fall amiral Swedlund, fick
            beskedet?
          </note>
          <note>
            Anf. 47 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Exakt vad som hände med denna eldorder håller vi
            på att utreda. Jag vill inte föregripa denna utredning, eftersom
            det är allvarligt att komma med beskyllningar åt det ena eller
            andra hållet innan alla parter har fått ge sin version av saken.
            Jag befann mig själv vid detta tillfälle ute på ubåtsjakten, och
            jag kan försäkra att det fanns möjligheter att snabbt gripa in.
            Under den senaste ubåtsjakten utanför Oxelösund gjordes också
            vapenverkan vid tre tillfällen. Man satt alltså inte och väntade
            på att gripa in.
          </note>
          <note>
            När det gäller användning av ubåtar i det här sammanhanget kan
            jag självfallet inte gå in på hur det är upplagt, men jag kan
            försäkra att alla tillgängliga resurser används, inkl. ubåtar,
            som självfallet har skarpladdade incidenttorpeder.
          </note>
          <note type="speaker">
            Anf. 48 GÖTHE KNUTSON (m):
          </note>
          <note>
            Herr talman! Det här blir sannolikt mitt sista inlägg i den här
            debatten. Jag vill tacka försvarsministern för åtskilliga klarlägganden.
            Det är bara för mig att ännu en gång konstatera att vi har en
            utomordentligt duktig personal inom marinen som sysslar med dessa
            frågor. Men det är ju en frustrerande situation för dem att gång
            efter annan behöva invänta eldorder, dvs. order om verkanseld,
            att de skall behöva kasta i väg knallskott, som naturligtvis leder
            till att den främmande farkosten eller farkosterna drar i väg.
          </note>
          <note>
            Jag förstår att försvarsministern nu kommer att skynda på arbetet
            med detta, som han redan tidigare har gjort i andra sammanhang.
            Vi hoppas nu att inte besparingarna på försvarsbudgeten skall
            äventyra den ubåtsjakt som i fortsättningen måste bli effektfull,
            dvs. att inkräktaren identifieras på platsen, precis som den ryska
            ubåten U 137.
          </note>
          <note>
            Anf. 49 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag delar Göthe Knutsons uppfattning att vi har
            en mycket kunnig och professionell personal, som bl.a. den här
            sommaren, med de många många indikationer som har förekommit,
            har slitit väldigt hårt och gjort goda insatser. Ansvaret för
            att vi inte har haft bättre vapen ligger definitivt inte hos försvarets
            personal.
          </note>
          <note>
            Slutligen måste jag dock säga att besparingar på försvaret inte
            går att trolla med. Det finns alldeles klart en risk för att även
            mycket mycket nödvändiga och akuta verksamheter direkt eller indirekt
            kan komma att drabbas. Min bedömning är emellertid att vi skall
            göra vad vi kan för att vässa de ubåtsjaktsstyrkor som vi har,
            inte minst på vapensidan.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:30 om försvarsbeslutet
          </note>
          <note>
            Anf. 50 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Robert Jousma har ställt till mig en fråga om vilka
            säkerhetspolitiska bedömningar som låg till grund för regeringens
            uppgörelse med
          </note>
          <note>
            Socialdemokraterna.
          </note>
          <note>
            Regeringen kommer inom kort för riksdagen att redovisa de förslag
            till besparingar m.m. som omfattas av de aktuella krisuppgörelserna,
            däribland åtgärder inom det militära och civila försvaret.
          </note>
          <note>
            I ett läge då det ansetts nödvändigt att även försvaret bidrar
            till besparingar har det bedömts möjligt och nödvändigt att lägga
            ner F 6 och vidta ytterligare åtgärder i kostnadsreducerande syfte.
          </note>
          <note>
            Några nya säkerhetspolitiska bedömningar har inte inverkat i
            samband med utformningen av nu aktuella åtgärder. De bedömningar
            som låg till grund för försvarsbeslutet så sent som den 3 juni
            i år är självfallet alltjämt giltiga.
          </note>
          <note type="speaker">
            Anf. 51 ROBERT JOUSMA (nyd):
          </note>
          <note>
            Herr talman! Det beslut som vi fattade här i kammaren för nu
            ungefär fyra månader sedan och som så fantasifullt kallades 1992
            års femåriga försvarsbeslut grundade sig till väldigt stor del
            på säkerhetspolitiska bedömningar och det faktum att vår omvärld
            inte är så lugn som man många gånger vill låta påskina och tro.
            Såvitt jag vet har vi ännu inte fått några signaler om att man
            i våra grannländer håller på att plantera blommor i sina kanonpipor.
            Ubåtskränkningarna fortsätter tydligen, och oroligheterna i det
            forna Sovjet flyttar sig ständigt västerut, dvs. i riktning mot
            oss. Trots detta kommer nu tydliga signaler om att man skall fortsätta
            att dränera Sverige på offensiv försvarskraft.
          </note>
          <note>
            Jag måste fråga försvarsministern: Hur kan man komma på en sådan
            idé som att lägga ner ytterligare två flygflottiljer, vilket tydligen
            är aktuellt? Att F 6
          </note>
          <note>
            skall läggas ner är klart, och det kommer också att bli aktuellt
            med ytterligare en, ännu icke namngiven.
          </note>
          <note>
            Naiv som jag är har jag trott att flyget är ett av de mest operativa
            instrument som vi har, likaväl som ubåtarna, som Göthe Knutson
            talade om.
          </note>
          <note>
            Kuwaitkriget har ju i andra länder visat att det tydligen förhåller
            sig på det sättet.
          </note>
          <note>
            Jag frågar därför försvarsministern: Skall ekonomiskt tänkande
            vara allenarådande i planeringen av vårt framtida försvar, eller
            skall det avgörande vara behovet, som det styrs av utvecklingen
            i vår omvärld? Jag tycker faktiskt att regeringen i det här fallet
            litet grand handlar lika naivt som den villaägare som säger upp
            sin brandförsäkring med motiveringen att det aldrig har brunnit
            förr.
          </note>
          <note>
            Anf. 52 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag delar Robert Jousmas uppfattning att någon förbättring
            i det säkerhetspolitiska läget inte har inträtt sedan den 3 juni.
          </note>
          <note>
            Det är väl inte heller någon större hemlighet att det var varken
            från min eller från regeringspartiernas sida som förslaget om
            besparingar inom försvaret fördes fram. Det bedömdes emellertid
            som nödvändigt att göra besparingar också inom försvaret för att
            vi över huvud taget skulle få en krisuppgörelse. Inriktningen
            blev då självfallet att göra besparingar som så litet som möjligt
            påverkar det försvarsbeslut som vi fattade här i kammaren den
            3 juni.
          </note>
          <note>
            Vad gäller flyget är det därför inte antalet flygflottiljer som
            är avgörande utan antalet flygplan och antalet divisioner. Flottiljer
            är en fredstida organisation, som spelar mindre roll i krig. Min
            inriktning är att vi skall fullfölja det beslut som fattades om
            16 divisioner. Vad som nu kommer att ske är inte att vi avbryter
            den här policyn -- det ingick i försvarsbeslutet att reducera
            antalet flottiljer, som Robert Jousma väl kommer ihåg --
          </note>
          <note>
            utan vi kommer av besparingsskäl att något tidigarelägga neddragningen
            av antalet fredsflottiljer för att på så sätt få ut en ökad effekt
            i krigsorganisationen.
          </note>
          <note>
            Problemet är att vi tvingas göra detta tidigare än planerat,
            vilket innebär påfrestningar för de människor som drabbas. Detta
            är naturligtvis ingenting som vare sig Robert Jousma eller jag
            önskar, men det blir på grund av den krisuppgörelse som har träffats
            nödvändigt, eftersom man ansåg att olika sektorer i samhället
            behövde bidra till att vi fick ordning på svensk ekonomi, något
            som jag självfallet ställer upp på.
          </note>
          <note type="speaker">
            Anf. 53 ROBERT JOUSMA (nyd):
          </note>
          <note>
            Herr talman! Att spara pengar är något som vi nydemokrater flitigt
            har pläderat för här i kammaren under det år vi har varit i elden
            här.
          </note>
          <note>
            Som försvarsministern vet har jag och resten av utskottet fått
            väldigt dålig information om detta.
          </note>
          <note>
            Det som ändå gör mig orolig är: Vart skall dessa plan flyttas?
            Finns det koncessioner färdiga? Vi vet ju alla att vi kan få fram
            koncessionsbeslut absolut tidigast 1994/95. Detta var ju en stor
            fråga i samband med försvarsbeslutet för drygt ett kvartal sedan.
            Samtidigt frågar jag mig: Har man verkligen tänkt igenom detta?
            Finns det inte andra sätt? Jag anser nämligen fortfarande att
            flygvapnet är ett av de mest operativa instrument vi har, trots
            vad vi tidigare har kommit överens om. Om man låter detta fortgå
            kanske planen blir tvungna att stå på marken i väntan på koncession.
            Har man verkligen tänkt så?
          </note>
          <note>
            Anf. 54 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Självfallet har det gjorts en ordentlig analys av
            vad det här kommer att innebära -- så ordentlig som en analys
            kan vara av följderna av att förändringar vidtas i en fredsorganisation.
            Jag vill understryka att vi skall akta oss noga för att blanda
            samman krigs- och fredsorganisationen.
          </note>
          <note>
            Krigsorganisationen skall i fortsättningen bestå av
          </note>
          <note>
            16 divisioner, helt i enlighet med riksdagsbeslutet.
          </note>
          <note>
            Dessutom är det faktiskt så att man i krig ändrar basering, och
            då blir det inte fråga om de platser där fredsverksamheten finns.
          </note>
          <note>
            När det gäller koncessioner kan jag bara peka på att vi t.ex.
            på F 10 i Ängelholm har koncession för tre divisioner. Sedan nyår
            i år flyger vi där med två divisioner. Det är alltså ett exempel
            på en möjlighet att utnyttja en redan given koncession.
          </note>
          <note>
            Det är sedan meningen att den parlamentariska beredning som nu
            skall tillsättas på försvarsområdet skall titta på vad som kan
            göras där i fortsättningen.
          </note>
          <note type="speaker">
            Anf. 55 ROBERT JOUSMA (nyd):
          </note>
          <note>
            Herr talman! Hur illa ställt är det då med flyget, försvarsministern?
            Handlar det bara om F 6, eller handlar det om en flottilj till?
            Handlar det om 1,2
          </note>
          <note>
            miljarder under resterande delen av femårsperioden, eller handlar
            det om 4,8 miljarder, som Sture Ericson pläderar för? Eller är
            detta en hemlighet tills propositionen kommer?
          </note>
          <note>
            Anf. 56 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Som gammal ledamot av konstitutionsutskottet tycker
            jag nog att regeringen först skall fatta beslut och lägga fram
            en proposition till riksdagen innan man går in och redovisar alla
            detaljer. Min egen uppfattning är att vi nu skall försöka genomföra
            försvarsbeslutet, och det innebär faktiskt en minskning av antalet
            fredsflottiljer. Detta har bl.a. Robert Jousma varit med och fattat
            beslut om. Vilken den andra aktuella flygflottiljen skall bli
            skall enligt min uppfattning bli föremål för en parlamentarisk
            beredning, som just nu är i process att igångsättas.
          </note>
          <note>
            Det är alltid väldigt svårt att exakt beräkna kostnader; det
            gäller självfallet inte bara på försvarets område. Också i det
            sammanhanget finns det anledning att återkomma till de exakta
            siffrorna.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:7 om förslaget om minskade semesterdagar
          </note>
          <note>
            Anf. 57 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Sten Andersson i Malmö har frågat mig vilka åtgärder
            jag är beredd att vidta för att den i krispaketet föreslagna reduceringen
            av semestern med två dagar skall gälla hela arbetsmarknaden.
          </note>
          <note>
            Den uppgörelse som träffats mellan
          </note>
          <note>
            Arbetarepartiet Socialdemokraterna och regeringen innebär att
            semesterlagen skall ändras så, att antalet semesterdagar minskar
            från 27 till 25
          </note>
          <note>
            dagar per semesterår.
          </note>
          <note>
            För en stor del av arbetstagarna gäller dock avtal om 27 semesterdagar
            eller fler.
          </note>
          <note>
            Med hänsyn till den nuvarande ekonomiska situationen är det angeläget
            att parterna på arbetsmarknaden i sina kollektivavtal minskar
            antalet semesterdagar med två.
          </note>
          <note>
            Anf. 58 STEN ANDERSSON i Malmö (m):
          </note>
          <note>
            Herr talman! Jag tackar för svaret på min fråga. Jag förstår,
            och det tror jag att en majoritet av det svenska folket förstår,
            att landet i dag befinner sig i en djup ekonomisk kris. Gör vi
            ingenting, riskerar problemen framöver att bli vida värre.
          </note>
          <note>
            När man gick ut och sade att två semesterdagar skall dras in
            uppfattade folk det i början som en generell indragning som skulle
            drabba alla. Senare har det visat sig att t.o.m. en majoritet
            av löntagarna slipper att drabbas av den här indragningen. I dagens
            läge, där det talas om krispaket, är det en mycket svår pedagogisk
            uppgift att gå ut och tala om varför vissa skall drabbas av ett
            minskat antal semesterdagar, medan somliga slipper samma nedskärning
            -- men nog om det.
          </note>
          <note>
            Den sista meningen i statsrådets svar föranleder mig att ställa
            några frågor. Statsrådet säger att parterna på arbetsmarknaden
            i sina kollektivavtal bör minska antalet semesterdagar med två.
          </note>
          <note>
            Då vill jag fråga: Har statsrådet haft någon kontakt med parterna
            på arbetsmarknaden? Jag har svårt att tänka mig att de frivilligt
            skulle dra ner antalet semesterdagar med två.
          </note>
          <note>
            Och hur har kontakterna med de fackliga organisationerna varit?
          </note>
          <note>
            Anf. 59 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Alla omfattas ju i dag av kollektivavtal. Ser man
            på de arbetstagare som tidigare hade 25 arbetsdagar och sedan
            fick lagstadgat 27 dagar och tittar man på de avtal som därefter
            har slutits, finner man att vissa avtalsområden bara har 27 semesterdagar
            inskrivna. Sedan har man tagit upp en procentsumma lön som skall
            betala semestern.
          </note>
          <note>
            I andra avtal har man skrivit in 27 semesterdagar och icke berört
            det här med lagstadgat. Detta gör att det är oerhört svårt att
            överblicka vem som berörs och inte berörs av föreslagna minskning
            av antalet lagstadgade semesterdagar till 25. Därför är det min
            absoluta övertygelse att alla, för att det här skall bli en bra
            åtgärd, bör beröras som situationen nu är -- alltså inte bara
            de arbetstagare som har kortast semester eller de som har råkat
            få en viss skrivning i avtalet.
          </note>
          <note>
            Jag förutsätter att parterna diskuterar från den rättvisesynpunkten
            när de på allvar inleder debatterna om längden på den framtida
            semestern.
          </note>
          <note>
            Anf. 60 STEN ANDERSSON i Malmö (m):
          </note>
          <note>
            Herr talman! Jag skulle tycka att det var positivt om samtliga
            löntagare i Sverige fick bara 25 dagars semester med hänsyn till
            rådande situation. Jag tror nämligen att det här blir en synnerligen
            besvärlig uppgift. Som det är i dag har samtliga privatanställda
            tjänstemän, samtliga anställda inom stat och kommun samt ett par
            tre förbund inom LO
          </note>
          <note>
            längre semester än den lagstadgade. Att gå ut och tala om för
            dessa att de skall minska antalet semesterdagar för sina medlemmar
            blir en besvärlig uppgift. I början talade man heller inte om
            att det skulle bli på det här viset.
          </note>
          <note>
            En sista fråga: Hade man, när krispaketet publicerades och det
            talades om en viss summa i besparing, tänkt sig hela arbetsmarknaden
            eller bara de 45 % som i dag drabbas?
          </note>
          <note>
            Anf. 61 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om alla arbetstagare berörs, innebär det här knappt
            1 % på lönesumman. Sett till dem som har skrivit avtal och som
            har det här lagstadgat är det en klart lägre procentsats än 0,7
            %. Denna siffra kom någonstans ifrån under en nattlig förhandling.
            Som jag ser det är den inte det väsentliga, utan det väsentliga
            är att det som skall ske på detta område bör beröra alla.
          </note>
          <note>
            Anf. 62 STEN ANDERSSON i Malmö (m):
          </note>
          <note>
            Herr talman! Det må förlåtas mig, men jag måste säga följande.
            Om man efter en i och för sig nödvändig krisförhandling basunerar
            ut att en viss summa pengar kommer att sparas in på det här viset
            och det sedan visar sig att reglerna på området omöjliggör avsedda
            besparingseffekt, blir jag inte imponerad av förhandlingsresultatet.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:28 om tidigareläggning av investeringar
            inom järnvägsområdet
          </note>
          <note>
            Anf. 63 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Mot bakgrund av att regeringen och
          </note>
          <note>
            Socialdemokraterna har kommit överens om att föreslå medel för
            tidigareläggning av investeringar hos affärsverken har Sigge Godin
            frågat mig om regeringen avser att avsätta några av dessa medel
            för investeringar inom järnvägsområdet.
          </note>
          <note>
            Förslaget om medel för tidigareläggningar kommer att föreläggas
            riksdagen nästa vecka tillsammans med övriga förslag som ingår
            i uppgörelserna med
          </note>
          <note>
            Socialdemokraterna. Riktlinjerna för hur medlen skall användas
            kommer också att redovisas då.
          </note>
          <note type="speaker">
            Anf. 64 SIGGE GODIN (fp):
          </note>
          <note>
            Herr talman! Jag tackar arbetsmarknadsministern för svaret, även
            om detta var ytterst kort. För att inte vara otrevlig kan jag
            säga att det var koncist.
          </note>
          <note>
            Som arbetsmarknadsministern vet engagerar tågtillverkningen 500
            små och stora företag i
          </note>
          <note>
            Sverige. Detta är väldigt betydelsefullt för sysselsättningen,
            inte minst i Kalmar och
          </note>
          <note>
            Örnsköldsvik. Men också andra orter är aktuella.
          </note>
          <note>
            Oerhört kompetent personal försvinner om tillverkningen i landet
            av de här fordonen upphör.
          </note>
          <note>
            Avgörande skäl till den svacka i sysselsättningen som uppstår
            1993 är dels SJ:s planer på att krympa antalet tågsätt från 41
            till 20, dels att lokal- och regionaltrafiken inte längre beställer
            X12-tåg i den utsträckning som det var planerat.
          </note>
          <note>
            Långsiktigt innebär det här att verksamheten riskerar att försvinna,
            såväl i Kalmar som i
          </note>
          <note>
            Örnsköldsvik. Detta är väldigt bekymmersamt.
          </note>
          <note>
            Samtidigt gäller det Banverkets planer.
          </note>
          <note>
            Mälarbanan t.ex. kommer att trafikeras av importerade fordon.
            Framför allt vi norrlänningar vet vad det innebär att få fordon
            som inte klarar klimat osv.
          </note>
          <note>
            Vad som behövs är satsningar som möjliggör dels beställningar
            av regionaltåg, dels fler snabbtåg av typen X2000.
          </note>
          <note>
            En annan viktig sak är sovvagnstrafiken på
          </note>
          <note>
            Norrland. Det vore bra om den här regeringen kunde infria det
            löfte som tidigare regering gett, dvs. att sovvagnstrafiken på
            Norrland skall rustas upp.
          </note>
          <note>
            Utifrån detta vill jag fråga arbetsmarknadsministern: Är regeringen
            beredd att medverka till att tillverkningen av järnvägsfordon
            kan bibehållas i Sverige?
          </note>
          <note>
            Anf. 65 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Kl. 07.30 i morse uppvaktade de berörda fabrikernas
            fackliga organisationer mig.
          </note>
          <note>
            Det var representanter från fem olika ställen i vårt land. I
            kväll kl. 18.00 skall jag träffa chefen för SJ
          </note>
          <note>
            och hans närmaste man för att diskutera en mängd frågor, bl.a.
            denna fråga.
          </note>
          <note>
            1 miljard har ju avsatts för upphandling. Det är meningen att
            den miljarden skall användas så, att man får ut så många jobb
            som möjligt. Här riktas det hela mot affärsverken. Det gäller
            då att få rätt objekt, riktiga objekt och objekt som berör stora
            delar av vårt land. Jag kan alltså inte innan riksdagen fått detta
            material uttrycka mig tydligare än så här. Inte heller är det
            regeringen som kommer att välja objekt, utan det är Arbetsmarknadsverket
            som kommer att förhandla för att få ut så mycket som möjligt.
          </note>
          <note>
            Liksom andra affärsverk är SJ en intressant part när det gäller
            att så att säga utveckla framåt. Det är ju det vi vill uppnå med
            en förbättrad infrastruktur.
          </note>
          <note>
            Vidare gäller det att tidigarelägga ett antal jobb.
          </note>
          <note>
            Frågan är således möjlig att diskutera. Som minister kan jag
            dock inte gå längre än så.
          </note>
          <note type="speaker">
            Anf. 66 SIGGE GODIN (fp):
          </note>
          <note>
            Herr talman! Jag delar statsrådets uppfattning att det gäller
            att få ut så många arbetstillfällen som möjligt av de här pengarna.
            Det är vi helt eniga om.
          </note>
          <note>
            Anledningen till att jag har tagit upp den här frågan är att
            i stort sett hela tillverkningen av komponenter för just järnvägsfordon
            ligger i
          </note>
          <note>
            Sverige. Därför är frågan så viktig.
          </note>
          <note>
            Jag förstår mycket väl att man inte ena veckan kan ställa ut
            en mängd löften för att den andra veckan lägga fram förslag. Det
            skulle inte passa i det här politiska klimatet.
          </note>
          <note>
            Jag får väl nöja mig med vad som sagts här. Jag har i varje fall
            fått framföra min fråga och fått ett svar som bär åtminstone en
            bit. Det viktiga är faktiskt att ni i regeringen har några dagar
            på er att fundera över på vilket sätt det här skall läggas ut,
            så att investeringarna får maximal effekt.
          </note>
          <note>
            Vidare är järnvägen en mycket stor miljöfråga. SJ
          </note>
          <note>
            och Banverket är på gång här. Då borde man också se till att
            fullfölja det hela, därför att det är väsentligt för landet --
            inte bara med tanke på sysselsättningen utan också på sikt.
          </note>
          <note>
            Anf. 67 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Under den allra närmaste tiden kommer regeringen
            och Socialdemokraterna att slutligen se över de texter som skall
            föreläggas riksdagen.
          </note>
          <note>
            Med det vill jag bara säga att det är fråga om regeringen och
            Socialdemokraterna. Herr Godin nämnde bara regeringen.
          </note>
          <note type="speaker">
            Anf. 68 SIGGE GODIN (fp):
          </note>
          <note>
            Herr talman! När regeringen gör upp med ett annat parti måste
            detta självfallet också ha ett visst inflytande. Jag förutsätter
            att Socialdemokraterna inte spolierar något enda arbetstillfälle.
            De hävdar ju alltid i debatten att de skall klara så många arbetstillfällen
            som möjligt. I så fall är det bara att pressa dem och se till
            att det blir maximal utdelning.
          </note>
          <note>
            Jag känner arbetsmarknadsministern litet för väl för att veta
            att han inte skulle utnyttja det politiska tillfället. Men vi
            får väl studera fakta i veckan.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:6 om avgiften för tillstånd att hålla
            torgmöte
          </note>
          <note>
            Anf. 69 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Göthe Knutson har frågat finansministern vad hon
            gör för att stoppa det orimliga avgiftsuttaget för tillstånd att
            hålla torgmöte, ett avgiftsuttag som i praktiken innebär att yttrandefriheten
            inskränks. Arbetet inom regeringen är så fördelat att det är jag
            som skall svara på frågan.
          </note>
          <note>
            Låt mig först erinra om att riksdagen har beslutat att det för
            denna typ av ärenden skall tas ut avgifter i form av ansökningsavgift
            samt att principen full kostnadstäckning skall gälla som ekonomiskt
            mål för den verksamhet som avgifterna avser att täcka.
          </note>
          <note>
            De nya avgifterna är därför fastställda utifrån den tid det normalt
            tar att handlägga ärendena.
          </note>
          <note>
            Enligt den nya avgiftsförordningen skall ansökningsavgift betalas
            för varje avgiftsbelagt ärende som en ansökan avser. Denna bestämmelse
            har visat sig kunna få till följd att avgiften för tillstånd att
            hålla torgmöte i vissa fall har kunnat bli
          </note>
          <note>
            1 200 kr.
          </note>
          <note>
            Jag kan hålla med Göthe Knutson om att det är orimligt att ett
            tillstånd för ett vanligt torgmöte skall kosta 1 200 kr, även
            om det skulle motsvara den faktiska kostnaden. Skyddet för yttrandefriheten
            måste enligt min mening i så fall få tillåtas väga tyngre än behovet
            av att staten får full täckning för sina hanteringskostnader.
            I
          </note>
          <note>
            Justitiedepartementet håller vi därför på att utarbeta ett förslag
            till en ändring som skall förhindra detta höga avgiftsuttag.
          </note>
          <note type="speaker">
            Anf. 70 GÖTHE KNUTSON (m):
          </note>
          <note>
            Herr talman! Jag tackar statsrådet för svaret. Låt mig redan
            inledningsvis säga att det sannerligen inte är statsrådet Reidunn
            Lauréns fel att det har blivit så här.
          </note>
          <note>
            Men man kan undra hur i all världen
          </note>
          <note>
            Riksrevisionsverket -- som tydligen har ansvaret för de här föreskrifterna
            -- har kunnat gå ut med så befängda föreskrifter.
          </note>
          <note>
            Alltså: Ett helt vanligt torgmöte, eller ett möte på en gågata
            eller över huvud taget en sammankomst inför offentligheten med
            det budskap som demokratin medger och som är en grundsats för
            vårt demokratiska samhälle, nämligen yttrandefriheten, skall kosta
            minst 400 kr. Har man högtalare, kostar det ytterligare 400 kr.
            Delar man dessutom ut flygblad, kostar det 400 kr -- det blir
            totalt 1 200 kr. Ute i polisdistrikten har man gjort sina tolkningar
            av det här. På olika håll har man kommit fram till att detta skall
            gälla vid ett tillfälle och inte som tidigare, dvs. att man får
            ett tillstånd som gäller upp till tio möten på en och samma plats.
          </note>
          <note>
            Det har fram till den här förändringen i somras kostat 70 kr
            för upp till tio möten. Nu kostar det alltså, med flygbladsutdelning
            och högtalare, 10 x
          </note>
          <note>
            1 200 kr enligt de tolkningar som på olika håll har gjorts.
          </note>
          <note>
            Jag vägrar att tro att Polisen skulle vara så ineffektiv att
            det ens kan kosta 400 kr att utfärda tillstånd för möten vid tio
            tillfällen. Det här är oskäligt. Det är också skamligt och galet.
          </note>
          <note>
            När räknar statsrådet med att
          </note>
          <note>
            Justitiedepartementet, som ju har fått ta över frågan och som
            så att säga skall rensa i rabatten, är klar med sin revidering?
          </note>
          <note>
            Anf. 71 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag vill bara säga att de 400 kronorna är en schablonmässigt
            beräknad kostnad.
          </note>
          <note>
            Kostnaden framräknades av RRV mot bakgrund av bl.a. den redovisning
            som gjorts av
          </note>
          <note>
            Rikspolisstyrelsen vad gäller ärenden som handläggs inom polismyndigheterna.
            Men i och för sig stämmer schablonen på ett ungefär.
          </note>
          <note>
            Som jag tidigare sagt är 1 200 kr naturligtvis en orimligt hög
            kostnad. På den punkten är jag fullständigt ense med Göthe Knutson.
          </note>
          <note>
            Anledningen här är att man har tagit bort den begränsningsregel
            som tidigare gällde.
          </note>
          <note>
            Syftet med de överväganden som jag tidigare nämnde att vi i Justitidepartementet
            gör är att det i likhet med vad som gällt tidigare inte skall
            vara möjligt att ta ut mer än en avgift för en ansökan om tillstånd
            att anordna allmän sammankomst, även om ansökningen alltså innefattar
            andra saker som prövas enligt allmänna ordningsstadgan eller lokala
            ordningsstadgan. Man skall alltså återta den tidigare begränsningsregeln.
          </note>
          <note>
            Beträffande tidsfrågan vill jag säga att jag hoppas att vi under
            hösten skall kunna lägga fram ett förslag.
          </note>
          <note type="speaker">
            Anf. 72 GÖTHE KNUTSON (m):
          </note>
          <note>
            Herr talman! Tack för de kompletterande svaren.
          </note>
          <note>
            Men inte bara jag utan också några hundra ombudsmän och mötesarrangörer
            -- ja, egentligen är de kanske flera tusen, åtminstone under en
            aktivitetsperiod -- samt människor i de politiska partierna eller
            i religiösa samfund undrar över detta. T.ex. Frälsningsarmén har
            ju just torgmöten.
          </note>
          <note>
            Jag utgår från att dessa också omfattas av den här orimliga föreskriften.
          </note>
          <note>
            Vad kan regeringen och statsrådet göra för att, fram till dess
            att departementet är färdigt med sitt arbete, undvika att de här
            uttagen sker? Finns det möjlighet till någon form av moratorium
            här? Det gäller ju att undvika det som nu inträffar på många ställen
            -- nämligen att möten kolliderar därför att man inte har råd med
            polistillstånd, och då kan det bli flera möten på en och samma
            plats.
          </note>
          <note>
            Anf. 73 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Vi har nog inga möjligheter att införa ett moratorium.
            Men vi skall skynda oss att få till stånd en ändring. Under mellantiden
            har myndigheterna möjlighet att återbetala sådana avgifter där
            man menar att ett uttag av full avgift skulle vara oskäligt. Om
            det finns särskilda skäl får myndigheten besluta om att betala
            tillbaka hela eller en del av avgiften. Jag förutsätter att myndigheterna
            kommer att begagna sig av den möjligheten.
          </note>
          <note type="speaker">
            Anf. 74 GÖTHE KNUTSON (m):
          </note>
          <note>
            Herr talman! Det här var ett verkligt intressant och värmande
            svar!
          </note>
          <note>
            Tolkar jag det hela rätt om jag drar följande slutsats, nämligen
            att de organisationer, partier, kårer inom Frälsningsarmén m.m.,
            som har tvingats betala 400, 800, 1 200 kr, kanske flera gånger,
            kan få tillbaka sina pengar, dvs. mellanskillnaden från tidigare
            70 kr?
          </note>
          <note>
            Får jag passa på att ge statsrådet ett gott råd? Förlåt att jag
            är alltför pretentiös. Gör föreskrifterna sådana att man inte
            skall behöva sitta ute i polisdistrikten eller i länen och göra
            tolkningar. Då blir tolkningarna olika på olika håll i landet,
            och då uppstår olikheter inför lagen. Jag utgår från att en borgerlig
            regering inte är benägen att bidra till något sådant.
          </note>
          <note>
            Anf. 75 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag förstår inte riktigt hur Göthe
          </note>
          <note>
            Knutson har tänkt sig det hela. Vem skulle då meddela tillstånd
            om det inte är polismyndigheten?
          </note>
          <note>
            Det är den myndigheten som har gjort det tidigare.
          </note>
          <note type="speaker">
            Anf. 76 GÖTHE KNUTSON (m):
          </note>
          <note>
            Herr talman! Förlåt min oklarhet. Under sensommaren och hösten
            har den situationen inträffat att länspolismästarna har sammankallat
            polismästarna. De har sedan tolkat föreskrifterna i den här frågan.
            Det har inneburit att man på somliga håll ''bara'' har tagit ut
            400 kronor i avgift för ett möte -- även om det har varit med
            högtalare och utdelning av flygblad.
          </note>
          <note>
            Vidare har det gjorts en tolkning av antalet tillfällen. Tidigare
            har det gått att få tillstånd för tio möten på en och samma plats
            för en enda summa.
          </note>
          <note>
            Det har nu slopats på vissa håll.
          </note>
          <note>
            Det behövs alltså riktlinjer som gör att det räcker med att läsa
            innantill och att man inte behöver fundera.
          </note>
          <note>
            Anf. 77 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Ja, då förstår jag vad Göthe Knutson menar.
          </note>
          <note>
            Det är litet tidigt för mig att i dag säga om det kommer att
            bli några riktlinjer eller inte eftersom jag inte har funderat
            på den frågan tidigare.
          </note>
          <note>
            Myndigheterna har möjlighet, om det finns särskilda skäl, att
            betala tillbaka hela eller en del av ansökningsavgiften. Det är
            något som tills vidare ligger inom varje myndighets eget skön
            att göra.
          </note>
          <note>
            Jag vågar inte heller utlova att beloppet skall sänkas till 70
            kr. Men det är klart att myndigheterna skall använda sig av den
            bestämmelsen.
          </note>
          <note type="speaker">
            Anf. 78 GÖTHE KNUTSON (m):
          </note>
          <note>
            Herr talman! Tack ännu en gång, statsrådet.
          </note>
          <note>
            Jag är övertygad om att man inom polisdistrikten eftersträvar
            sådan effektivitet att självkostnaden för det arbetet inte skall
            behöva vara mer än ett par hundra kronor vid ett tillfälle. Det
            tar inte längre tid att ge tillstånd för tio möten på en och samma
            plats än för ett möte.
          </note>
          <note>
            Dessutom hoppas jag att polisdistrikten, och framför allt länspolismästarna,
            tar till sig av det budskap som statsrådet Laurén har givit här.
            Jag tackar hjärtligt för det.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:25 om beloppsgränsen i atomansvarighetslagen
          </note>
          <note>
            Anf. 79 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Dan Ericsson i Kolmården har frågat näringsministern
            om han är beredd att föreslå lagstiftning som upphäver begränsningen
            av anläggningsinnehavarens ansvar för atomskador.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Sverige har ratificerat två konventioner som rör ansvaret för
            atomskador, nämligen
          </note>
          <note>
            Pariskonventionen och den s.k.
          </note>
          <note>
            tilläggskonventionen. Denna konventionsreglering ligger till
            grund för bestämmelserna i atomansvarighetslagen.
          </note>
          <note>
            En innehavare av en atomanläggning i Sverige har ett ansvar som
            är begränsat till 1 200 miljoner kronor för varje atomolycka.
          </note>
          <note>
            Anläggningsinnehavaren är skyldig att vara försäkrad för skador
            upp till begränsningsbeloppet.
          </note>
          <note>
            Avgörande för ansvarsnivån är enligt vad riksdagen tidigare har
            slagit fast att ansvaret för atomskador i första hand bör bäras
            av kärnkraftsindustrin men att ansvarsbeloppet inte kan sättas
            högre än att det kan täckas av försäkring.
          </note>
          <note>
            Regeringen har noga följt utvecklingen på försäkringsmarknaden.
            Ansvarsbeloppet har höjts successivt, senast den 1 januari 1992.
            Kapaciteten på försäkringsmarknaden medger för närvarande inte
            en ytterligare höjning av ansvarsbeloppet.
          </note>
          <note>
            I en överenskommelse, som slöts mellan
          </note>
          <note>
            Socialdemokraterna, Folkpartiet liberalerna och
          </note>
          <note>
            Centern i januari 1991 angående riktlinjerna för energipolitiken,
            konstaterades att det inte torde vara förenligt med Pariskonventionen
            att ålägga anläggningsinnehavaren ett obegränsat ansvar.
          </note>
          <note>
            Regeringen följer nogsamt den internationella utvecklingen på
            området, inte minst utvecklingen i
          </note>
          <note>
            Tyskland och inom EG. Jag är dock inte beredd att i nuläget föreslå
            några förändringar.
          </note>
          <note>
            Anf. 80 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag vill börja med att tacka statsrådet för svaret.
          </note>
          <note>
            Bakgrunden till min fråga är den nu gällande begränsningen av
            kärnkraftsindustrins ansvar vid en eventuell kärnkraftsolycka.
            Nu gällande ansvarsbelopp ger definitivt inte tillfredsställande
            skydd åt dem som drabbas vid en olycka. Som jämförelse kan nämnas
            att Strålskyddsinstitutet uppger att Tjernobylolyckan kostade
          </note>
          <note>
            Sovjetsamhället 200 miljarder svenska kronor. De
          </note>
          <note>
            1,2 miljarder kronor som utgör ansvarsbeloppet vid försäkring
            i Sverige är i det sammanhanget närmast felräkningspengar.
          </note>
          <note>
            En aspekt på denna fråga är att den begränsade ansvarigheten
            för kärnkraftsindustrin snedvrider energimarknaden då skaderiskerna
            inte fullt ut belastar kärnkraften. Alternativa energikällor,
            som inte medför liknande risker, får ett sämre utgångsläge. Jag
            tycker att det är allvarligt.
          </note>
          <note>
            Statsrådet säger i sitt svar att man i energiöverenskommelsen
            var överens om att det stred mot Pariskonventionen att ålägga
            innehavaren ett obegränsat ansvar. Men den faktiska situationen
            är ju annorlunda.
          </note>
          <note>
            Pariskonventionen har fastställt ett minimibelopp för skadeståndsansvar.
            Konventionsstaterna hindras definitivt inte från att fastställa
            högre belopp.
          </note>
          <note>
            Tyskland, som har anslutit sig till
          </note>
          <note>
            Pariskonventionen, har upphävt det begränsade ansvaret i sin
            atomskadelagstiftning. EG-
          </note>
          <note>
            parlamentet föreslår i en resolution att EG-
          </note>
          <note>
            kommissionen bör lägga fram förslag om obegränsat skadeståndsansvar
            för ägare till kärnkraftsverk. Uppenbarligen är energiöverenskommelsens
            ord i det här avseendet överspelade.
          </note>
          <note>
            När jag läser mellan raderna i statsrådets svar, kanske jag kan
            förvänta mig att regeringen tar initiativ till en förändring.
            Om regeringen nogsamt följer den internationella utvecklingen,
            särskilt i
          </note>
          <note>
            EG och i Tyskland, är saken klar, dvs. ett förslag om obegränsat
            skadeståndsansvar för kärnkraftsbolagen vid en eventuell kärnkraftsolycka
            kommer snart att ligga på riksdagens bord. Går det möjligtvis
            att få en utfästelse av statsrådet?
          </note>
          <note>
            Anf. 81 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag skulle i det här sammanhanget vilja ta upp frågan
            om ersättningssystemet i
          </note>
          <note>
            Tyskland, eftersom det har anförts vid en jämförelse.
          </note>
          <note>
            Anläggningsinnehavaren svarar för skador upp till
          </note>
          <note>
            500 miljoner D-Mark. Den tyska staten svarar för skador mellan
            500 miljoner D-Mark och 1 miljard
          </note>
          <note>
            D-Mark. Sedan svarar anläggningsinnehavaren för överstigande
            belopp utan gräns uppåt.
          </note>
          <note>
            Anläggningsinnehavarens ansvar över 1 miljard D-
          </note>
          <note>
            Mark behöver inte vara täckt av försäkring eller annan garanti.
            Man kan naturligtvis sätta ett frågetecken för hur pass värdefullt
            det ansvaret kan vara i olika sammanhang.
          </note>
          <note>
            Som jag nämnde i mitt svar tidigare har man alltså i riktlinjerna
            för energipolitiken konstaterat att ett oförsäkrat ansvar inte
            torde vara förenligt med
          </note>
          <note>
            Pariskonventionen.
          </note>
          <note>
            Det har varit en viss reaktion mot Tysklands tolkning av Pariskonventionen.
            Tyskland är den enda konventionsstaten som har gjort den tolkningen.
            Det finns, enligt min mening, anledning att avvakta reaktionen
            bland övriga konventionsstater när det gäller den tyska lösningen.
            Av det skälet är jag i dag inte beredd att föreslå ett oförsäkrat
            ansvar för anläggningsinnehavaren.
          </note>
          <note>
            Anf. 82 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Statsrådet hävdar att vi inte har samma synsätt
            när det gäller ansvaret och att det skall finnas en försäkringstäckning
            om det sker en olycka.
          </note>
          <note>
            Jag undrar då återigen varför vi inte skulle kunna ha samma regler
            som Tyskland har infört och som nu också EG-parlamentet kräver
            att EG-
          </note>
          <note>
            kommisssionen skall lägga fram förslag om? Jag tror inte att
            tveksamheten är så stor, om det nu är så att EG-parlamentet också
            går på den linjen.
          </note>
          <note>
            Om ett obegränsat ansvar införs kommer intresset från kärnkraftsindustrins
            sida att driva skröpliga och åldersstigna reaktorer att minska.
            Det måste vara en fördel för den politik regeringen för, nämligen
            att kärnkraften skall fasas ut, att alternativa energikällor skall
            fasas in och att sparandet skall öka. Detta är ett viktigt led
            i att ge kärnkraftsindustrin klara besked, dvs. att industrin
            själv får bära ansvaret vid en eventuell olycka.
          </note>
          <note>
            Anf. 83 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Kärnkraftsindustrin i Sverige är ju synnerligen
            ansvarsfull. Jag tror inte att vi behöver tala om dåliga kärnkraftverk
            osv. när det gäller
          </note>
          <note>
            Sverige.
          </note>
          <note>
            Vi har tidigare inte ansett det vara förenligt med
          </note>
          <note>
            Pariskonventionen att ha ett oförsäkrat ansvar. Jag tycker att
            vi skall avvakta och se hur övriga konventionsstater ställer sig
            till Tysklands tolkning.
          </note>
          <note>
            Det gäller även hur EG kommer att ställa sig till frågan -- vilket
            inte alls är klart.
          </note>
          <note>
            Anf. 84 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag vill även ta upp en annan apsekt.
          </note>
          <note>
            I propositionen om atomansvaret 1991 stod det att utgångspunkten
            för den svenska lagstiftningen är att kostnaderna för atomskador
            i första hand skall bäras av kärnkraftsindustrin. Lagstiftningen
            borde faktiskt följa detta. Jag menar att det här inte finns någon
            konsekvens.
          </note>
          <note>
            En annan aspekt är att den nuvarande ansvarsbegränsningen stämmer
            dåligt överens med viktiga miljö- och energimål. Där finns PPP-regeln,
            dvs. att förorenaren skall betala. Incitamentet för att avveckla
            kärnkraften saknas. Det blockerar utvecklingen av bioenergin.
            Reglerna begränsar rättigheterna för offren att vid en eventuell
            olycka erhålla en adekvat ersättning. Det finns också andra aspekter.
          </note>
          <note>
            Statsrådet sade i sitt svar att regeringen nogsamt följer den
            internationella utvecklingen på området.
          </note>
          <note>
            Tyskland och EG ges som exempel. Det är där man nu avskaffar
            denna regel. Varför kan inte regeringen ta initiativ med en gång?
          </note>
          <note>
            Anf. 85 Statsrådet REIDUNN LAURÉN
          </note>
          <note>
            (-):
          </note>
          <note>
            Herr talman! Jag kan bara upprepa vad jag tidigare har sagt.
            Vi följer utvecklingen. Om man inom EG
          </note>
          <note>
            är beredd att gå med på ett obegränsat ansvar utan försäkring,
            får vi naturligtvis ta hänsyn till det.
          </note>
          <note>
            Anf. 86 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag tackar statsrådet för det sista beskedet. Det
            gav en klar antydan om att inriktningen kommer att bli densamma
            som på kontinenten. Då har vi kommit en bra bit på väg.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1992/93:9 om asylpolitiken
          </note>
          <note>
            Anf. 87 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson har med anledning av
          </note>
          <note>
            Sveriges ekonomiska situation och det stora antalet asylsökande
            frågat mig om jag är beredd att verka för en asylpolitik där asyl
            endast beviljas utlänningar, vilka kan åberopa flyktingskäl enligt
          </note>
          <note>
            Genèvekonventionens definition.
          </note>
          <note>
            Det är riktigt att antalet asylsökande nu överstiger det antal
            som fanns i landet i december 1989, då den socialdemokratiska
            regeringen med stöd av ett regeringsbeslut i ett enskilt ärende
            den 13
          </note>
          <note>
            december 1989, införde en ordning enligt vilken de facto- flyktingar
            fick asyl endast om det förelåg ett särskilt starkt skyddsbehov.
          </note>
          <note>
            Den nuvarande regeringen uttalade i ett enskilt ärende, den 19
            december 1991, att de särskilda skäl som avsågs i regeringsbeslutet
            från den 13
          </note>
          <note>
            december 1989 inte längre skulle beaktas. Denna bedömning gjordes
            med hänsyn dels till den faktiska situation inom mottagnings-
            och utredningssystemet som då förelåg, dels till rättssäkerhetsintresset.
            Regeringen anser att man bäst främjar rättssäkerheten om den enskildes
            skyddsbehov underställs en strikt tillämpning av utlänningslagens
            bestämmelser.
          </note>
          <note>
            Inströmningen av asylsökande till Sverige har under det senaste
            året varit större än någonsin tidigare, och mottagningssituationen
            är i dag en helt annan än den var i december förra året. Detta
            beror helt på den tragiska utvecklingen i det forna
          </note>
          <note>
            Jugoslavien. Inströmningen av asylsökande från andra länder har
            fortsatt att minska under året. Jag är alltså inte beredd att
            verka för en återgång till tillämpningen av de regler som gällde
            enligt det s.k.
          </note>
          <note>
            13 december-beslutet.
          </note>
          <note>
            Anf. 88 STEN ANDERSSON i Malmö (m):
          </note>
          <note>
            Herr talman! Jag tackar för svaret. Låt mig först säga att jag
            inte är helt övertygad om att demokrati alltid innebär att folkmajoritetens
            åsikt i alla ärenden blir gällande.
          </note>
          <note>
            I december 1989 beslutade dåvarande regeringen, med stöd av Moderaterna
            och Centerpartiet, att asyl i huvudsak skulle beviljas enbart
            konventionsflyktingar. Två år senare återtog den nuvarande regeringen
            det beslutet. Nu skall vi förvisso i morgon ha en debatt om flyktingpolitiken
            i kammaren. Det kommer att bli fler sådana debatter framöver,
            så jag skall inte bli långrandig.
          </note>
          <note>
            Jag vill ändå konstatera en sak. I det ekonomiska läge som Sverige
            i dag befinner sig i anser man sig alltså ha råd att bedriva en
            asylpolitik som är, tror jag, generösast i Europa, i alla fall
            överlägset generösast i Norden.
          </note>
          <note>
            Då skulle jag vilja ställa en fråga till statsrådet: Har statsrådet
            förståelse för att många människor -- jag kan säga garanterat
            många människor -- i dag har svårt, mot bakgrund av de problem
            som svenska folket i dag upplever, att förstå att vi i Sverige
            även framöver skall bedriva kanske Europas generösaste asylpolitik?
          </note>
          <note>
            Anf. 89 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har förståelse för att människor kan tycka att
            vi i större utsträckning borde göra gemensamma bedömningar i Europa
            när det gäller den delvis nya situation som vi har i Europa i
            dag.
          </note>
          <note>
            Genèvekonventionen kom ju till efter andra världskriget och speglade
            situationen då. Det finns ett behov av mer gemensamma uppträdanden
            och gemensamt ansvarstagande i Europa för den delvis nya situation
            som vi nu ser exempel på i
          </note>
          <note>
            Jugoslavien. Jag är övertygad om att vi kommer att få andra exempel
            under de kommande åren. Det är bakgrunden till att vi från svensk
            sida mycket aktivt i olika internationella fora driver frågan
            om ett gemensamt europeiskt ansvarstagande.
          </note>
          <note>
            I avvaktan på det är det ingenting att skämmas för att vi i Sverige
            har liberala regler för asylsökande.
          </note>
          <note>
            Jag vill också säga att det är en felaktig beskrivning att påstå
            att Sverige har de mest generösa invandringsreglerna i Europa.
          </note>
          <note>
            Anf. 90 STEN ANDERSSON i Malmö (m):
          </note>
          <note>
            Herr talman! Jag talar inte om invandringspolitik utan om asylpolitik.
            Det är två helt skilda saker, det borde statsrådet veta om.
          </note>
          <note>
            Jag fick inget direkt svar på frågan om statsrådet tycker att
            vi fortfarande, mot bakgrund av det läge som vi har i dag, skall
            bedriva en asylpolitik som definitivt är generösast i Norden och
            bland de mest generösa i Europa.
          </note>
          <note>
            Jag har ytterligare en fråga till statsrådet: Tror statsrådet
            verkligen på fullt allvar att den asylpolitik som vi bedriver
            i dag i Sverige är någonting som andra länder i Europa kommer
            att införa?
          </note>
          <note>
            Anf. 91 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vi har inte något gemensamt ansvarstagande i Europa
            när det gäller den nya typ av flyktingströmmar som söker sig från
            de östra delarna till de västra delarna av Europa. Det är en stor
            brist. Inte minst mitt parti, Folkpartiet liberalerna, har hävdat
            under hela 80-talet att det finns behov av en gemensam politik.
            Där finns det brister, som regeringen nu har tagit itu med genom
            ett mycket aktivt arbete gentemot andra europeiska stater.
          </note>
          <note>
            Jag är alldeles övertygad om att det finns önskemål hos det svenska
            folket om att asylpolitiken skall bedrivas effektivt och till
            så låga kostnader som möjligt. Det är också bakgrunden till de
            beslut som regeringen fattade i torsdags vad gäller bidrag m.m.
          </note>
          <note>
            till de asylsökande.
          </note>
          <note>
            Anf. 92 STEN ANDERSSON i Malmö (m):
          </note>
          <note>
            Herr talman! Att svenska folket hoppas att man skall bedriva
            effektiv flyktingpolitik till så låga kostnader som möjligt tror
            jag att alla vet. Det behöver inte nämnas här.
          </note>
          <note>
            Fortfarande fick jag inget svar på min fråga: Tror statsrådet
            att andra länder ute i Europa kommer att acceptera den flyktingpolitik
            som vi bedriver i dag i
          </note>
          <note>
            Sverige, eller är det så att de svenska politikerna har ensamrätt
            på att låta skattebetalarna betala mer för asylpolitiken än vad
            man gör i andra länder?
          </note>
          <note>
            Anf. 93 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Om Sten Andersson kan beskriva för mig exakt vilken
            asylpolitik samtliga stater i Europa har, skall jag kommentera
            den beskrivningen land för land. Sten Andersson vill försöka göra
            troligt att
          </note>
          <note>
            Genèvekonventionens definition på flyktingar skulle vara någon
            absolut norm. Så är det definitivt inte. Varje land har möjlighet
            att lägga fast den nivå som landet vill ha när det gäller att
            tolka
          </note>
          <note>
            Genèvekonventionen. Det finns många europeiska länder som gör
            en generösare tolkning av
          </note>
          <note>
            Genèvekonventionens bestämmelser än vad vi gör i
          </note>
          <note>
            Sverige.
          </note>
          <note>
            Anf. 94 STEN ANDERSSON i Malmö (m):
          </note>
          <note>
            Herr talman! Det stämmer säkert. Men vi kan konstatera att under
            de senaste tre åren mindre än
          </note>
          <note>
            10 % av dem som fått asyl i Sverige har kunnat kallas för konventionsflyktingar
            enligt
          </note>
          <note>
            Genèvekonventionens definition. Vad gäller det enskilda landets
            tolkning och generositet i asylfrågan är det bara att titta på
            våra grannländer.
          </note>
          <note>
            Det måste finnas någon förklaring till att Danmark,
          </note>
          <note>
            Norge och Finland beviljar asyl i ett betydligt mindre antal
            fall än vad vi gör i Sverige. Folk måste väl anse att deras regler
            är mindre generösa än dem som vi tillåter oss att ha i Sverige.
          </note>
          <note>
            Anf. 95 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det finns länder i Europa som har tagit emot fler
            asylsökande från Jugoslavien än vi, också i förhållande till sin
            folkmängd. Men vad Sten
          </note>
          <note>
            Andersson nu tar upp är besluten om vilka som får stanna i Sverige.
            Där vet Sten Andersson lika väl som jag att många av dem som får
            stanna har fått stanna av s.k. tidsrelaterade skäl, vistelsetidsskäl,
            dvs. om man väntat på beslut under en viss angiven tid har man
            fått stanna i Sverige. Dessa tidsrelaterade villkor har regeringen
            avskaffat.
          </note>
          <note>
            Anf. 96 STEN ANDERSSON i Malmö (m):
          </note>
          <note>
            Herr talman! Jag tackar för det.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:13 om flyktingmottagandet m.m.
          </note>
          <note>
            Anf. 97 Kulturminister BIRGIT FRIGGEBO
          </note>
          <note>
            (fp).
          </note>
          <note>
            Herr talman! Gullan Lindblad har frågat mig om regeringen, mot
            bakgrund av den extrema flyktingsituationen, kommer att tillsätta
            en parlamentarisk utredning för översyn rörande flyktingmottagandet
            och utlänningslagstiftningen.
          </note>
          <note>
            Jag vill börja med att säga att jag berörde denna fråga i kammaren
            redan förra veckan.
          </note>
          <note>
            Som Gullan Lindblad påpekar gör en särskild utredare nu en översyn
            av delar av utlänningslagstiftningen, bl.a. vad gäller hur man
            bör förhålla sig i massflyktsituationer. I denna del kommer uppdraget
            att redovisas under oktober.
          </note>
          <note>
            Men även i övrigt finns det nu anledning att se närmare på utlänningslagens
            allmänna regler rörande utlänningars skyddsbehov. Regeringen avser
            därför att under detta budgetår tillsätta en parlamentariskt sammansatt
            kommitté för att göra en översyn av flyktingpolitiken. Översynen
            skall göras med hänsyn tagen till den pågående dialogen i det
            europeiska samarbetet på detta område.
          </note>
          <note>
            Hela flyktingmottagandet utsätts för närvarande givetvis för
            ytterst hårda påfrestningar. Men brister i det svenska flyktingmottagandet
            har blivit tydliga redan innan den nu aktuella situationen uppstod.
          </note>
          <note>
            Långa förläggningstider kan leda till passivisering och långvarigt
            bidragsberoende och kan motverka integrationen i det svenska samhället.
            Det finns också anledning att öka flexibiliteten i mottagandet
            liksom att få ett ökat engagemang av frivilligorganisationer,
            privata entreprenörer och kommuner. Dessa frågor utreds redan
            av en särskild utredare. Betänkandet kommer att lämnas under året.
          </note>
          <note>
            Det rör sig i detta sammanhang till stor del om att finna praktiska
            lösningar på praktiska problem.
          </note>
          <note>
            Den principiella målsättningen, att på ett värdigt sätt ta emot
            asylsökande, kvarstår givetvis. Det finns därför inte på samma
            sätt som beträffande översynen av asylreglerna skäl för en parlamentarisk
            medverkan i översynen. Dessutom är det, både för de asylsökandes
            skull och med hänsyn till kostnaderna, av vikt att förändringar
            i mottagandet kan göras snabbt. En parlamentarisk utredning skulle
            fördröja nödvändiga förändringar.
          </note>
          <note type="speaker">
            Anf. 98 GULLAN LINDBLAD (m):
          </note>
          <note>
            Herr talman! Jag ber att få tacka invandrarminister
          </note>
          <note>
            Birgit Friggebo för svaret på min fråga. Det är alldeles riktigt
            att vi delvis diskuterade den här frågan den 8 oktober i anledning
            av invandrarministerns information om de åtgärder som regeringen
            hade vidtagit. Jag skrev min fråga den 6 oktober, även om den
            kanske inte blev registrerad förrän den 8. Jag visste inte då
            att regeringen hade fattat beslut i ärendet. Men jag tycker nog
            att det finns skäl att då och då diskutera de flyktingpolitiska
            frågorna, eftersom de är bland de mest brännande utöver de rent
            ekonomiska frågorna i Sverige för närvarande. Att det finns ett
            stort intresse visas av att fler frågor om asylpolitiken har ställts
            till i dag.
          </note>
          <note>
            Jag sticker inte under stol med att jag i långa stycken delar
            den uppfattning som Sten Andersson framförde tidigare, nämligen
            att grunden för svensk asylpolitik borde vara FN-konventionen,
            men med en generös bedömning. Både invandrarministern och jag
            är säkert på det klara med att dagens regler inte riktigt stämmer
            med verkligheten. Jag tycker att det är bra att en parlamentarisk
            beredning kan få se över asylfrågorna. Har man lyckats komma överens
            om de svåra ekonomiska frågorna, borde ju kloka människor kunna
            hitta en utlänningslag och en asyllagstiftning som stämmer bättre
            överens med dagens förhållanden men som samtidigt är humanitär
            och bra.
          </note>
          <note>
            Om jag har förstått det rätt kommer en parlamentarisk kommitté
            att se över asylreglerna, medan en enmansutredare delvis skall
            ta upp det som rikdagens revisorer har kommit fram till, vilka
            ju efterlyser en ordentlig översyn av hela flyktingoch invandrarpolitiken.
            Tyvärr kommer vi ofta inte längre än att diskutera asylregler
            och asylpolitik.
          </note>
          <note>
            Hela flyktingomhändertagandet och invandrarpolitiken är oerhört
            viktiga frågor, vilket riksdagens revisorer också påpekat.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:14 om flyktingpolitiken
          </note>
          <note>
            Anf. 99 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Gullan Lindblad har frågat mig när regeringens förslag
            till förändringar rörande flyktingpolitiken, t.ex. tillfälliga
            uppehållstillstånd, kommer.
          </note>
          <note>
            Jag vill börja med att säga att jag har berört även denna fråga
            i kammaren redan förra veckan.
          </note>
          <note>
            Socialförsäkringsutskottet uttalade i ett pressmeddelande den
            13 augusti i år bl.a. att möjligheten att ge någon form av temporärt
            uppehållstillstånd måste utredas med stor skyndsamhet.
          </note>
          <note>
            En särskild promemoria om tillfälligt skydd för medborgare i
            det forna Jugoslavien har upprättats i
          </note>
          <note>
            Kulturdepartementet. Denna promemoria skickades i förra veckan
            ut till berörda organisationer och myndigheter. Jag har också
            kallat till en s.k. hearing den 20 oktober för att diskutera promemorian.
            Avsikten är att utifrån bl.a. de synpunkter som då kommer fram
            ta ställning till om en proposition skall föreläggas riksdagen.
          </note>
          <note>
            Vad gäller flyktingpolitiken i övrigt avser regeringen, som jag
            nyss framhöll i mitt svar på
          </note>
          <note>
            Gullan Lindblads förra fråga, att under budgetåret tillsätta
            en parlamentariskt sammansatt kommitté för att göra en översyn
            av de allmänna reglerna i utlänningslagen rörande utlänningars
            skyddsbehov.
          </note>
          <note type="speaker">
            Anf. 100 GULLAN LINDBLAD (m):
          </note>
          <note>
            Herr talman! Tack även för det här svaret. Det var med en viss
            förvåning som vi i socialförsäkringsutskottet konstaterade att
            det i propositionsförteckningen inte fanns något som helst förslag
            från kulturministeriet vad gäller flyktingpolitiken. Så kom ministern
            med den information som lämnades förra veckan. Så långt var det
            bra.
          </note>
          <note>
            Nu hänvisar invandrarministern till utskottets uttalande den
            13 augusti. Vi hade förvisso diskuterat dessa frågor tidigare
            bl.a. i
          </note>
          <note>
            Flyktingpolitiska rådet, som invandrarministern tycks sätta stor
            tilltro till, något förvånande större tilltro än till ett enigt
            utskott, som ju vill ha frågan om temporära uppehållstillstånd
            till riksdagens bord.
          </note>
          <note>
            Vilka kommer att delta i den hearing som skall hållas? Jag tycker
            nog att det är riksdagens utskott som är allra viktigast. Det
            vill jag gärna ha sagt.
          </note>
          <note>
            När det gäller den parlamentariskt sammansatta kommittén vill
            jag ställa en fråga till statsrådet: När kommer direktiven till
            denna? När får man sätta i gång med arbetet?
          </note>
          <note>
            Jag vill dock protestera litet mot vad som sades tidigare om
            att den kommittén skulle fördröja frågan. Jag vill erinra om att
            sjuklönekommittén, den som skulle utreda dessa svåra frågor, hade
            sex veckor på sig att komma fram till mycket genomgripande förändringar
            i lagstiftningen.
          </note>
          <note>
            Tillsätter man folk som kan frågorna, är jag övertygad om att
            vi ganska snabbt skulle kunna komma fram till kloka förslag.
          </note>
          <note>
            Jag frågar igen: I vilken utredning kommer riksdagens revisorers
            alla frågeställningar att tas upp? Är det i enmansutredningen
            eller i den parlamentariskt sammansatta kommittén? Jag tycker
            att man har tillsatt litet för många enmansutredningar. Det är
            viktigt att riksdagens majoritet får säga sitt i dessa frågor.
          </note>
          <note>
            Anf. 101 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Alla förändringar i politiken föreslås i form av
            propositioner till riksdagen, och det är riksdagen som har det
            avgörande inflytandet och fattar det slutgiltiga beslutet. Sedan
            är regeringen skyldig att bereda olika ärenden. De kan beredas
            på olika sätt.
          </note>
          <note>
            När det gäller frågan om tillfälliga uppehållstillstånd har Kulturdepartementet
            mycket snabbt satt i gång arbetet och tagit fram en promemoria,
            som skall beredas genom en s.k.
          </note>
          <note>
            hearing den 20 oktober. Detta görs för att snabba på hela beredningsarbetet.
            Normalt skulle man ju annars gå ut med en remiss av olika förslag.
          </note>
          <note>
            De som kommer att delta i hearingen är flyktingorganisationer,
            olika juridiska instanser,
          </note>
          <note>
            Invandrarverket och andra berörda organ som innehar särskild
            kompetens och kunskap på det här området. Det är alltså ett led
            för att så småningom ta ställning till om den här frågan skall
            föras till riksdagen. Vi har verkligen utrett frågan med stor
            skyndsamhet. Det kommer efter hearingen att föras diskussioner
            inom regeringen och regeringspartierna. Jag förutsätter att regeringspartierna
            kommer att ta kontakt med sina riksdagsgrupper när det gäller
            att bedöma om frågan skall föras fram i form av proposition till
            riksdagen eller inte.
          </note>
          <note>
            Låt mig säga att många av dessa organ, som är kompetenta på det
            här området, inte minst
          </note>
          <note>
            Flyktingpolitiska rådet, har varit skeptiska till att införa
            ett nytt institut som skall gälla för dem som kommer från krigsområden
            i Jugoslavien.
          </note>
          <note>
            Bakgrunden är att man vill avlasta hela asylprövningssystemet.
          </note>
          <note type="speaker">
            Anf. 102 GULLAN LINDBLAD (m):
          </note>
          <note>
            Herr talman! Det är bra att regeringen har utrett, men jag blev
            litet orolig när invandrarministern använde uttrycket ''så småningom'',
            eftersom detta är en fråga som brådskar. Alla frågor om förändringar
            i asylpolitiken, flyktingpolitiken och invandrarpolitiken brådskar
            verkligen. Därför är det väldigt viktigt att man förankrar dessa
            frågor hos riksdagens partier.
          </note>
          <note>
            Jag sätter naturligtvis stort värde på
          </note>
          <note>
            Flyktingpolitiska rådet, men det är viktigare att invandrarministern
            vet att riksdagens beslutande utskott ändå är enhälligt i frågan
            om tillfälliga uppehållstillstånd.
          </note>
          <note>
            Vid Flyktingpolitiska rådets sammanträde den 1
          </note>
          <note>
            juli, som jag var närvarande vid -- jag kunde tyvärr inte närvara
            vid sammanträdet den 1 september --, var det tre företrädare för
            riksdagens partier som uttalade sig för ett förslag av den här
            typen. Det är organisationerna som har strävat emot.
          </note>
          <note>
            Jag vidhåller att det är riksdagens partier som är de viktiga,
            även om det kan vara bra att lyssna till organisationer. Men först
            och främst: Hör på vad vi i de olika partierna har för åsikter!
          </note>
          <note>
            Anf. 103 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Partierna är företrädda i
          </note>
          <note>
            Flyktingpolitiska rådet. Jag skall inte kommentera hur närvaron
            såg ut och vad som sades under det senaste sammanträdet. Men partierna
            har alla möjligheter att föra fram sina synpunkter i
          </note>
          <note>
            Flyktingpolitiska rådet. Jag lyssnar med stor uppmärksamhet på
            de olika synpunkter som kommer fram.
          </note>
          <note>
            Herr talman! För att det inte skall råda några oklarheter har
            jag nogsamt läst pressmeddelandet från socialförsäkringsutskottet,
            där det står att man vill att frågan om tillfälliga uppehållstillstånd
            skall utredas med största skyndsamhet, vilket också departementet
            har gjort. Vidare sägs det att uskottsledamöterna anser det också
            utomordentlit angeläget att förslag om åtgärder i den aktuella
            flyktingsituationen föreläggs riksdagen i så god tid att det kan
            behandlas i höst.
          </note>
          <note>
            Vi kom dock fram till slutsatsen att många av de nödvändiga åtgärderna
            inte behövde föras till riksdagen, utan regeringen har själv fattat
            beslut i dessa frågor. Någon beställning från riksdagspartierna
            av ett förslag om tillfälliga uppehållstillstånd kan jag inte
            utläsa ur socialförsäkringsutskottets pressmeddelande.
          </note>
          <note type="speaker">
            Anf. 104 GULLAN LINDBLAD (m):
          </note>
          <note>
            Herr talman! Ett enhälligt utskott ansåg att kulturdepartementets
            behandling av frågorna dröjde ovanligt länge. Det är klart att
            en utredning tar tid, men jag blev förvånad när jag hörde att
            utredaren inte hade fått regeringens uppdrag att ta sig an just
            den här speciella frågan. Därför uttalade vi i utskottet gemensamt
            att vi, eftersom frågan var så viktig, ville att den skulle finnas
            på riksdagens bord vid riksmötets början. Vi efterlyste även förslag
            till andra åtgärder, men det kom inget förslag.
          </note>
          <note>
            Regeringen har nu fattat vissa beslut, vilket är bra.
          </note>
          <note>
            Jag vill dock ge invandrarministern rådet att det inte bara är
            att lyssna till vad som sägs i de slutna rummen och inom organisationerna.
            Det är först och främst riksdagens partier som skall ha det avgörande
            inflytandet i dessa frågor.
          </note>
          <note>
            Anf. 105 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag undrar om inte Gullan Lindblad blandar samman
            två saker. Redan i våras tillsattes en utredning under Per-Erik
            Nilssons ledning, som skulle arbeta med frågan om massflyktssituationer.
          </note>
          <note>
            Som ett led i att möta en eventuell massflyktssituation har Per-Erik
            Nilsson också till uppgift att se på frågan om temporära uppehållstillstånd.
            Detta är ett mer långsiktigt arbete som behöver remitteras, eftersom
            de förslag som man kommer fram till kan beröra grundlagen.
          </note>
          <note>
            Utöver denna utredning har departementet självt tagit fram ett
            förslag beträffande temporära uppehållstillstånd avseende flyktingar
            från
          </note>
          <note>
            Jugoslavien. Detta arbete har skett under mycket kort tid.
          </note>
          <note type="speaker">
            Anf. 106 GULLAN LINDBLAD (m):
          </note>
          <note>
            Herr talman! Vi i utskottet har informerats, eftersom vi själva
            har begärt information från bl.a.
          </note>
          <note>
            Per-Erik Nilsson. Han sade att han hade för avsikt att lämna
            ett förslag till regeringen. Vi undrade då förvånat om han inte
            hade fått regeringens uppdrag att snabbutreda just den här delen,
            men det hade han inte. Det var därför som vi gjorde vårt uttalande.
          </note>
          <note>
            Det är bra att det nu är utredningar på gång. Men kom med förslagen
            mycket snabbt till riksdagen!
          </note>
          <note>
            Det är ändå där som besluten skall fattas.
          </note>
          <note>
            Jag vet fortfarande inte vem det är som skall leda utredningen
            i anledning av riksdagens revisorers uttalanden, där man är mycket
            kritisk till just invandrarpolitiken och att människor får vänta
            så länge på arbete. Är det enmansutredaren som har detta uppdrag?
            Riksdagens revisorer är också mycket kritiska till hur bidragspengarna
            till kommunerna används. Kommer denna fråga att tas upp av enmansutredaren
            eller ingår den i den parlamentariska utredningen?
          </note>
          <note>
            Anf. 107 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Frågan om vad som händer när en asylsökande har
            fått uppehållstillstånd i Sverige och därefter ingår inte i någon
            av de hittills nämnda utredningarna.
          </note>
          <note type="speaker">
            Anf. 108 ANDRE VICE TALMANNEN:
          </note>
          <note>
            Jag medger ytterligare ett inlägg från vardera sidan.
          </note>
          <note type="speaker">
            Anf. 109 GULLAN LINDBLAD (m):
          </note>
          <note>
            Herr talman! Då ber jag å det varmaste att kulturministern verkligen
            tar hand om det resultat som den här utredningen kommer fram till.
            Som jag tidigare sade diskuterar vi tyvärr enbart asylpolitik,
            men riksdagens revisorer har nu gått igenom bl.a.
          </note>
          <note>
            arbetsmarknadspolitiska frågor, svårigheterna att få arbete och
            hemspråksundervisning, något som ofta brukar diskuteras i denna
            kammare. Utred också hemspråksundervisningen mycket snabbt!
          </note>
          <note>
            Tillsätt gärna en parlamentarisk snabbutredning!
          </note>
          <note>
            Då lovar jag att det skall komma ett bra förslag.
          </note>
          <note>
            Anf. 110 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! På en del av dessa punkter föreligger redan utredningsförslag.
            Beträffande diskriminering i arbetslivet har det avlämnats ett
            utredningsförslag till mig så sent som för någon vecka sedan.
            I fråga om förändringar i hemspråksundervisningen pågår en översyn
            inom utbildningsdepartementet. Alla frågor är inte nya, och därför
            är det inte säkert att man behöver tillsätta en stor utredning
            som skall ta upp samtliga de frågor som riksdagens revisorer har
            arbetat med.
          </note>
          <note>
            Jag välkomnar den genomgång av invandrarpolitiken som riksdagens
            revisorer har gjort.
          </note>
          <note>
            Överläggningen var härmed avslutad.
          </note>
          <note>
            18 § Svar på frågorna 1992/93:15 och 31 om behandlingen av vissa
            Kosovoalbaners asylansökan m.m.
          </note>
          <note>
            Anf. 111 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Wiggo Komstedt har frågat mig vilka åtgärder jag
            har vidtagit mot de asylsökande som slog sönder en flyktingförläggning
            i Koppom.
          </note>
          <note>
            Göthe Knutson har med anledning av skadegörelsen på flyktingförläggningen
            frågat mig hur länge det dröjer innan de misstänktas asylansökan
            är behandlad och utvisning verkställd.
          </note>
          <note>
            Jag besvarar frågorna i ett sammanhang.
          </note>
          <note>
            I ett rättssamhälle får ingen enskild eller grupp dömas eller
            läggas handlingar till last utan att skuldfrågan är klarlagd och
            fastställd.
          </note>
          <note>
            Skadegörelsen vid flyktingförläggningen är således en fråga för
            polis, åklagare och domstol. Den pågående polisutredningen av
            händelserna i
          </note>
          <note>
            Koppom är ännu inte avslutad.
          </note>
          <note>
            Det är Invandrarverket som är beslutande myndighet i ärenden
            om uppehållstillstånd.
          </note>
          <note>
            Invandrarverket fattar sina beslut helt självständigt. Vid asylprövningen
            skall
          </note>
          <note>
            Invandrarverket väga in vandelssynpunkter.
          </note>
          <note>
            Jag är således förhindrad att vidta några åtgärder mot dem som
            vistades på förläggningen i Koppom i samband med skadegörelsen.
          </note>
          <note>
            Däremot har jag från Invandrarverket erfarit att verket avser
            att inom kort pröva asylansökningarna från dem som vistades på
            förläggningen. I några fall har beslut redan fattats.
          </note>
          <note>
            Regeringen ser allvarligt på att antalet inbrott, stölder och
            skadegörelser har ökat i områden runt flyktingförläggningar. Mot
            den bakgrunden sammankallade jag för en dryg månad sedan representanter
            för riksåklagaren,
          </note>
          <note>
            Rikspolisstyrelsen, Invandrarverket och
          </note>
          <note>
            Utlänningsnämnden till ett möte. Då diskuterades hur vi med gemensamma
            krafter bäst skall reagera mot och stävja oönskade och kriminella
            beteenden bland asylsökande.
          </note>
          <note type="speaker">
            Anf. 112 WIGGO KOMSTEDT (m):
          </note>
          <note>
            Herr talman! Jag ber att få tacka fru statsrådet för svaret.
          </note>
          <note>
            Svensk flyktingpolitik är med rätta utsatt för kritik och föremål
            för stort intresse. För att de som verkligen har skäl att få stanna
            i Sverige skall få rimliga förhållanden måste man ta i med hårdhandskarna
            när det gäller de flyktingar som begår brott. Sverige får inte
            bli ett frihandelsområde för internationell brottslighet.
          </note>
          <note>
            Nu behövs det inte några långvariga utredningar, utan det behövs
            beslut och handling. Om regeringen ser allvarligt på problemen,
            som statsrådet skriver i svaret, finns det verkligen anledning
            att ta tag i dem. Om man inte gör det nu och om man inte tar itu
            med dem som är kriminella, kommer man inte heller att få något
            gehör från människorna för att ta hand om dem som verkligen behöver
            tas om hand. Snart är det inte någon som lyssnar på den argumenteringen.
          </note>
          <note>
            Att statsrådet i dag i tidigare svar har åberopat att statsrådet
            besvarade flyktingfrågor här i kammaren i förra veckan tyder på
            att det här framförs synpunkter som verkligen engagerar medborgarna
            och väljarna.
          </note>
          <note>
            Om man är en verklig flykting, tror jag inte att man ställer
            så stora krav på boendet, vilket ändå är ganska hyggligt överallt
            i vårt land. Om man slår sönder en flyktingförläggning för att
            man inte får bo på hotell, delar jag uppfattningen hos den förkrossande
            majoritet av svenska folket som i de fallen säger: Vänd bussen.
            Låt den gå tillbaka till hemlandet, om det finns bättre hotell
            där.
          </note>
          <note type="speaker">
            Anf. 113 GÖTHE KNUTSON (m):
          </note>
          <note>
            Herr talman! Jag tackar invandrarministern, tillika kulturministern,
            för svaret.
          </note>
          <note>
            Det är närmast en självklarhet att Koppomfallet dess värre leder
            till flyktingfientlighet. Man kan också notera att Kosovoalbanerna
            på denna herrgård i Värmland tidigare hade bott på ett hotell.
            De var väldigt missbelåtna med att de hade förflyttats från detta
            hotell, som uppenbarligen var komfortabelt, till en mindre komfortabel
            byggnad -- låt vara att den kallas för herrgård. För den sakens
            skull tyckte några av
          </note>
          <note>
            Kosovoalbanerna -- hur många vet vi inte -- att de skulle ge
            uttryck för sitt missnöje med Sverige, vilket förmodligen var
            avsikten. Det lär inte ha varit alkohol eller några andra droger
            som utlöste den här bärsärkagången, där man slog sönder en del
            av inredningen.
          </note>
          <note>
            Jag vill i det sammanhanget fråga statsrådet: Är det möjligt
            att ge sådana direktiv från regeringen och från statsrådets eget
            departement, som innebär att man inte skall placera asylsökande
            i en alltför luxuös miljö, vilket i sin tur kan leda till att
            de sedan anser sig skamligt behandlade av det svenska samhället?
            Jag hörde häromdagen ett uttalande i den riktningen.
          </note>
          <note>
            Det är något märkligt, när statrådet säger att polisutredningen
            ännu inte är avslutad. Men tolkningen är att sedan förövarna har
            skingrats och nya familjer har flyttat in i herrgården, har inte
            polisen något mer att fråga om. Dessa
          </note>
          <note>
            Kosovoalbaners taktik är att skydda varandra genom att påstå
            att de varken har sett eller hört någonting. De förnekar att de
            över huvud taget har gjort sig skyldiga till någonting.
          </note>
          <note>
            Anf. 114 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är övertygad om att Wiggo
          </note>
          <note>
            Komstedt har rätt i sin förmodan att det finns risk för att den
            här typen av händelser kan leda till att svenska folkets generositet
            och benägenhet när det gäller att ta emot asylsökande i Sverige
            minskar.
          </note>
          <note>
            Det är naturligtvis beklagligt att de som har gjort sig skyldiga
            till detta belönar svensk generositet på detta sätt. Jag har uppfattat
            att både Wiggo
          </note>
          <note>
            Komstedt och Göthe Knutsson har velat ta detta tillfälle i akt
            för att göra den typen av deklarationer.
          </note>
          <note>
            Jag tror att det är viktigt att vi gör sådana deklarationer.
          </note>
          <note>
            Samtidigt är det naturligtvis också viktigt att man utreder och
            beivrar brott. Detta var en av bakgrunderna till de diskussioner
            som jag för någon månad sedan förde med företrädare för de olika
            myndigheterna. Vi konstaterade då att det var brukligt med åtalseftergift
            vid viss typ av smärre brottslighet, både när det gäller svenskar
            och i fråga om asylsökande. Där har det nu i vissa avseenden skett
            en uppstramning.
          </note>
          <note>
            Man kan också notera att de olika berörda myndigheterna, inte
            minst Invandrarverket, själva har börjat att se över vad som kan
            göras för att stävja brottslighet, så att man inte låter olika
            typer av kriminalitet florera utan att någon reagerar.
          </note>
          <note>
            Sedan vill jag bara något kommentera frågan om att bo lyxigt
            eller inte. Inom Invandrarverket har man lagt ned mycket arbete
            på att skaffa fram förläggningar, och många av dessa förläggningar
            är inte särskilt lyxiga. Det rör sig om nedlagda militärförläggningar
            -- vissa flyktingar har fått bo i tält --, om tomma lägenheter,
            om utrymda sjukhus och liknande. Man bor ganska trångt: 6--10
          </note>
          <note>
            personer i ett rum, där det ibland inte finns några sängar, utan
            man får ligga på madrasser direkt på golvet. Jag tycker att det
            är viktigt att informera också om detta, eftersom många uppenbarligen
            tror att de asylsökande bor väldigt lyxigt, men så förhåller det
            sig inte.
          </note>
          <note type="speaker">
            Anf. 115 WIGGO KOMSTEDT (m):
          </note>
          <note>
            Herr talman! Jag bor ute på landet. Det finns ett antal mindre
            gårdar där. Det är inte några hypermoderna anläggningar. Det finns
            t.o.m.
          </note>
          <note>
            sådana som saknar badrum och toalett inne. För dessa människor
            höjer vi bensinskatten. Bilen är deras enda sätt att transportera
            sig, eftersom det inte finns några allmänna kommunikationer. Dessa
            människor reagerar våldsamt när vi inte gör några besparingar
            inom flyktingpolitiken. När de därutöver får läsa att flyktingar
            inte accepterar att bo under förållanden som är bättre än de förhållanden
            som många svenskar bor under är gränsen nådd.
          </note>
          <note>
            Jag har ett civilt jobb. Det är ganska bra. Jag är där varje
            vecka så mycket som jag hinner. Det är min värdemätare. Där möter
            jag montörer, kontorister, försäljare, chaufförer, åkare, m.fl.
            De har samfällt inställningen att vi är alldeles för slappa. Jag,
            som kanske ändå är litet annorlunda och tuffare i detta sammanhang,
            bedöms av dem nu vara en person som velar i flyktingpolitiken,
            trots att jag har denna uppfattning. Detta ger en liten bild av
            svenska folkets uppfattning.
          </note>
          <note>
            Än en gång vill jag säga: Om vi inte tar tag i dessa problem
            kommer vi inte heller att ha någon möjlighet att hjälpa dem som
            verkligen har behov.
          </note>
          <note type="speaker">
            Anf. 116 GÖTHE KNUTSON (m):
          </note>
          <note>
            Herr talman! Jag delar helt statsrådet Friggebos uppfattning
            om att det är fel att ge åtalseftergift till någon därför att
            denna person kommer från ett annat land. Vi är förvisso alltför
            slappa även gentemot svenska medborgare. Men det sker en uppstramning
            i fråga om detta. Signalerna nu från statsrådet Friggebo och regeringen
            är enligt svaret att regeringen ser allvarligt på att antalet
            inbrott, stölder och skadegörelser har ökat i områden runt flyktingförläggningar.
          </note>
          <note>
            Jag vill poängtera att Kosovoalbanerna från denna förläggning
            i herrgården i Koppom enligt tidningsuppgifter skingras till andra
            förläggningar.
          </note>
          <note>
            Det är naturligtvis bra på sitt sätt. Men då får inte polisen
            släppa taget. Jag skall ställa en fråga till statsrådet. Vill
            statsrådet hålla med mig om att det skall ges signaler till Invandrarverket
            och polisen som innebär att de inte ger upp detta? Om man gör
            det är det detsamma som en åtalseftergift.
          </note>
          <note>
            Anf. 117 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Göthe Knutson vet att jag är förhindrad att ge sådana
            direktiv. Men jag utgår från att polisen fullgör sin skyldighet.
          </note>
          <note>
            Som jag sade tidigare kommer Invandrarverket att fatta beslut
            beträffande asylansökningarna inom kort, och några beslut har
            redan fattats.
          </note>
          <note type="speaker">
            Anf. 118 GÖTHE KNUTSON (m):
          </note>
          <note>
            Herr talman! Jag tackar statsråder för en positiv inställning
            till att man tar itu med dessa frågor.
          </note>
          <note>
            Jag vill begagna mig av detta tillfälle för att direkt till Invandrarverket,
            vars generaldirektör Christina
          </note>
          <note>
            Rogestam är mycket lyhörd för situationen på detta område, framföra
            kravet att man, eftersom det är risk för att polisen i praktiken,
            om inte formellt, har lagt ned dessa förhör, ser till att dessa
            förhör fortsätter på de flyktingförläggningar där de personer
            som har varit med om detta finns. Då kanske man också får fram
            sanningen. Risken för att bli betraktad som tjallare kan ju ha
            funnits så länge personerna i fråga var på denna herrgård.
          </note>
          <note>
            Detta är angeläget, inte minst med tanke på alla dem som verkligen
            är flyktingar och behöver en fristad i Sverige. Dem skall vi slå
            vakt om. Det är andra som förstör för dem.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.34 på förslag av andra vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            19 § Svar på fråga 1992/93:26 om skärgårdsbefolkningens rätt
            till fiske
          </note>
          <note>
            Anf. 119 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Kent Olsson har frågat vilka förändringar i utredningens
            förslag om enklare fiskebestämmelser jag är beredd att göra så
            att skärgårdsbefolkningens urgamla rätt att fiska inte begränsas.
          </note>
          <note>
            Jordbruksdepartementet presenterade i juli månad i år en promemoria
            (Ds 1992:70) om enklare fiskebestämmelser. I promemorian lämnas
            förslag till en ny fiskelag och en ny fiskeförordning.
          </note>
          <note>
            Förslagen syftar till att tillsammans med föreskrifter meddelade
            av Fiskeriverket utgöra en ny och förenklad fiskelagstiftning.
          </note>
          <note>
            I förslaget finns bl.a. föreskrifter som begränsar fritidsfiskets
            redskapsanvändning. Förslaget bygger på riksdagens uttalande i
            våras att regeringen bör återkomma till riksdagen med förslag
            om begränsningar av husbehovs- och fritidsfiskares redskapsinsatser
            vid fiske med mängdfångande redskap på frifiskevatten och allmänt
            vatten.
          </note>
          <note>
            Promemorian är för närvarande på remiss till ett antal myndigheter
            och organisationer.
          </note>
          <note>
            Remissvaren skall vara inkomna till departementet senast den
            15 oktober, dvs. om två dagar, och först därefter är det möjligt
            för regeringen att ta ställning till hur förslaget till riksdagen
            skall vara utformat.
          </note>
          <note type="speaker">
            Anf. 120 KENT OLSSON (m):
          </note>
          <note>
            Herr talman! Jag ber att få tacka jordbruksministern för svaret.
            Den här frågan har en mycket stor betydelse för kustbor. Det är
            många pensionärer och kustbor som ägnar sig åt fritidsfiske som
            rekreation.
          </note>
          <note>
            Det är viktigt, som jordbruksministern säger, att vi får en avvägning
            mellan det fiske som fritidsboende och bofasta vid kusten kan
            ägna sig åt och det yrkesfiske som finns.
          </note>
          <note>
            I det förslag som finns, föreslås en stor inskränkning i fritidsfisket.
            Det föreslås att man skall ha rätt att använda sex hummertinor
            och 180
          </note>
          <note>
            meter garn. Vidare föreslås en inskränkning i dörjfisket. Jordbruksministern
            säger att dessa förslag skall ge en förenklad fiskerilagstiftning.
            Jag kan inte se var förenklingen i detta finns. Som läget är just
            nu, finns det ingen begränsning. Vari ligger förenklingen om man
            inför begränsningar till ett visst antal? Jag kan förstå att man
            inte kan låta detta fiske vara helt fritt, men samtidigt finner
            jag nivån på sex hummertinor vara en mycket stor inskränkning
            i det fiske som man på Bohuskusten och många andra kuster har
            haft en urgammal rätt att bedriva.
          </note>
          <note>
            Anf. 121 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det är viktigt att slå fast, vilket Kent
          </note>
          <note>
            Olsson också gör, att de människor som ägnar sig åt fritidsfiske
            i huvudsak gör detta som rekreation.
          </note>
          <note>
            Detta fiske är alltså inte till för att skapa sig en försörjning
            eller en inkomst. Man avser inte att försälja det som fångas.
            Ur den synpunkten är avsikten att detta inte skall vara något
            intrång. Man gör en begränsning av de mängdfångande redskapen.
            Jag kan förstå om man tycker att sex burar är litet. Jag har inte
            tagit ställning till om det skall vara fem, sex eller sju burar.
            Det har kanske inte utredningen heller funderat så noga på.
          </note>
          <note>
            Det är ändå viktigt att klara ut att det trots allt är ganska
            många redskap man får lov att ha. I
          </note>
          <note>
            Danmark har man en motsvarande lagstiftning, och den har fungerat
            väl.
          </note>
          <note>
            Vi vet att det samlade fisketrycket jämfört med fisketillgången
            är av den karaktären att vi måste fördela trycket mellan olika
            grupper av fiskare. Det är nödvändigt att vi inför några restriktioner
            på detta område. Det är också en direkt beställning från riksdagen.
            Efter remissomgången skall vi naturligtvis titta på detta och
            se om det är något antal som är fel.
          </note>
          <note>
            När det gäller detta avsnitt är det nya bestämmelser, och det
            är svårt att få nya bestämmelser som är enklare än inga. Men när
            det gäller andra avsnitt i promemorian och i förslagen till lagstiftning
            och förordning innebär det långtgående förenklingar.
          </note>
          <note type="speaker">
            Anf. 122 KENT OLSSON (m):
          </note>
          <note>
            Herr talman! Jag uppfattade att jordbruksministern är beredd
            att se över den nivå som detta rör sig om.
          </note>
          <note>
            Det är ett försök att uppfatta svaret positivt. En ökning från
            sex till sju är dock inte någon större höjning av nivån.
          </note>
          <note>
            Det finns ett förslag, bl.a. från Bohusläns samorganisation,
            där man skulle kunna ha ca 20
          </note>
          <note>
            hummertinor. De flesta människor som bor vid kusten i dag har
            fler än sex ryssjor. De har fler än sex hummertinor. Det kan knappast
            betraktas som något större intrång på yrkesfiskets område att
            ha dessa tinor kvar.
          </note>
          <note>
            Den här frågan är ställd med den förhoppningen att jordbruksministern,
            om han inte är beredd att släppa detta helt fritt, skall kunna
            höja nivån för de redskap som man har rätt att ha. Detta är oerhört
            viktigt. Förslaget upplevs som en mycket stor inskränkning. Det
            är en av de frågor där folk verkligen har engagerat sig.
          </note>
          <note>
            Anf. 123 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Som landkrabba har jag liten kunskap om hummerfiske.
            Därför vill jag inte uttala mig om det exakta antalet när det
            gäller fiskeredskapen.
          </note>
          <note>
            Förslaget som har gått på remiss och remissomgången är ju till
            för att vi skall få in rikhaltigt med synpunkter för att därefter
            kunna väga samman dessa synpunkter och lägga fram ett förslag
            till riksdagen i enlighet med den beställning som riksdagen har
            gjort. Det är min förhoppning att det, likaväl som det vid förra
            debatten här i kammaren fanns en stor enighet om detta ärende,
            skall kunna bli det även om det förslag som så småningom kommer
            att läggas fram.
          </note>
          <note type="speaker">
            Anf. 124 KENT OLSSON (m):
          </note>
          <note>
            Herr talman! Då är det också min förhoppning att jordbruksministern
            läser remissvaren mycket noggrant. Jag är inte ensam om denna
            uppfattning.
          </note>
          <note>
            Det finns en otrolig mängd människor vid kusten som har detta
            som en intressant och viktig fritidssysselsättning. Vi kan nog
            vara överens om att detta inte är till för att utmanövrera det
            fiske som människor lever på. Det är viktigt att man säger detta
            i den här diskussionen. Jag hoppas att jordbruksministern läser
            remissvaren och höjer det antal hummertinor som man får ha.
          </note>
          <note>
            Anf. 125 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag skall läsa remissvaren noga. Det kvarstår naturligtvis
            problem om det är så som Kent
          </note>
          <note>
            Olsson säger, att det finns en otrolig mängd människor som har
            20 hummertinor och mer. Då får vi kanske göra någon liten begränsning.
            Annars kan ju denna otroliga mängd människor fånga för många humrar.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:40 om kontrollen av importerat kött
          </note>
          <note>
            Anf. 126 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Lennart Brunander har frågat mig vad jag kommer
            att göra för att förstärka kontrollen så att salmonellasmittat
            kött inte kommer ut till konsumenten.
          </note>
          <note>
            Importen av kött har under de senaste åren ungefärligen fördubblats.
            Vid import av köttvaror krävs tillstånd av Livsmedelsverket. Varje
            parti undersöks. Obligatoriska inslag i kontrollen är hygienundersökning
            och salmonellaprov.
          </note>
          <note>
            Till de länder som ökat sin export till Sverige hör
          </note>
          <note>
            Danmark. Så t.ex. ökade importen av frysta produkter under åren
            1990-1991 från 283 ton till
          </note>
          <note>
            1 900 ton. Sommaren 1991 fick man indikationer på att nötköttet
            från Danmark var starkt infekterat av salmonella och kontrollen
            av danskt kött skärptes därför. Tidigare hade kött från Danmark
            i likhet med kött från de övriga nordiska länderna endast genomgått
            de orienterande stickprovskontroller som man bedömt vara tillräckliga
            med hänsyn till det goda salmonellaläget inom Norden. Kött från
          </note>
          <note>
            Danmark kontrolleras nu lika ingående som kött från övriga länder.
            Kontrollen har medfört att fler partier har avvisats.
          </note>
          <note>
            Livsmedelsverket har i oktober i år utabetat ett förslag till
            ändring av sin kungörelse rörande införselkontrollen avseende
            salmonella i syfte att fastställa mer tillförlitliga metoder för
            provtagning m.m. De föreslagna ändringarna bygger bl.a. på det
            förslag rörande gemensamma rutiner för salmonellaundersökningar
            som har arbetats fram inom ramen för det nordiska samarbetet och
            som föreslås att genomföras i samtliga nordiska länder.
          </note>
          <note>
            Dessa principer bygger i sin tur på de rekommendationer som utformats
            i Codex
          </note>
          <note>
            Alimentarius. I korthet kan man säga att de nya provtagningsrutinerna
            gör att samma säkerhet för att påvisa salmonella erhålls oberoende
            av storleken på de bedömda partierna. Jämfört med dagens metod
            kommer antalet avvisade partier att öka om inte importörer och
            exportörer vidtar åtgärder för att minska risken för att salmonellasmittat
            kött importeras. Det nordiska förslaget möjliggör också provtagning
            i utförsellandet.
          </note>
          <note>
            Jag hoppas att de ändringar som Livsmedelsverket håller på att
            arbeta fram skall kunna tillgodose
          </note>
          <note>
            Lennart Brunanders önskemål om en förstärkt salmonellakontroll.
          </note>
          <note type="speaker">
            Anf. 127 LENNART BRUNANDER (c):
          </note>
          <note>
            Herr talman! Jag tackar jordbruksministern för svaret. Vi i Centerpartiet
            har under mycket lång tid haft blickarna riktade på just livsmedelsområdet
            och kontrollen av de importerade livsmedlen samt de krav vi ställer
            på dessa. Salmonellakontrollen är en sådan kontroll.
          </note>
          <note>
            Tidigare har man inte ställt samma krav på det importerade köttet
            som på det svenskproducerade köttet. Där har det över huvud taget
            inte fått finnas några salmonellabakterier. Men i importerat kött
            har man tillåtit vissa salmonellabakterier. Detta är otillfredsställande.
            Det får en ännu större betydelse nu när importen ökar. Som framgår
            av svaret har ökningen av importen varit ganska kraftig.
          </note>
          <note>
            När jag såg uppgifter om att många människor hade insjuknat i
            salmonella och att de ätit importerat kött -- man hade även avvisat
            vissa partier -- slogs jag av tanken att detta är något som vi
            måste bevaka. Jag såg också att Norge hade avvisat betydligt mer
            danskt kött än vad vi hade gjort i
          </note>
          <note>
            Sverige. Det tyder på att Norge kanske inte har samma bedömningsgrunder.
          </note>
          <note>
            Nu säger jordbruksministern i svaret att
          </note>
          <note>
            Livsmedelsverket har lagt fram ett förslag. Det är min förhoppning
            att det förslaget uppfyller dessa krav. Har de också tagit upp
            frågan om kraven på inhemskt kött och importerat kött? Kommer
            det likvärdiga krav där?
          </note>
          <note>
            Anf. 128 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Beträffande den sista frågan som
          </note>
          <note>
            Lennart Brunander ställer är ambitionen att det inte skall vara
            någon skillnad för konsumenten, oavsett vilket kött som konsumenten
            får att tillgå.
          </note>
          <note>
            Därför bör naturligtvis principerna för kontrollen vara desamma,
            oavsett varifrån köttet kommer.
          </note>
          <note>
            Samtidigt är det viktigt att notera, precis som
          </note>
          <note>
            Lennart Brunander har gjort, att vi har en hög standard när det
            gäller livsmedelskvalitet och livsmedelssäkerhet i Sverige. Vi
            har ovanligt låg smittorisk, och vi har krav på mycket låga halter
            av restsubstanser av kemikalier och mediciner. Det är angeläget
            för livsmedelssektorn, jordbruksnäringen, livsmedelsindustrin
            och myndigheterna att hålla fast vid dessa höga krav.
          </note>
          <note>
            När det gäller en ytterligare internationalisering och ett kommande
            EG-medlemskap, bör det vara så att vi så långt det är möjligt
            bevarar våra krav på en hög nivå och ser EG-kraven som minimikrav
            som vi kan höja.
          </note>
          <note type="speaker">
            Anf. 129 LENNART BRUNANDER (c):
          </note>
          <note>
            Herr talman! Det är tillfredsställande att jordbruksministern
            säger att vi skall ha samma krav på det som vi importerar som
            på det vi producerar i Sverige. Jag skulle vilja tillägga att
            jag tycker att det är en absolut målsättning att vi i de förestående
            förhandlingarna med EG skall behålla de krav vi har på livsmedel
            i Sverige.
          </note>
          <note>
            Enligt uppgifter som jag har tagit del av är en av orsakerna
            till att det finns salmonella i det danska köttet att man i Danmark
            använder antibiotika i djurfodret i tillväxtbefrämjande syfte.
            Detta innebär att djuren hålls friska trots att de bär på salmonellabakterier,
            och detta ger utslag först när köttet kommer till konsumenten.
            I Sverige är användning av antibiotika i djurfoder sedan länge
            förbjuden, och det är angeläget att vi belyser också den frågan
            i de förhandlingar som skall försiggå i olika sammanhang.
          </note>
          <note>
            Anf. 130 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag kan för närvarande inte uttala mig om ifall
            det finns ett sådant samband som det som
          </note>
          <note>
            Brunander redovisar mellan antibiotikaanvändning och salmonellasmitta.
            Faktum är ju dock att vi under lång tid i Sverige har haft en
            mycket gynnsam situation när det gäller salmonella, medan förekomst
            av salmonella i kött på kontinenten har varit en närmast normal
            företeelse. Man har också där tolererat ganska höga procenttal.
          </note>
          <note type="speaker">
            Anf. 131 LENNART BRUNANDER (c):
          </note>
          <note>
            Herr talman! Jag tackar för svaret och hoppas att det här kommer
            att ge ett gott resultat.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:4 om mutbrott
          </note>
          <note>
            Anf. 132 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Elver Jonsson har frågat mig om regeringen avser
            att vidta åtgärder för att motverka en utveckling mot ett alltmer
            utbrett mutsystem.
          </note>
          <note>
            Bakgrunden till Elver Jonssons fråga torde vara bl.a. Curt Nicolins
            uttalande i radio om förekomsten av mutor inom det svenska näringslivet.
            Hur omfattande det påstådda bruket är ville dock inte Nicolin
            uttala sig närmare om. Det är av naturliga skäl också svårt att
            skaffa sig en exakt kunskap om förekomsten av mutor.
          </note>
          <note>
            Vårt land har emellertid hittills varit förskonat från det missförhållande
            som en utbredd korruption utgör. Den allmänna inställningen i
            Sverige till mutor har också varit mycket avvisande, vilket bl.a.
          </note>
          <note>
            kommit till uttryck i vår stränga straffrättsliga reglering.
            Vår reglering slår till vid låga belopp och gäller såväl offentligt
            som privat verksamma. Den straffrättsliga regleringen ger i och
            för sig samhället goda möjligheter att ingripa mot sådana företeelser.
          </note>
          <note>
            I sammanhanget bör också nämnas att Sverige tillsammans med världens
            ledande industrinationer deltar i ett arbete som pågår inom OECD
            med syfte att förhindra korruption i internationella affärsförbindelser.
          </note>
          <note>
            Det finns dock anledning att ta varningssignalerna på allvar.
            Den snedvridning av konkurrensen som mutor innebär står klart
            i strid mot regeringens politik att stärka det fria och sunda
            företagande som utgör en förutsättning för vårt framtida välstånd.
            Att den offentlige tjänstemannen är känd för oväld är självfallet
            viktigt för tilltron till våra myndigheter.
          </note>
          <note>
            Förutom strafflagstiftningen är den etiska inställningen till
            mutor hos de agerande inom offentlig och privat verksamhet av
            den största och förmodligen avgörande betydelsen. Det är därför
            bra att en ledande erfaren industriman klart redovisar näringslivets
            inställning. Det medverkar till att upprätthålla en hög moral
            på detta område och ge de etiska kraven den vikt de bör ha. Det
            kan också medverka till att de rättsvårdande myndigheterna får
            information om eventuella oegentligheter, vilket i dessa fall
            ofta är en förutsättning för ingripande.
          </note>
          <note>
            Jag är övertygad om att vi med gemensamma ansträngningar skall
            kunna hålla korruptionen stången även i framtiden, såväl inom
            det offentliga som inom den privata sfären. Elver Jonsson kan
            vara övertygad om att regeringen inte kommer att lämna någon möda
            ospard i denna del.
          </note>
          <note type="speaker">
            Anf. 133 ELVER JONSSON (fp):
          </note>
          <note>
            Herr talman! Jag tackar justitieministern för svaret på min fråga.
            Det innehåller ett löfte om att justitieministern skall följa
            detta noga och inte lämna någon möda ospard, men samtidigt andas
            det en grad av försiktighet, som gör att man undrar hur tung intensiteten
            möjligen kan vara.
          </note>
          <note>
            Kring grundfrågan råder det inte några problem, eftersom vi båda
            efter vad jag förstår har uppfattningen att mutor är ett problem.
          </note>
          <note>
            Justitieministern antyder också att problemet förmodligen är
            klart större i andra länder. Jag gör utifrån min lekmannahorisont
            heller ingen annan bedömning av det.
          </note>
          <note>
            Då är frågan: Förekommer mutor?
          </note>
          <note>
            Justitieministern säger helt riktigt att vi har varit förskonade
            och att regeringen samtidigt ser svårigheter att kunna mäta förekomsten.
          </note>
          <note>
            Nu har ju förre SAF-ordföranden uttalat sig i frågan. Det stämmer
            att det var detta som väckte mitt intresse för att få frågan mer
            belyst. Vad Curt
          </note>
          <note>
            Nicolin sade var att mutor enligt hans uppfattning förekommer
            i alltför hög grad.
          </note>
          <note>
            Justitieministern säger nu att en ledande industriman -- dvs.
            samma person -- klart har redovisat näringslivets inställning.
            Det är inte så säkert. Han har redovisat sin egen inställning,
            och han kritiserar det faktum att det inte är tillräckligt mycket
            återhållsamhet kring den här typen av missbruk.
          </note>
          <note>
            En annan person som sysslar med detta, nämligen
          </note>
          <note>
            Thorsten Cars, säger i ett tidningsuttalande att det här är toppen
            på isberget, att många inte känner till den stränga lagstifting
            som finns eller den påföljd som kan komma i fråga. Han varnar
            också för att det här kan bli ett större problem i en lågkonjunktur.
          </note>
          <note>
            Min fråga är då: Tycker justitieministern att det finns anledning
            att hålla särskild uppsikt just nu, för att vi inte skall råka
            i de svårigheter som justitieministern samtidigt har varnat för?
            I det sammanhanget skulle jag vilja få ett förtydligande.
          </note>
          <note>
            Tänker regeringen så att säga lägga tyngre intensitet både vid
            att påtala missbruk och att göra klart att man i den rådande konjunkturen
            rent av lättare kan råka ut för problem av det här slaget?
          </note>
          <note>
            Anf. 134 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Först en kommentar till min försiktighet i uttalandet.
            Jag tycker att man skall vara försiktig när man är klar över bl.a.
            de bevisproblem som kan förekomma i samband med den här typen
            av affärer.
          </note>
          <note>
            Jag vidhåller att det är mycket positivt att Curt
          </note>
          <note>
            Nicolin har uttalat sig i denna fråga, även om det självfallet
            är den egna uppfattningen han har uttalat. Men Curt Nicolin är
            inom näringslivet en portalfigur, och portalfigurer som uttalar
            sig har rimligen en viss påverkansmöjlighet när det gäller attityder.
          </note>
          <note>
            Jag kan därutöver ytterligare utveckla regeringens inställning
            i den här frågan. Regeringen skall inom den närmaste tiden besluta
            om en lagrådsremiss, som bl.a. rör mutbrottet. Vi kommer där att
            markera vår stränga syn genom att höja minimistraffet för det
            grova mutbrottet. Jag tycker att detta är ett tydligt bevis för
            vår inställning. Att vi kommer med denna lagrådsremiss kan förhoppningsvis
            också ge ytterligare information.
          </note>
          <note type="speaker">
            Anf. 135 ELVER JONSSON (fp):
          </note>
          <note>
            Herr talman! Låt mig avslutningsvis, fru justitieminister, säga
            att jag tror att den här markeringen kan vara värdefull, eftersom
            det i hög grad är attityder som vägleder människors handlande.
          </note>
          <note>
            Jag instämmer också i att den förre SAF-
          </note>
          <note>
            ordföranden säkerligen är en portalfigur och att det därför gör
            nytta att han uttalar sig. Men jag menar att också justitieministern
            med fördel här uppträder som en portalfigur, och uttalanden i
            denna kammare här och nu kan därför tjäna de goda syften som tydligen
            ligger i hela regeringens intresse.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1992/93:10 om åtgärder för att underlätta
            enskildas skuldsanering
          </note>
          <note>
            Anf. 136 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Agne Hansson har frågat mig vilka åtgärder jag är
            beredd att vidta för att underlätta en skuldsanering för enskilda
            hushåll och individer.
          </note>
          <note>
            Som bekant överlämnade insolvensutredningen ett förslag till
            lag om skuldsanering till regeringen hösten 1990. Efter remissbehandling
            har olika konsekvenser av förslaget, främst organisatoriska och
            kostnadsmässiga frågor, övervägts inom regeringskansliet. Jag
            har själv vid flera tillfällen uttalat min tveksamhet till att
            införa en lag om skuldsanering, bl.a. här i kammaren den 21 april
            i år. Det finns flera skäl till att jag är tveksam. Ett skäl är
            att det under alla förhållanden endast är ett litet fåtal som
            skulle kunna komma i åtnjutande av en sådan skuldsanering. För
            andra med stora skulder skulle en lag om skuldsanering bara väcka
            förhoppningar om en enkel lösning på deras skuldproblem, förhoppningar
            som oftast alltså inte skulle kunna infrias. Jag tycker också
            att man skall tänka sig noga för innan man luckrar upp principen
            om att avtal skall hållas och beakta de konsekvenser som kan uppstå
            för den allmänna betalningsmoralen.
          </note>
          <note>
            Jag tycker dessutom att man kan ifrågasätta --
          </note>
          <note>
            särskilt i dessa tider -- om det är rätt och rimligt att staten
            skall bekosta uppbyggandet av ett dyrt skuldsaneringsinstitut.
            Med utgångspunkt i insolvensutredningens beräkningar kan statens
            kostnader beräknas uppgå till minst 50 miljoner kronor per år.
            Enligt min mening bör man i stället försöka finna vägar till frivilliga
            lösningar. Banker och andra kreditgivare måste här dra sitt strå
            till stacken. Kommunernas konsumentvägledare och socialförvaltningarna
            arbetar redan med dessa frågor, och jag vet att olika projekt
            redan pågår på många håll i landet. Det är hoppingivande. Detta
            betyder inte på något sätt att regeringen vänder problemen ryggen.
            Den ekonomiska krisen gör det självfallet än mer angeläget att
            finna en lösning.
          </note>
          <note>
            Inom regeringskansliet arbetar vi också med den ambitionen.
          </note>
          <note type="speaker">
            Anf. 137 AGNE HANSSON (c):
          </note>
          <note>
            Herr talman! Jag vill tacka justitieministern för svaret. Jag
            är glad att svaret andas en vilja från justitieministern att ta
            tag i frågan om skuldsanering för de enskilda hushållen och individerna.
            Det är klart att jag hade varit ännu gladare om justitieministern
            mer konkret hade uttalat vad hon vill göra.
          </note>
          <note>
            Justitieministern avvisar insolvensutredningen, och jag har egentligen
            inte särskilt mycket att invända mot det. Justitieministern föreslår
            i stället en frivillig lösning, och jag tror att en sådan kan
            vara väl så bra.
          </note>
          <note>
            Jag noterar också hur viktigt det är att lägga ett krav på bankerna
            i det här fallet, att betona deras skyldigheter.
          </note>
          <note>
            Min fråga föranleds inte minst av de problem som finns nu på
            bostadsmarknaden. Många som drabbas av räntehöjningarna får nu
            gå ifrån sina hus. Detta gör i sin tur att det kan skapas problem
            med förluster. Det kan bli så att man sitter med lån utan att
            ha fått ut pengarna för hela skulden trots att man har mist huset,
            och det blir då förluster för bankväsendet.
          </note>
          <note>
            Detta är naturligtvis inte bra, och jag tror därför att det är
            bättre att förebygga. Jag tror dessutom att det är bråttom, och
            jag skulle vilja att det mycket tydligt markerades hur viktigt
            det är att man kan tvinga fram lösningar från bankernas sida utan
            att de enskilda behöver sitta i kläm. Det är bättre att stämma
            i bäcken än i ån.
          </note>
          <note>
            Anf. 138 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag kan i sammanhanget nämna att jag har tagit initiativ
            till diskussioner mellan mitt eget departement, socialdepartement
            och civildepartement. Avsikten är just att vi skall finna formerna
            för i första hand frivilliga överenskommelser. Det förekommer,
            som jag nämnde i mitt svar, på en del håll i landet och har givit
            mycket goda resultat, och det innebär, vilket jag menar är viktigt,
            att också banker och andra kreditinstitut får ta sin del av ansvaret
            i stället för att helt och hållet föra över konfliktlösningen
            på det offentliga.
          </note>
          <note type="speaker">
            Anf. 139 AGNE HANSSON (c):
          </note>
          <note>
            Herr talman! Jag tackar för den kompletteringen.
          </note>
          <note>
            Jag tar detta som en markering från justitieministerns och regeringens
            sida av att man är beredd att ta sig an de här frågorna. Det bör
            enligt min uppfattning kunna lugna en del av dem som i dag har
            oerhört stora problem av det här slaget.
          </note>
          <note>
            Det är också rimligt och riktigt att man tar upp de här frågorna.
            Mot bakgrund av att staten har varit tvungen att gå in och sanera
            och hjälpa bankerna med trettiotals miljarder kronor får man inte
            lämna de enskilda individerna i sticket.
          </note>
          <note>
            Anf. 140 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag vill gärna tillägga att vårt sätt att försöka
            lösa det här problemet borde lugna fler än insolvensutredningens
            förslag, även om det har uppfattats annorlunda. Insolvensutredningens
            förslag till lag om skuldsanering skulle innebära att kanske 2
            000 personer av den halva miljon personer som är föremål för kronofogdeåtgärder
            skulle få hjälp. Resterande skulle inte få någon hjälp genom skuldsaneringslagen.
            Våra idéer bör däremot kunna hjälpa betydligt fler.
          </note>
          <note type="speaker">
            Anf. 141 AGNE HANSSON (c):
          </note>
          <note>
            Herr talman! Jag delar den uppfattningen. Jag tror att det är
            många fler som behöver hjälp.
          </note>
          <note>
            När vi pratar om skuldsanering vill jag också betona att det
            inte nödvändigtvis behöver vara så att man skall gå in och lyfta
            av individers och hushålls skulder. Det är snarare fråga om att
            få till stånd en planering av människors ekonomiska situation.
            Det är oerhört viktigt, därför att det skulle kunna rädda många,
            som då kan bo kvar i sina hus, i stället för att banken tar hand
            om husen och staten får ge banken pengar för förlusterna.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1992/93:11 om översyn av påföljderna för förskingring
          </note>
          <note>
            Anf. 142 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Göthe Knutson har frågat mig om jag avser att göra
            en översyn av aktuella lagrum i syfte att förhindra domslut som
            uppenbart strider mot allmän rättsuppfattning.
          </note>
          <note>
            Bakgrunden till frågan är en dom meddelad av
          </note>
          <note>
            Högsta domstolen i vilken påföljden för grov förskingring har
            bestämts till villkorlig dom.
          </note>
          <note>
            Vår konstitution bygger på en grundläggande funktionsfördelning
            mellan olika delar av statsmakten, och som justitieminister varken
            kan eller vill jag kritisera domstolarna för deras sätt att tillämpa
            lag i enskilda fall.
          </note>
          <note>
            För att vinna allmänt stöd måste rättsväsendet fungera på ett
            sätt som uppfattas som rimligt och rättvist. Rättssäkerhet och
            proportionalitet, opartiskhet och likhet inför lagen är grundläggande
            principer som måste vara tillgodosedda.
          </note>
          <note>
            Straffskalan för grov förskingring är lägst sex månaders och
            högst sex års fängelse. Denna är i och för sig tillräcklig för
            att utmäta straff för förskingringsbrott med högt straffvärde.
            Inom de ramar som lagstiftningen ger ankommer det därefter på
            domstolarna att självständigt pröva målen. Att detta kan leda
            till enskilda domar som resulterar i kritik torde vara ofrånkomligt
            och rent av naturligt i en rättsstat.
          </note>
          <note>
            I sammanhanget förtjänar att uppmärksammas det uppdrag som givits
            den i våras tillsatta straffsystemkommittén. Kommittén, som är
            parlamentarisk, har att närmare se över påföljdssystemet och bl.a.
            överväga om kriterierna för de icke frihetsberövande påföljderna
            kan anpassas bättre till de allmänna principer som är bestämmande
            för påföljdsvalet i övrigt. En av tankarna som förs fram i direktiven
            är införandet av villkorligt fängelse, med eller utan övervakning
            eller med eller utan olika föreskrifter. Även andra påföljdsformer
            kan övervägas. Jag vill inte föregripa kommitténs förslag, men
            så mycket kan sägas att syftet är att ge domstolarna ett mer finstämt
            instrument vid straffmätning och påföljdsval. Ett sådant instrument
            skulle kunna verksamt bidra till att upprätthålla den allmänna
            respekten för vårt rättsväsende.
          </note>
          <note type="speaker">
            Anf. 143 GÖTHE KNUTSON (m):
          </note>
          <note>
            Herr talman! Jag tackar justitieministern för detta svar.
          </note>
          <note>
            Låt mig säga att det är av omsorg om ett folkligt förtroende
            för rättsväsendet som jag har tagit upp den här frågan i kammaren.
            Jag har naturligtvis fullt klart för mig att justitieministern
            inte kan gå in i det enskilda fallet, och jag skall inte göra
            mig skyldig till det som heter att kvälja dom. Jag utgår dock
            från att jag får ta ett par citat, bl.a. ur Svenska
          </note>
          <note>
            Dagbladet, som har uppmärksammat det här fallet särskilt.
          </note>
          <note>
            Det hör till saken att underrätterna dömde vederbörande till
            tio månaders fängelse, och eftersom det var en dom för grovt bedrägeri
            är straffvärdet upp till sex års fängelse.
          </note>
          <note>
            Jag vill peka på det som står i proposition
          </note>
          <note>
            1987/88:120 om brottslighetens straffvärde:
          </note>
          <note>
            ''Att gärningen har ett högt straffvärde är naturligtvis ofta
            ett avgörande skäl att döma till fängelse. Det rör sig då ofta
            om grova brott, t.ex.
          </note>
          <note>
            mord, våldtäkt, grovt rån och grovt narkotikabrott.
          </note>
          <note>
            Vid så allvarlig brottslighet är annan påföljd än fängelse i
            praktiken utesluten; jag bortser här från överlämnande till särskild
            vård. Att ange var gränsen går uttryckt i längden av ett fängelsestraff
            är inte lämpligt. I viss anslutning till fängelsestraffkommitténs
            förslag kan emellertid som ett riktvärde anges att om ett brott
            vid straffvärdebedömningen anses böra medföra ett års fängelse
            eller mer innebär det en presumtion för att fängelse skall ådömas.''
          </note>
          <note>
            Det var också underrätternas uppfattning.
          </note>
          <note>
            Likväl slapp vederbörande, som nu fälldes i HD, ifrån fängelsestraffet.
            Det blev inte ens böter, utan endast en skyldighet att återbetala
            den förskingrade summan. Det möter självfallet kritik från allmänheten.
          </note>
          <note>
            Jag ber att få citera Svenska Dagbladet, som ...
          </note>
          <note type="speaker">
            Anf. 144 FÖRSTE VICE TALMANNEN:
          </note>
          <note>
            Taletiden är slut.
          </note>
          <note>
            Anf. 145 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag skall bara göra ett par kommentarer. Jag vill
            återkomma till straffsystemkommittén, som vi tillsatte i våras.
          </note>
          <note>
            Deras arbete är viktigt i det här sammanhanget.
          </note>
          <note>
            Om vi tittar på dagens straffrätt ser vi att straffstadgandena
            i mycket stor utsträckning bygger på prognostänkandet, vilket
            skapar mycket stora möjligheter för domstolarna att gå ifrån den
            i lagen angivna straffskalan när de anser att den person som har
            begått brottet har en särskilt god prognos.
          </note>
          <note>
            Det här är något som vi från regeringens sida har ifrågasatt,
            inte så att man kan bortse från prognosen, men vi vill att lika
            handling behandlas lika. Det innebär att vi håller på med ett
            arbete som troligen kommer att resultera i ett annat straffsystem.
          </note>
          <note type="speaker">
            Anf. 146 GÖTHE KNUTSON (m):
          </note>
          <note>
            Herr talman! Jag ber om ursäkt för att jag inte såg den röda
            lampan i talarstolen och överskred taletiden.
          </note>
          <note>
            Tack, justitieministern! Jag hoppas mycket på det här, just med
            tanke på allmänhetens förtroende, det som vi kallar allmän rättsuppfattning.
          </note>
          <note>
            Jag har bett att få citera ur en ledare i Svenska
          </note>
          <note>
            Dagbladet, där man påpekar -- i anslutning till vad statsrådet
            just sade om hänsynen till vederbörandes allmänna förhållanden
            -- att HD förklarat ''att kvinnan ''lever under ordnade förhållanden
            och att det saknas anledning befara att hon kommer att göra sig
            skyldig till fortsatt brottslighet'' ''.
          </note>
          <note>
            Då frågar Svenska Dagbladet: ''Menar HD
          </note>
          <note>
            verkligen att den som är gift, har barn, arbete, villa och sommarstuga
            bör undgå fängelse, medan den som är ensamstående, arbetslös och
            utan bostad bör buras in?''
          </note>
          <note>
            Anf. 147 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag har också läst den ledaren i
          </note>
          <note>
            Svenska Dagbladet. Jag kan hänvisa till det jag sade i mitt senaste
            inlägg, dvs. att vi ifrågasätter prognostänkandet med den utformning
            det har i dag och arbetar mera efter principen lika handling --
            lika behandling.
          </note>
          <note type="speaker">
            Anf. 148 GÖTHE KNUTSON (m):
          </note>
          <note>
            Herr talman! Jag tackar för detta mycket klarläggande besked.
            Det kommer att bli en ändring här, genom justitieministerns försorg.
            Det blir inte så att den som är arbetslös, fattig, sjuk och eländig
            får ett hårdare straff än den som har det bra.
          </note>
          <note>
            Överläggningen var härmed avslutad.
          </note>
          <note>
            24 § Svar på frågorna 1992/93:12, 16 och 41 om straffsatserna
            för våldtäkt m.m.
          </note>
          <note>
            Anf. 149 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Såväl Gullan Lindblad som Hugo
          </note>
          <note>
            Bergdahl och Karin Starrin har med utgångspunkt från en nyligen
            meddelad tingsrättsdom angående våldtäkt av en 13-årig flicka
            ställt frågor till mig.
          </note>
          <note>
            Gullan Lindblad frågar vilka åtgärder jag avser att vidta för
            att på något sätt skärpa straffsatserna i sådana mål och Hugo
            Bergdahl vilka åtgärder regeringen avser att vidta för att bättre
            än i dag anpassa lagstiftningen till det allmänna rättsmedvetandet.
            Karin Starrin frågar om den svenska regeringen överväger att göra
            en ny översyn och vidta lagstiftningsåtgärder där rekvisitet låg
            ålder vid bedömning av gärningens straffvärde skärps och än klarare
            markeras.
          </note>
          <note>
            Jag vill även nu betona det självklara att jag varken får eller
            vill kritisera domstolar för deras rättstillämpning i ett enskilt
            fall.
          </note>
          <note>
            Våldtäkt bestraffas med fängelse i minst två och högst sex år.
            Om brottet med hänsyn till våldets eller hotets art och omständigheterna
            i övrigt är att anse som mindre allvarliga är påföljden fängelse
            i högst fyra år. För grov våldtäkt är maximistraffet tio års fängelse.
            Dessa straffskalor anser jag vara tillräckliga. En översiktlig
            studie av den genomsnittliga tiden för utdömda fängelsestraff
            för våldtäkt visar att den ökat markant sedan 1985. Till detta
            skall läggas att det i lagstiftningen lagts särskild vikt vid
            om en våldtäkt begås mot ett barn.
          </note>
          <note>
            Sedan den 1 juli i år är offrets låga ålder uttryckligen nämnd
            i lagtexten som en av de omständigheter som särskilt skall beaktas
            vid bedömningen av om en våldtäkt är grov. Den omständigheten
            att brottet riktat sig mot en underårig skall alltså tillmätas
            stor betydelse vid bedömningen av våldtäktens svårhetsgrad och
            vid straffmätningen.
          </note>
          <note>
            Samtidigt är våldtäkt ett brott som kräver uppsåt av gärningsmannen.
            Jag är inte beredd att tumma på den principen. Det ankommer självfallet
            på domstolen att i det enskilda fallet pröva bl.a. de omständigheter
            som jag nyss har nämnt. Jag är för närvarande inte beredd att
            föreslå ändringar rörande våldtäktsbrott eller övriga sexualbrott.
          </note>
          <note>
            Som nämnts i regeringsförklaringen lägger dock regeringen särskilt
            stor vikt vid bekämpandet av bl.a. våldsbrott. Redan i våras förordnade
            jag straffrättsprofessorn Hans Klette att undersöka straffmätningspraxis
            vid grövre våldsbrott, bl.a.
          </note>
          <note>
            våldtäkt. När undersökningen är slutförd kommer jag att närmare
            överväga behovet av ändringar av straffmätningsreglerna.
          </note>
          <note type="speaker">
            Anf. 150 GULLAN LINDBLAD (m):
          </note>
          <note>
            Herr talman! Jag ber att få tacka justieminister Gun
          </note>
          <note>
            Hellsvik för svaret. Jag är naturligtvis inte helt nöjd, men
            jag tycker att det sista stycket är ett fall framåt.
          </note>
          <note>
            Jag har full förståelse för att justitieministern inte kan gå
            in i ett enskilt ärende. Det är inte heller min och mina meddebattörers
            mening, men det blir ofta så för oss riksdagsledamöter att en
            händelse aktualiserar lagstiftningen. Så är det också i detta
            fall.
          </note>
          <note>
            Både Karin Starrin och jag är ordförande i kvinnoförbund, och
            justitieministern förstår säkert att vi har fått många frågor
            från oroliga kvinnor. Jag ser också med glädje att en man deltar
            i debatten --
          </note>
          <note>
            det sätter jag värde på. Det här är en viktig fråga för både
            män och kvinnor.
          </note>
          <note>
            Det är också mycket viktigt att man nu i lagstiftningen och tillämpningen
            av lagen ser särskilt allvarligt på att offret är en ung människa,
            en minderårig, vid våldtäktsbrott i allmänhet och mot barn i synnerhet.
            I det enskilda fallet, som är bakgrunden till frågorna, hänvisade
            åklagaren också till att det var särskild hänsynslöshet och råhet
            just därför att det gällde en minderårig.
          </note>
          <note>
            Det är viktigt att lagen är utformad så att den stämmer med den
            allmänna rättsuppfattningen. På något sätt haltar det i detta
            fall. Jag är därför glad över att justitieministern har varit
            förutseende och bett straffrättsprofessorn Hans Klette se över
            lagstiftningen över huvud taget när det gäller grövre våldsbrott.
          </note>
          <note>
            Jag skulle bara vilja fråga: När kan vi förvänta oss att denna
            utredning är klar, och när kan vi möjligen se något förslag i
            rätt riktning?
          </note>
          <note type="speaker">
            Anf. 151 HUGO BERGDAHL (fp):
          </note>
          <note>
            Herr talman! Även jag vill tacka justitieministern för svaret.
          </note>
          <note>
            Jag vill först konstatera att det hos många medborgare i vårt
            land finns en djupt känd oro och besvikelse över domstolarnas
            utmätning av straff för allvarliga brott. Under den senaste tiden
            har ett flertal grova brott uppmärksammats, genom att allmänhetens
            rättsmedvetande inte har överensstämt med domstolarnas bedömning
            av straffpåföljden.
          </note>
          <note>
            Det är mycket allvarligt, i ett rättssamhälle, när allmänhetens
            tilltro till samhällets rättsvårdande uppgifter ifrågasätts på
            det här viset. Ett sådant ifrågasättande har skett, bl.a. i fall
            av våldtäkt mot barn och kvinnor. Man kan i vissa fall tala om
            rättspolitiskt haveri. Det är ett grovt uttryck, men många medborgare
            uppfattar situationen på det viset.
          </note>
          <note>
            Det är enligt min uppfattning inte alla gånger lagändringar som
            vi behöver. Det är en vettigare och mer korrekt användning av
            lagarna som måste till. Det är på den punkten som jag tror att
            det brister i dagens situation. Antingen används nuvarande lagstiftning
            oskickligt, eller så har lagstiftarna misslyckats med att tala
            om hur lagen skall tolkas.
          </note>
          <note>
            Herr talman! Det är mot denna bakgrund som jag har ställt frågan
            till justitieministern om regeringen avser att vidtaga åtgärder
            för att bättre än i dag anpassa lagstiftningen till det allmänna
            rättsmedvetandet. Jag är inte helt nöjd med svaret, men jag ser
            det ändock som en ljusning att professor Klette nu skall undersöka
            straffmätningspraxis i sådana här mål. Jag skulle ändå vilja att
            justitieministern ytterligare belyste hur hon personligen ser
            på denna problematik.
          </note>
          <note type="speaker">
            Anf. 152 KARIN STARRIN (c):
          </note>
          <note>
            Herr talman! Också jag vill tacka justitieministern för svaret.
            Jag vill instämma med mina meddebattörer i att det här verkligen
            har upprört många människor. Det är vår skyldighet som riksdagsledamöter
            att vara länken mellan de lagstiftande organen i detta sammanhang.
          </note>
          <note>
            Jag tycker att det är oerhört viktigt att samhället ger tydliga
            signaler om hur vi vill ha det när det gäller rättssäkerheten.
            Det är bra att vi, som justitieministern uttrycker det, fått en
            skärpning av lagstiftningen, innebärande att hänsyn skall tas
            till låg ålder. Men jag vill fråga justitieministern: Vad menas
            då med låg ålder? Hur skall lagtexten tolkas?
          </note>
          <note>
            Är det fråga om faktisk ålder eller om en uppskattad ålder? Det
            är oerhört viktigt att vi ger domare och tingsrätter klara möjligheter
            att tolka det här.
          </note>
          <note>
            Det är viktigt att brottsoffren hela tiden ställs i fokus och
            skyddas. Hur ställer sig samhället när det förekommer våldsövergrepp?
            Måste man inte följa upp konsekvenserna av dessa? Måste inte detta
            ingå i rättssäkerheten, så att oönskade situationer kan undvikas?
            Hur ser justitieministern på sådana effekter som oönskade graviditeter?
          </note>
          <note>
            Anf. 153 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag kan tala om att jag har fått många brev i den
            här frågan. Jag tycker att det är positivt att människor hör av
            sig även till mig och ger uttryck för sina reaktioner. Det är
            ju ett om än begränsat sätt att visa hur det är med överensstämmelsen
            mellan offentlig maktutövning och allmänhetens uppfattning.
          </note>
          <note>
            Men jag vill också säga att jag inte får svara på
          </note>
          <note>
            Karin Starrins fråga om tolkningen. Om domstolarna tolkar lagen
            på annat sätt än vad jag och i första hand riksdagen har avsett,
            får vi börja om från början och göra förändringar. Jag skulle
            göra mig skyldig till ett brott mot grundlagen, om jag här talade
            om hur domstolarna skall tolka lagen.
          </note>
          <note>
            Däremot är det viktigt, och det tycker jag ligger i min och varje
            politikers roll, att hela tiden följa upp de ändringar som vi
            har genomfört, för att se om vi får de önskade effekterna. Självfallet
            kan vi göra fel, och vi måste också vara beredda att göra förändringar
            när vi ser hur lagen tillämpas i praktiken.
          </note>
          <note>
            Den utredning som Hans Klette genomför tillkom, som jag sade,
            på mitt initiativ i våras just därför att också jag är mycket
            oroad över om allmänhetens rättsuppfattning och domstolarnas dömande
            verksamhet inte stämmer överens. Det är oerhört viktigt att vi
            har en sådan överensstämmelse. Men det är fråga om ett mycket
            omfattande arbete.
          </note>
          <note>
            Utredningen får inte vara ytlig, och den kommer, om jag minns
            rätt, inte att vara klar förrän någon gång under 1993.
          </note>
          <note type="speaker">
            Anf. 154 GULLAN LINDBLAD (m):
          </note>
          <note>
            Herr talman! Jag tycker att det är mycket bra att justitieministern
            har tagit detta initiativ. Jag delar den uppfattningen med mina
            meddebattörer här.
          </note>
          <note>
            Det är också mycket bra att frågan blir mycket väl genomlyst.
          </note>
          <note>
            Jag tillhör dem som i dessa ärenden skulle vilja ha en ännu strängare
            bedömning, framför allt när det gäller våldtäkt mot minderåriga.
            Men det är kanske också så, som jag tror att Hugo Bergdahl sade,
            att vi som lagstiftare inte har nått ut med våra intentioner och
            inte heller har gett tillräckligt klara signaler. Vi får väl se
            detta som en uppfordran till oss att verkligen tala om vad vi
            vill när vi i fortsättningen stiftar lagar.
          </note>
          <note>
            Jag tackar för svaret och hoppas att få återkomma efter ett positivt
            besked i denna fråga.
          </note>
          <note type="speaker">
            Anf. 155 HUGO BERGDAHL (fp):
          </note>
          <note>
            Herr talman! Även om justitieministern inte riktigt vill hålla
            med om att domstolar har tolkat lagar något olika i de fall av
            grova brott som vi har berört här, vill jag hävda att allmänhetens
            uppfattning är att domstolarna inte dömer på ett sätt som överensstämmer
            med de lagar som finns på detta område.
          </note>
          <note>
            Det är allvarligt att allmänhetens förtroende för våra domstolar
            sviktar och att man i vissa fall ifrågasätter deras domar. Jag
            ser därför fram emot att professor Klette nu gör sin undersökning,
            och jag hoppas att justitieministern drar de rätta slutsatserna
            och gör insatser på det här området.
          </note>
          <note>
            Annars kommer denna debatt att fortsätta ute i samhället.
          </note>
          <note type="speaker">
            Anf. 156 KARIN STARRIN (c):
          </note>
          <note>
            Herr talman! Jag till tacka för de kompletterande upplysningarna,
            men jag är ändå inte riktigt nöjd.
          </note>
          <note>
            Vi fick genom propositionen ett tillägg i lagstiftningen om att
            det är viktigt att vi får ett starkt skydd för barn och ungdom.
            Det stadgas också att låg ålder är en viktig omständighet att
            ta hänsyn till. Men vad menas i lagstiftningen med låg ålder?
            Eftersom det nu inte räcker att det står ''låg ålder'' i lagen,
            tycker jag att det är lagstiftarens skyldighet att komplettera
            och utveckla den texten ytterligare.
          </note>
          <note>
            Jag vill fråga justitieministern om vi inte ändå bör skicka med
            ett uppdrag till Hans Klettes utredning att ta ställning till
            om inte begreppet låg ålder måste definieras tydligare, så att
            det inte som i dessa fall blir fråga om uppskattad ålder.
          </note>
          <note>
            Anf. 157 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Bara en kort kommentar. När det gäller den nu aktuella
            frågan om ålderns betydelse har vi ju ännu inget HD-avgörande,
            och det är HD
          </note>
          <note>
            som har rollen att ange prejudikat. Får vi ett HD-
          </note>
          <note>
            prejudikat som vi anser strider mot vad vi har önskat, har vi
            anledning att ta upp den specifika formuleringen.
          </note>
          <note type="speaker">
            Anf. 158 KARIN STARRIN (c):
          </note>
          <note>
            Herr talman! Det är bra att vi får den försäkringen från justitieministern.
            Jag vill här bara markera att det är viktigt att ni också fortsättningsvis
            på justitiedepartementet följer det här målet, så att vi får en
            tydlig och klar lagtexttolkning.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1992/93:29 om skytteutbildning för intagna
            i kriminalvårdsanstalt
          </note>
          <note>
            Anf. 159 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Göthe Knutson har i sin fråga uppgivit att en grupp
            intagna på en kriminalvårdsanstalt fått utbildning i lerduveskytte
            med hagelgevär och frågat mig vilka åtgärder jag ämnar vidta i
            syfte att förhindra nya liknande utbildningsprojekt inom kriminalvården.
          </note>
          <note>
            Jag har inhämtat att det vid den aktuella anstalten inte bedrivs
            någon form av utbildning i lerduveskytte.
          </note>
          <note>
            Enligt 14 § kriminalvårdslagen kan en intagen beredas tillfälle
            att utom anstalten på fritid deltaga i sådan föreningsverksamhet
            eller annan liknande verksamhet som är ägnad att underlätta anpassningen
            i samhället. Vid ett sådant tillfälle ingick vid anstalten en
            demonstration av s.k.
          </note>
          <note>
            lerduveskytte för ett par av de intagna.
          </note>
          <note>
            Det är naturligtvis mycket viktigt att de konkreta åtgärder som
            vidtas med stöd av detta lagrum har syftet att underlätta anpassningen
            i samhället. Jag har svårt att se att skytte eller vapenhantering
            i övrigt uppfyller detta krav. Jag utgår ifrån att
          </note>
          <note>
            Kriminalvårdsstyrelsen i sin tillsynsfunktion fortlöpande följer
            tillämpningen av lagstiftningen inom kriminalvården och vidtar
            de åtgärder som styrelsen anser nödvändiga.
          </note>
          <note type="speaker">
            Anf. 160 GÖTHE KNUTSON (m):
          </note>
          <note>
            Herr talman! Tack, justitieministern. Jag utgår ifrån att dessa
            mycket tydliga signaler till
          </note>
          <note>
            Kriminalvårdsstyrelsen kommer att uppfattas där.
          </note>
          <note>
            Det här är ju inte första gången som man har fått höra att det
            finns mycket märkliga projekt inom fångvården. Jag har i min fråga
            också erinrat om hur en anstalt skickade i väg en grupp interner
            till fjällen för att där få utbildning i bergsklättring. Det påminner
            på något sätt om att underlätta för rymning.
          </note>
          <note>
            Människor som läser om det här föreställer sig att internerna
            skulle kunna överta vapnen och att sedan det värsta kan hända.
          </note>
          <note>
            Detta publicerades först i tidningen Expressen. Där intervjuas
            en s.k. projektledare vid namn Percy
          </note>
          <note>
            Garpenblad, som medger det som jag har haft som grund för min
            fråga.
          </note>
          <note>
            Justitieministerns redovisning av de besked som hon har fått
            är naturligtvis korrekt, men jag vill begagna tillfället att direkt
            föreslå anstaltsledningen i Halmstad att vända sig till
          </note>
          <note>
            Expressen och begära en rättelse. Det går alldeles säkert att
            få in en sådan, om man begär det. Om det är så som ledningen uppgivit
            till justitieministern, har tidningen syndat bl.a. emot vanlig
            etik.
          </note>
          <note>
            Jag vill fråga justitieministern: Finns det skäl att tro att
            det kan ha givits felaktiga uppgifter? Jag ställer denna fråga
            eftersom Expressen så exakt har återgivit medgivanden från projektledaren.
          </note>
          <note>
            Anf. 161 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! För det första har väl Göthe Knutson liksom jag
            erfarenhet av att det som framstår som exakta citat inte alltid
            är exakta citat. Men jag har för det andra inte förnekat att det
            förekom lerduveskytte. När jag hörde talas om den här händelsen
            såg vi till att få information om den.
          </note>
          <note>
            Det skulle ta för lång tid för mig att beskriva hela händelseförloppet
            i vilket detta ingick, men helt klart är att en av de intagna
            -- jag tror att det var en -- fick avlossa skott i samband med
            detta lerduveskytte.
          </note>
          <note>
            Som jag säger i mitt svar är det min uppfattning att det är svårt
            att se att skytte och vapenhantering uppfyller kraven på sådant
            som skall ingå i resocialisering inom kriminalvården.
          </note>
          <note type="speaker">
            Anf. 162 GÖTHE KNUTSON (m):
          </note>
          <note>
            Herr talman! Jag instämmer helt med justitieministern och tackar
            för det kompletterande svaret. Eftersom jag har varit journalist
            under några decennier är jag angelägen om att framhålla att citat
            skall vara citat och att även kvällstidningarna skall vara mycket
            noga med att återge sådana, så att det blir rätt.
          </note>
          <note>
            Man ställer här frågan: ''Men varför låter ni dem skjuta med
            hagelgevär?'' Percy Garpenblad svarar:
          </note>
          <note>
            ''De ska ju någon gång mucka från anstalten. Och de måste ju
            återanpassas till ett normalt liv.'' Sedan bekräftar han sitt
            svar med ett ja på frågan ''Genom att skjuta med hagelgevär?''
          </note>
          <note>
            Vidare ställdes frågan: ''Kommmer det att bli fler skjutövningar
            framöver?'' Svaret från mannen i anstaltsledningen blev: Det här
            var första och sista gången.''
          </note>
          <note>
            Jag skall be att få avsluta mitt inlägg med att nämna att rikspolischefen
            Björn Eriksson sade att han anser att vapenutbildning är det sista
            som de som är intagna på fängelser behöver.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1992/93:32 om nämndemäns kunskaper om våldsbrott
            mot kvinnor
          </note>
          <note>
            Anf. 163 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Ingegerd Sahlström har frågat mig om jag avser att
            verka för att skärpa nämndemänens kunskaper gällande frågor som
            rör våld mot kvinnor.
          </note>
          <note>
            Det är självfallet mycket viktigt att nämndemän som skall delta
            i den dömande verksamheten får den information och utbildning
            som de behöver för att kunna fullgöra sina uppdrag på bästa sätt.
          </note>
          <note>
            Samtidigt är det viktigt att poängtera att det är som lekmän
            nämndemännen har sin roll i rättskipningen.
          </note>
          <note>
            När det gäller utbildnings- och informationsinsatserna skall
            dessa inriktas på själva rättegångsförfarandet. Nämndemännen bör
            således exempelvis känna till regler som rör sekretess och tystnadsplikt.
            De skall däremot inte
          </note>
          <note>
            ''utbildas'' till jurister.
          </note>
          <note>
            På Ingegerd Sahlströms fråga vill jag därför svara att jag inte
            avser att genom några särskilda insatser från rättsväsendets sida
            verka för att nämndemännens kunskaper ökar beträffande frågor
            som rör våld mot kvinnor. En annan sak är att kunskapen om våld
            mot kvinnor rent allmänt kan behöva förbättras i samhället. Här
            kan exempelvis forskningen verksamt bidra.
          </note>
          <note type="speaker">
            Anf. 164 INGEGERD SAHLSTRÖM (s):
          </note>
          <note>
            Herr talman! Jag vill först tacka justitieministern för svaret,
            även om jag inte är speciellt nöjd med det. Anledningen till att
            jag har ställt frågan är naturligtvis det uppmärksammade målet
            i
          </note>
          <note>
            Trollhättan. Det är emellertid inte första gången som man kan
            reagera på en föråldrad kvinnosyn i uttalanden från exempelvis.
          </note>
          <note>
            Jag tror vi alla kommer ihåg att det för bara något år sedan
            fanns ett mål, det s.k. ''fist-fucking''-målet, som gällde våldspornografi
            på video. Också då reagerade vi på en kvinnosyn som inte hör hemma
            år 1992.
          </note>
          <note>
            Nu kan man undra om lagen i det här fallet skall skärpas eller
            om nämndemänens kunskaper skall skärpas. Jag tycker det är ytterst
            angeläget att kunskaper om våld mot kvinnor och om våldets orsaker
            och omfattning fortlöpande förmedlades till dem som är satta att
            tillämpa lagen, även till lekmännen. Oftast är det så, att en
            föråldrad kvinnosyn kan ge resultatet att offret skuldbeläggs
            i stället för förövaren.
          </note>
          <note>
            Jag har också förstått att nämndemannakåren efterlyser utbildningar.
            I senaste numret av tidningen Nämndemannen såg jag att den yngste
            nämndemannen i landet, under rubriken
          </note>
          <note>
            Upprörande att inte nya nämndemän får någon utbildning, efterlyste
            större kunskaper, och då naturligtvis på många fler områden än
            just på området kvinnosyn.
          </note>
          <note>
            Kan justitieministern tänka sig att på något sätt uppmana organisationer
            och myndigheter inom rättsväsendet att genomföra fortbildning
            för att öka kunskapen om våld mot kvinnor?
          </note>
          <note>
            Anf. 165 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tror att Ingegerd Sahlström och jag är helt
            överens om att kunskapen om våld mot kvinnor måste förbättras
            i samhället över huvud taget. Jag tror också att vi är överens
            om att nämndemänen skall representera människor i samhället och
            att vi måste sätta in vår kraft på att den grupp ur vilken nämndemännen
            utses skall ges bättre kunskap.
          </note>
          <note>
            Jag vill också säga att rättsväsendet behöver bättre kunskap.
            I går och i dag startades en utbildning i dessa frågor, med företrädare
            för i stort sett alla län.
          </note>
          <note>
            Dessa företrädare skall därefter i sin tur föra informationen
            vidare i sina områden. Det är en tvådagarskurs, arrangerad av
            bl.a.
          </note>
          <note>
            Rikspolisstyrelsen, och den handlar just om våld mot kvinnor.
          </note>
          <note>
            Det är viktigt för mig att samtidigt poängtera att nämndemännen
            är allmänföreträdare och att insatser för att öka allmänhetens
            kunskaper måste göras.
          </note>
          <note type="speaker">
            Anf. 166 INGEGERD SAHLSTRÖM (s):
          </note>
          <note>
            Herr talman! Jag tror nog att vi i stort sett har samma åsikter.
            Jag har tagit med mig en tidigare avlämnad proposition kallad
            Olika på lika villkor, vilken behandlades riksdagsåret 1990/91.
            I
          </note>
          <note>
            propositionen togs mycket av den här problematiken upp. Kurserna
            som nu har startat --
          </note>
          <note>
            vilket jag tycker är fantastiskt bra -- är kanske till en del
            ett resultat av det arbete som Margot Wallström påbörjade när
            hon var jämställdhetsminister.
          </note>
          <note>
            Hon påtalade mycket tydligt att det just inom gruppen jurister
            och åklagare behövdes en fördjupad kunskap. Dessa personer sitter
            naturligtvis i rätten tack vare sin yrkeskunskap.
          </note>
          <note>
            Men även lekmän behöver en fördjupad kunskap, och det kan väl
            inte vara fel att ge dem fördjupad kunskap, även om de betraktas
            som lekmän och inte skall bli jurister eller åklagare. Vi har
            sett bevis på att synen på våld mot kvinnor behöver skärpas hos
            vissa av dessa människor.
          </note>
          <note>
            Anf. 167 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det skadar aldrig med ökad kunskap.
          </note>
          <note>
            Samtidigt tror jag emellertid att vi är överens om att det om
            vad som skall ingå i viss utbildning inte skall stiftas, eftersom
            instrumentet lagstiftning är trögt och behovet av utbildning varierar
            mycket.
          </note>
          <note>
            Dagens princip att chefen för domstolen ansvarar för nämndemännens
            utbildning kan säkerligen komma att visa resultat i bl.a. den
            här frågan.
          </note>
          <note>
            Rimligen är det så, att den utbildning som nu ges är ett resultat
            av en dialog mellan chefen för domstolen och nämndemännen om vad
            som skall ingå i utbildningen.
          </note>
          <note type="speaker">
            Anf. 168 INGEGERD SAHLSTRÖM (s):
          </note>
          <note>
            Herr talman! Jag efterlyser i och för sig ingen lag, utan mer
            medel för att nå ett mål. I riksdagen är vi fler och fler kvinnor,
            och vi talar mycket om kvinnors makt och rättigheter. Vi talar
            också mycket om att föra fram kvinnofrågorna. Jag tycker då att
            det vore bra om en kvinnlig justitieminister uppmuntrade till
            en sådan här utbildning och också försökte få fram medel till
            en utbildning i framtiden för nämndemän.
          </note>
          <note>
            Jag tror inte att vi kommer så mycket längre i dag när det gäller
            det här spörsmålet. Jag lovar emellertid att vi i det socialdemokratiska
            kvinnoförbundet återkommer för att få fram medel och för att nå
            ett mål som jag tror att vi alla tycker är viktigt.
          </note>
          <note>
            Anf. 169 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tillhör dem som inte vill lova mer än vad jag
            kan hålla. De krispaket som har lagts fram innebär inte bara att
            göra omprioriteringar för att få loss pengar, utan också att göra
            besparingar totalt sett. Det vore därför inte riktigt hederligt
            av mig att här lova att få fram medel till den här utbildningen.
          </note>
          <note type="speaker">
            Anf. 170 INGEGERD SAHLSTRÖM (s):
          </note>
          <note>
            Herr talman! Vi får väl återkomma när det gäller medlen. Åsikten
            om behovet av kunskap kan vi kanske dela och klart uttala?
          </note>
          <note>
            Anf. 171 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! I min inledning sade jag att det är viktigt att
            vi i samhället ökar kunskapen om misshandlade kvinnor.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1992/93:42 om ökat skydd mot våldshotade kvinnor
          </note>
          <note>
            Anf. 172 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Lennart Daléus har frågat mig om regeringen kommer
            att pröva möjligheten att punktbevaka personer som hotar kvinnor.
          </note>
          <note>
            Låt mig först ge en kort bakgrundsbeskrivning.
          </note>
          <note>
            Regeringen beslutade den 29 april 1992 att en försöksverksamhet
            med livvaktsskydd för hotade kvinnor skulle inledas. Regeringen
            anvisade särskilda medel och sade vidare att försöksverksamheten
            skulle bedrivas inom vissa län.
          </note>
          <note>
            Försöksverksamheten har nu inletts. Den tar självfallet sikte
            på att ge den utsatta kvinnan det bästa tänkbara skyddet mot sin
            våldsverkare.
          </note>
          <note>
            Den fråga som Lennart Daléus i dag ställer är densamma som han
            ställde för cirka ett år sedan.
          </note>
          <note>
            Jag svarar i dag på samma sätt som den gången, nämligen att punktbevakning
            av de våldsverkande männen utan tvivel skulle vara det mest tilltalande
            sättet att skydda de utsatta kvinnorna på, så till vida att den
            hotade kvinnan inte själv besväras av säkerhetsåtgärderna. Det
            är emellertid, som jag ser det, betydligt svårare att garantera
            att kvinnan verkligen har ett tillräckligt skydd med den metoden.
          </note>
          <note>
            Enligt uppgift från polisen är punktbevakning av en person som
            inte vill medverka till det mycket svårt och resurskrävande. Personen
            kan ju på olika sätt skaka av sig sin bevakning och då komma åt
            kvinnan innan man har hunnit ställa annat skydd till hennes förfogande.
            Det är självfallet mycket säkrare att erbjuda den utsatta kvinnan
            ett livvaktsskydd.
          </note>
          <note>
            Inom ramen för den pågående försöksverksamheten får nu polisen
            tillsammans med de kvinnor som är i behov av skydd mot sina våldsverkare
            möjlighet att pröva olika metoder. Av regeringsuppdraget framgår
            nämligen att polisen särskilt skall beakta kvinnans krav och önskemål
            på utförandet av livvaktsskyddet. Det finns, föreställer jag mig,
            en mängd olika sätt att utforma skyddet på. Inget hindrar i och
            för sig att polisen exempelvis kombinerar ett livvaktsskydd med
            en punktbevakning av en särskilt farlig person. Det är emellertid
            en fråga som bara kan och skall bedömas av polisen.
          </note>
          <note>
            Då Lennart Daléus, som framställt frågan, anmält att han var
            förhindrad att närvara vid sammanträdet, medgav förste vice talmannen
            att
          </note>
          <note>
            Karin Starrin i stället fick delta i överläggningen.
          </note>
          <note type="speaker">
            Anf. 173 KARIN STARRIN (c):
          </note>
          <note>
            Herr talman! På grund av att Lennart Daléus är förhindrad att
            vara här i kammaren i kväll har jag fått tillstånd att ta emot
            svaret. Jag vill tacka för svaret. Den här frågan är en integritetsfråga.
            Är det den utsatta kvinnans integritet som skall inskränkas, eller
            är det våldsmannens? Det här är en viktig fråga i jämställdhetsdebatten,
            i självständighetsdebatten.
          </note>
          <note>
            Det är viktigt att återigen sätta fingret på det hela, eftersom
            vi ser att många kvinnor inte vill välja det alternativ som den
            här försöksverksamheten går ut på, nämligen en bevakning. Samhällets
            syn måste vara, menar jag, att i första hand bevaka den som utövar
            våld. Som en sista åtgärd är det naturligtvis väldigt viktigt
            att kvinnan kan ges en trygghet medelst bevakning, men det måste
            ändå vara ett sista steg.
          </note>
          <note>
            Jag vet mycket väl att justitieministern tidigare har svarat
            på den här frågan, eftersom det här förslaget fanns med i propositionen
            förra året.
          </note>
          <note>
            Justitieministern svarade då att en del i prövningen som självfallet
            måste göras är att också punktbevaka våldsmännen. Min fråga är
            egentligen en uppföljningsfråga: Har justitieministern beaktat
            den här lösningen vid bedömningen av ett totalt ökat rättsskydd?
          </note>
          <note>
            Anf. 174 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Den frågan finns hela tiden med vid bedömningen.
            Precis som Karin Starrin sade är livvaktsskyddet för kvinnor den
            sista åtgärden, dvs.
          </note>
          <note>
            när inget annat hjälper.
          </note>
          <note>
            Jag kan nämna vårt arbete på att undersöka möjligheten till elektronisk
            övervakning, en övervakningsmetod som i och för sig är väl känd
            men som i debatten kanske inte har kopplats till de här sammanhangen.
            Den dag som vi får möjlighet till elektronisk övervakning -- om
            vi nu får det --
          </note>
          <note>
            kan vi med större trygghet för kvinnan punktbevaka man som utgör
            hot mot kvinna. Den möjligheten finns inte i dag, men en utredning
            i denna fråga tillsattes förra vintern.
          </note>
          <note type="speaker">
            Anf. 175 KARIN STARRIN (c):
          </note>
          <note>
            Herr talman! Min följdfråga måste då bli hur länge det dröjer
            tills vi får den tekniska utrustningen, så att vi kan ha denna
            typ av punktbevakning. Svaret är en aning defensivt. Vi ger upp
            och säger klart ut att vi inte har tillräckliga resurser att punktbevaka
            våldsmännen. Justitieministern överlåter till polisen att finna
            de kombinerade lösningarna.
          </note>
          <note>
            Det är på sin plats att regeringen gör klara uttalanden att det
            i första rummet är kvinnan som skall skyddas. Hon skall veta att
            det inte är hon som skall bevakas hela tiden. Hennes säkerhet
            ställs mot mannens nya och återkommande försök.
          </note>
          <note>
            Anf. 176 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Regeringen har mycket tydligt uttalat målen. När
            vi gav uppdraget med livvaktsskydd sade vi mycket tydligt att
            man särskilt skall beakta kvinnans krav och önskemål, vilket innebär
            att om kvinnan önskar annan form, skall man också försöka med
            det.
          </note>
          <note>
            Självfallet är det en fråga om resurser, räknat i pengar. Men
            det är inte bara en resursfråga. Det är också en fråga om hur
            man rent praktiskt kan garantera att en man som icke vill bli
            bevakad kommer att kunna bevakas fullt ut och icke utgöra ett
            hot mot kvinnan. Det kanske jag inte sade tillräckligt tydligt
            i svaret. Vi vet av egna och av andras erfarenheter att det inte
            alltid är som man kan lämna full garanti, hur skicklig man än
            är. I
          </note>
          <note>
            vetskap om detta kan en del kvinnor uppleva större trygghet om
            de har egna livvakter.
          </note>
          <note type="speaker">
            Anf. 177 KARIN STARRIN (c):
          </note>
          <note>
            Herr talman! Då måste jag fråga justitieministern om vi kan lämna
            full garanti för kvinnan med livvaktsskydd. Vi måste också se
            till tredje part.
          </note>
          <note>
            Det kan vara barn eller andra släktingar. Det kan finnas flera
            omständigheter som gör det svårt att bara med en livvakt ge ett
            fullständigt rättsskydd, en fullständig garanti. Om kvinnans önskemål
            skulle vara att man i stället punktbevakar mannen, kan den lösningen
            då tillgripas?
          </note>
          <note>
            Anf. 178 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det är inget nytt. Punktbevakning av männen förekommer
            och har förekommit innan denna försöksverksamhet kom i gång. För
            en del kvinnor har detta inte upplevts som tillräckligt säkert.
          </note>
          <note>
            Självklart kan man aldrig garantera absolut säkerhet. Men det
            är också frågan om en känsla av trygghet, att i vart fall allt
            som är möjligt att göra är gjort.
          </note>
          <note>
            Överläggningen var härmed avslutad.
          </note>
          <note>
            28 § Avsägelser
          </note>
          <note>
            Förste vice talmannen meddelade att Sören
          </note>
          <note>
            Lekberg (s) avsagt sig uppdraget att vara ledamot i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Johan
          </note>
          <note>
            Lönnroth (v) avsagt sig uppdraget att vara suppleant i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Lars Werner
          </note>
          <note>
            (v) avsagt sig att vara suppleant i justitieutskottet.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Bengt Hurtig
          </note>
          <note>
            (v) avsagt sig uppdraget att vara suppleant i trafikutskottet.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Karl-Erik
          </note>
          <note>
            Persson (v) avsagt sig uppdraget att vara suppleant i arbetsmarknadsutskottet.
          </note>
          <note>
            Kammaren biföll denna avsägelse.
          </note>
          <note>
            29 § Anmälan om kompletteringsval till vissa utskott
          </note>
          <note>
            Förste vice talmannen meddelade att på grund av uppkomna vakanser
            hade
          </note>
          <note>
            dels Socialdemokratiska riksdagsgruppen anmält
          </note>
          <note>
            Hans Göran Franck som ny ledamot i konstitutionsutskottet efter
            Sören Lekberg, Sören
          </note>
          <note>
            Lekberg som ny ledamot i bostadsutskottet efter
          </note>
          <note>
            Ulf Lönnqvist, Björn Ericson som ny suppleant i bostadsutskottet
            efter Sören Lekberg och Alf
          </note>
          <note>
            Eriksson som ny suppleant i utrikesutskottet efter
          </note>
          <note>
            Ulla-Britt Åbark,
          </note>
          <note>
            dels Vänsterpartiets riksdagsgrupp anmält Bengt
          </note>
          <note>
            Hurtig som ny suppleant i konstitutionsutskottet efter Johan
            Lönnroth, Johan Lönnroth som ny suppleant i finansutskottet efter
            Lars-Ove
          </note>
          <note>
            Hagberg, John Andersson som ny suppleant i justitieutskottet
            efter Lars Werner, Karl-Erik
          </note>
          <note>
            Persson som ny suppleant i trafikutskottet efter
          </note>
          <note>
            Bengt Hurtig och Hans Andersson som ny suppleant i arbetsmarknadsutskottet
            efter Karl-
          </note>
          <note>
            Erik Persson.
          </note>
          <note>
            Förste vice talmannen förklarade valda till
          </note>
          <note>
            ledamot i konstitutionsutskottet
          </note>
          <note>
            Hans Göran Franck (s)
          </note>
          <note>
            ledamot i bostadsutskottet
          </note>
          <note>
            Sören Lekberg (s)
          </note>
          <note>
            suppleant i konstitutionsutskottet
          </note>
          <note>
            Bengt Hurtig (v)
          </note>
          <note>
            suppleant i finansutskottet
          </note>
          <note>
            Johan Lönnroth (v)
          </note>
          <note>
            suppleant i justitieutskottet
          </note>
          <note>
            John Andersson (v)
          </note>
          <note>
            suppleant i utrikesutskottet
          </note>
          <note>
            Alf Eriksson (s)
          </note>
          <note>
            suppleant i trafikutskottet
          </note>
          <note>
            Karl-Erik Persson (v)
          </note>
          <note>
            suppleant i arbetsmarknadsutskottet
          </note>
          <note>
            Hans Andersson (v)
          </note>
          <note>
            suppleant i bostadsutskottet
          </note>
          <note>
            Björn Ericson (s)
          </note>
          <note>
            30 § Ledighet
          </note>
          <note>
            Förste vice talmannen meddelade att Stina Eliasson
          </note>
          <note>
            (c) ansökt om ledighet för FN-uppdrag under tiden den 15 oktober--den
            19 november.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Erik Artur
          </note>
          <note>
            Egervärn (c) skulle tjänstgöra som ersättare för
          </note>
          <note>
            Stina Eliasson.
          </note>
          <note>
            31 § Justering av protokoll
          </note>
          <note>
            Justerades protokollen för den 6 och 7 oktober.
          </note>
          <note>
            32 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:10 till kulturutskottet
          </note>
          <note>
            1992/93:21 till näringsutskottet
          </note>
          <note>
            1992/93:27 till lagutskottet
          </note>
          <note>
            1992/93:41 till finansutskottet
          </note>
          <note>
            1992/93:43 till socialutskottet
          </note>
          <note>
            Motionerna
          </note>
          <note>
            1992/93:U1--U8 till utrikesutskottet
          </note>
          <note>
            33 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:33 Märkning av textilier
          </note>
          <note>
            1992/93:34 Märkning av hushållsapparater
          </note>
          <note>
            Skrivelse
          </note>
          <note>
            1992/93:44 Hemlig teleavlyssning och hemlig teleövervakning vid
            förundersökning i brottmål under år 1991
          </note>
          <note>
            34 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 7 oktober
          </note>
          <note type="speaker">
            1992/93:6 av Sten Andersson i Malmö (m) till kulturministern
            om flyktingpolitiken:
          </note>
          <note>
            Sveriges ekonomi befinner sig, främst tack vare gamla försyndelser,
            i en ytterst besvärlig kris. Den stora allmänheten kommer på olika
            sätt att
          </note>
          <note>
            ''drabbas'' av i och för sig besvärliga, men samtidigt absolut
            nödvändiga neddragningar. Sker inte detta kommer vårt lands förmåga
            att på sikt bibehålla en generell ekonomisk välfärd att försvinna.
          </note>
          <note>
            I detta läge är det dock ytterligt förvånansvärt att
          </note>
          <note>
            Sverige även fortsättningsvis verkar behålla en asylpolitik vilken
            i stort saknar motstycke i Europa.
          </note>
          <note>
            Med tanke på antalet asylsökande till Sverige jämfört med övriga
            länder i Norden är det uppenbart att vårt land är mer lockande.
            Hur länge har vi råd med detta och då särskilt med hänsyn till
            de stora besparingar den svenska allmänheten nu måste acceptera?
          </note>
          <note>
            Under de senaste åren har asylbeviljningarna varit sådana att
            endast en minoritet har varit konventionsflyktingar. Ett stort
            antal utlänningar, vilka erhållit tillstånd att komma till Sverige,
            har utgjorts av anhöriga till redan asylbeviljade. Detta är en
            egendomlig situation. Hur kan en person som lidit svårt under
            politisk förföljelse så lätt få ut anhöriga från det land man
            flytt ifrån? Frågan är berättigad.
          </note>
          <note>
            Regeringen har beslutat om rätt för asylsökande att under vissa
            förutsättningar tillåtas arbeta under utredningstiden. Detta går
            tvärt emot vad som gäller för övriga Europa och är för övrigt
            knappast pedagogiskt riktigt mot bakgrund av vår arbetsmarknadssituation.
          </note>
          <note>
            Ett regeringsförslag är ute på remiss som i praktiken innebär
            att barn inte kan tagas i förvar i avvaktan på avvisning/utvisning.
            Mot detta förslag har sakkunniga instanser som Invandrarverket
            och
          </note>
          <note>
            Rikspolisstyrelsen riktat stark kritik.
          </note>
          <note>
            Kan en utländsk kvinna, som dömts i Sverige till fängelsestraff
            och därefter utvisning men som under fängelsetiden fött ett barn,
            utvisas mot sin vilja om förslaget om förbud att ta barn i förvar
            blir verklighet?
          </note>
          <note>
            Vilka skäl finns för att Sverige i motsats till övriga
          </note>
          <note>
            Europa tillåter vissa asylsökande att arbeta under utredningstiden?
          </note>
          <note>
            Är statsrådet berett medverka till en förändring av asylpolitiken
            så att asyl i huvudsak endast beviljas konventionsflyktingar?
          </note>
          <note>
            den 12 oktober
          </note>
          <note>
            1992/93:7 av Elvy Söderström (s) till kommunikationsministern
            om en ny bro över
          </note>
          <note>
            Ångermanälven:
          </note>
          <note>
            Under natten till fredagen den 8 maj fick
          </note>
          <note>
            Sandöbron akut stängas för all tung trafik. Vid brons södra fäste
            hade ett stort hål uppstått i den norrgående vägbanan, med över
            en meter i diameter. Alla fordon över 4 ton fick dirigeras över
          </note>
          <note>
            Hammarbron vilket innebar flera mils omväg.
          </note>
          <note>
            Än en gång tvingas vi nu konstatera att Sandöbron är i ett mycket
            dåligt skick. Tisdagen den 6 oktober kunde vi läsa följande rubrik
            i Nya Norrland:
          </note>
          <note>
            ''Sandöbron måste repareras igen.''
          </note>
          <note>
            En ny bro över Ångermanälven är en av de viktigaste infrastrukturella
            satsningarna i Norrland.
          </note>
          <note>
            Därför avsatte den socialdemokratiska regeringen, i augusti 1991,
            2 miljarder kronor till en ny bro.
          </note>
          <note>
            I mars 1992 beslöt den nuvarande regeringen att dessa 2 miljarder
            skulle användas till andra objekt i
          </note>
          <note>
            Sverige. Från riksdagens talarstol lovade kommunikationsministern
            att komma tillbaka till
          </note>
          <note>
            Vedabron.
          </note>
          <note>
            Nu är det hög tid att regeringen återkommer.
          </note>
          <note>
            Irritationen över regeringens tystnad, när det gäller en ny bro
            över Ångermanälven, är i dag stor i
          </note>
          <note>
            Västernorrland och övriga delar av norra Sverige.
          </note>
          <note>
            Västernorrland har en mycket hög arbetslöshet, inte minst bland
            byggnadsarbetarna. På både lång och kort sikt är en ny bro över
            Ångermanälven ett av de viktigaste objekten för sysselsättningen
            i länet och regionen.
          </note>
          <note>
            Vilka åtgärder ämnar kommunikationsministern vidta för att påskynda
            byggandet av en ny bro över
          </note>
          <note>
            Ångermanälven?
          </note>
          <note>
            35 § Kammaren åtskildes kl. 19.22.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdet början t.o.m. ajourneringen
            kl. 16.34 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
