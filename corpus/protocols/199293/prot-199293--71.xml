<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--71</head>
          <docDate when="1993-03-09 00:00:00">1993-03-09 00:00:00</docDate>
        </div>
      </front>
      <body>
        <div>
          <note>
            1 § Anmälan om kompletteringsval till utrikesutskottet
          </note>
          <note>
            Talmannen meddelade
          </note>
          <note>
            dels att socialdemokratiska riksdagsgruppen som suppleant i utrikesutskottet
            under Lena Boströms ledighet anmält hennes ersättare Eva Husing,
          </note>
          <note>
            dels att Folkpartiet liberalernas riksdagsgrupp som suppleant
            i utrikesutskottet under Håkan
          </note>
          <note>
            Holmbergs ledighet anmält hans ersättare Bengt
          </note>
          <note>
            Ahlquist.
          </note>
          <note>
            Talmannen förklarade valda till
          </note>
          <note>
            suppleanter i utrikesutskottet
          </note>
          <note>
            Eva Husing (s)
          </note>
          <note>
            Bengt Ahlquist (fp)
          </note>
          <note>
            2 § Svar på frågorna 1992/93:426, 428, 444 och
          </note>
          <note>
            445 om Öresundsbron
          </note>
          <note type="speaker">
            Anf. 1 Statsminister CARL BILDT (m):
          </note>
          <note>
            Fru talman! Annika Åhnberg har frågat mig om regeringen avser
            att ta upp nya förhandlingar med
          </note>
          <note>
            Danmarks regering i syfte att skrinlägga planerna på en Öresundsbro
            och finna andra lösningar.
          </note>
          <note>
            Bengt Hurtig har frågat mig om regeringen ämnar begära omförhandlingar
            av avtalet med Danmark om Öresundsförbindelserna.
          </note>
          <note>
            Per Stenmarck har frågat kommunikationsministern vilka initiativ
            han är beredd att ta för att få i gång en snar byggstart av en
            bro mellan Malmö och Köpenhamn.
          </note>
          <note>
            Jan Jennehag har frågat miljöministern om regeringen avser att
            föreslå att en Öresundsbro som strider mot svensk miljölagstiftning
            byggs.
          </note>
          <note>
            Frågorna till kommunikationsministern och miljöministern har
            överlämnats till mig för besvarande. Jag besvarar de fyra frågorna
            tillsammans.
          </note>
          <note>
            Efter godkännande av den svenska riksdagen den
          </note>
          <note>
            12 juni 1991 och det danska folketinget den 14
          </note>
          <note>
            augusti 1991 finns det ett folkrättsligt bindande avtal mellan
            Sverige och Danmark om
          </note>
          <note>
            Öresundsförbindelsen. Länderna har i avtalet åtagit sig att gemensamt
            anlägga och driva en avgiftsfinansierad fast förbindelse för järnvägs-
            och vägtrafik mellan Kastrup och Limhamn. Den planerade sträckningen
            och den huvudsakliga tekniska utformningen framgår av propositionen
            som låg till grund för riksdagens beslut (prop.
          </note>
          <note>
            1990/91:158).
          </note>
          <note>
            Enligt artikel 4 i avtalet är de båda länderna ense om att de
            prövningar som skall ske enligt resp. stats lagstiftning kan leda
            till avvikelser i fråga om den i bil. 1 till avtalet angivna utformningen
            av
          </note>
          <note>
            Öresundsförbindelsen. Som framgår av artikel 5 i avtalet skall
            den slutliga utformningen av förbindelsen ske med hänsyn till
            vad som är ekologiskt motiverat, tekniskt möjligt och ekonomiskt
            rimligt så att skadliga verkningar på miljön förebyggs.
          </note>
          <note>
            Den rättsliga prövning som avses i artikel 4 är fortfarande i
            ett förberedande skede.
          </note>
          <note>
            Enligt regeringens beslut den 15 augusti 1991
          </note>
          <note>
            kommer Öresundsförbindelsen att prövas enligt 4
          </note>
          <note>
            kap. 2 § naturresurslagen. Den prövningen görs av regeringen,
            som också, enligt samma beslut, skall pröva frågan om Öresundsförbindelsens
            tillåtlighet enligt vattenlagen.
          </note>
          <note>
            Yttrande över ansökan om tillstånd enligt naturresurslagen har
            inkommit från ett mycket stort antal remissinstanser, bland dem
          </note>
          <note>
            Koncessionsnämnden för miljöskydd.
          </note>
          <note>
            Regeringen väntar nu närmast på ett yttrande från den internationella
            expertpanel som skall bedöma de miljömässiga konsekvenserna av
            bron. Det yttrandet väntas i mitten av april månad.
          </note>
          <note>
            Under juni månad väntas ett yttrande av
          </note>
          <note>
            Vattendomstolen i ärendet om prövning enligt vattenlagen.
          </note>
          <note>
            Först när den beredning som jag här har redovisat är klar kan
            regeringen ta ställning till frågan om tillstånd för Öresundsförbindelsen.
            Enligt regeringsförklaringen skall miljöprövningen gälla en fast
            förbindelses regionala påverkan och effekter på Östersjön. Avgörande
            i denna bedömning är att den s.k. nollösningen vad gäller vattenströmningen
            mellan Östersjön och Kattegatt kan säkerställas.
          </note>
          <note>
            Som direkt svar på frågorna vill jag först säga att
          </note>
          <note>
            Sverige naturligtvis inte kommer att medverka till att anlägga
            en Öresundsförbindelse som strider mot svensk lagstiftning.
          </note>
          <note>
            I det läge som nu råder, med pågående sakprövning som jag har
            redogjort för, har regeringen inga planer på att ta några initiativ
            till nya förhandlingar med Danmark om Öresundsförbindelsen.
          </note>
          <note>
            Inte heller är det aktuellt att, utöver den planering som redan
            gjorts, ta några ytterligare initiativ för att påskynda byggstarten
            för förbindelsen.
          </note>
          <note>
            Anf. 2 ANNIKA ÅHNBERG (-):
          </note>
          <note>
            Fru talman! Jag ber att få tacka för svaret på min fråga. Jag
            är naturligtvis glad åt att statsministern säger att Sverige naturligtvis
            inte kommer att medverka till ett projekt som strider mot svensk
            lagstiftning. Problemet är bara att det finns en hel del bedömare
            som anser att beslutet redan strider mot svensk lagstiftning,
            t.ex. professorn i miljörätt
          </note>
          <note>
            Staffan Westerlund. Jag känner också en viss oro därför att jag
            inte tycker att resten av svaret ligger i linje med detta i och
            för sig självklara konstaterande.
          </note>
          <note>
            När beslutet om Öresundsbron fattades här i riksdagen var det
            mycket kontroversiellt och hade föregåtts av många och upprörda
            diskussioner. De som inte ville att beslutet skulle bli ett ja
            till bron, bl.a. jag själv, hävdade att det logiska vore att en
            miljöprövning fick föregå beslutet om brobygget.
          </note>
          <note>
            Men broanhängarna sade att det var en formalitet att miljöprövningen
            skulle göras efter det att beslutet var fattat. Självfallet skulle
            man respektera det resultat som miljökonsekvensanalysen gav.
          </note>
          <note>
            Nu har den tyngst vägande instansen i Sverige när det gäller
            sådana bedömningar,
          </note>
          <note>
            Koncessionsnämnden för miljöskydd, konstaterat att det här projektet
            inte är förenligt med vår lagstiftning, inte heller är det förenligt
            med de miljöbeslut som vi i övrigt har fattat om framtida trafiksystem
            m.m. Man har inte fattat sitt beslut i luften, utan man grundar
            sig på 110 remissvar. Den internationella expertpanel som studerar
            detta har också haft invändningar mot de modeller som har använts
            för att pröva t.ex.
          </note>
          <note>
            vattengenomströmningen. Svenska naturvårdsverket är också tveksamt.
          </note>
          <note>
            För mig är den logiska slutsatsen av detta att regeringen omedelbart
            borde ta upp frågan för förnyad diskussion med sin danska avtalspartner
            men också med staterna runt Östersjön som naturligtvis är mycket
            berörda av detta projekt.
          </note>
          <note>
            Därför känner jag, trots det statsministern säger i sitt svar,
            en djup oro över att regeringen inte omedelbart är beredd att
            gå vidare mot bakgrund av Koncessionsnämndens yttrande.
          </note>
          <note type="speaker">
            Anf. 3 PER STENMARCK (m):
          </note>
          <note>
            Fru talman! Jag ber att få tacka för svaret.
          </note>
          <note>
            I går lade regeringen fram förslag om en av de mest omfattande
            infrastruktursatsningarna någonsin. En satsning för en bro mellan
            Malmö och Köpenhamn är av mycket stor betydelse inte enbart i
            det regionala perspektivet. Det finns visserligen flera betydelsefulla
            länkar mellan Sverige och kontinenten, men när det gäller persontrafiken
            på järnväg kommer en fast förbindelse över Öresund att högst avsevärt
            förkorta restiden. En bro blir på så vis den naturliga fortsättningen
            på den satsning på snabbtåg från Stockholm och Göteborg som nu
            görs.
          </note>
          <note>
            Mot den bakgrunden är det anmärkningsvärt att
          </note>
          <note>
            Koncessionsnämnden drar slutsatsen att -- för att använda nämndens
            egna ord -- ''den sökta förbindelsen knappast skulle få någon
            större betydelse för de långväga transporterna''.
          </note>
          <note>
            Koncessionsnämndens nej till en bro över Öresund är självklart
            ett bakslag i alla strävanden att binda samman Malmö- och Köpenhamnsregionerna.
          </note>
          <note>
            Det som är viktigt i sammanhanget är att beslutet inte får tas
            till intäkt för att projektet inte kan genomföras. Koncessionsnämndens
            synpunkter bör, i likhet med andra remissinstansers, vägas in
            i sitt sammanhang, där hänsyn tas till en rad andra faktorer i
            sammanhanget. I det arbetet är det viktigt att regeringen tar
            initiativet och visar på lösningar på de problem som Koncessionsnämnden
            och andra remissinstanser har pekat på, för att möjliggöra en
            snabb byggstart.
          </note>
          <note>
            Låt mig få ställa följande fråga: Vilken tidtabell anser statsministern
            vara realistisk för etablerandet av en bro mellan Malmö och Köpenhamn?
          </note>
          <note type="speaker">
            Anf. 4 JAN JENNEHAG (v):
          </note>
          <note>
            Fru talman! Jag vill tacka statsministern för svaret.
          </note>
          <note>
            Frågan var ställd till miljöministern, men jag förstår att statsministern
            gärna vill ta det här själv. Detta är just nu en fråga av högsta
            politiska intresse, naturligtvis inte helt orätt.
          </note>
          <note>
            Samtidigt förstår jag också miljöministern, med tanke på innehållet
            i den centerpartistiska motionen med anledning av prop. 1990/91:158,
            som statsministern refererar till i sitt svar. Motionen är bl.a.
            undertecknad av Olof Johansson och Görel
          </note>
          <note>
            Thurdin. I motionen gick de i mycket skarpa ordalag emot denna
            proposition. Jag tycker naturligtvis att det var en mycket bra
            motion. Jag ställer till stora delar upp på den än i dag.
          </note>
          <note>
            Nu säger statsministern att regeringen naturligtvis inte kommer
            att lägga fram ett förslag som strider mot svensk lag. Om regeringen
            är lagtolkaren är naturligtvis bakdörren alltid öppen. Om vi tills
            vidare utgår från att de remissinstanser som har att pröva detta
            -- Koncessionsnämnden är en av de tyngsta -- finner att det här
            faktiskt strider mot svensk lag återstår ändå bakdörrar. Svensk
            lag kan naturligtvis ändras.
          </note>
          <note>
            I min första del av denna debatt vill jag fråga om statsministern
            har några som helst planer på att ta initiativ i riktningen mot
            att svensk lag skall ändras.
          </note>
          <note type="speaker">
            Anf. 5 BENGT HURTIG (v):
          </note>
          <note>
            Fru talman! Jag vill också tacka för svaret.
          </note>
          <note>
            I det här avtalet sägs det att man skall åstadkomma en byggstart
            redan 1993. Det betyder rimligen att man inte har särskilt lång
            tid på sig. Man närmar sig snabbt den situation då man måste komma
            fram till ett beslut. Då måste man ta till vara den nya kunskap
            -- och den nya situation -- som vi i flera avseenden har fått
            sedan riksdagen fattade detta beslut.
          </note>
          <note>
            Det blir alltså alltmer uppenbart att det är svårt att förena
            detta beslut med svensk lagstiftning och med riksdagens mål när
            det gäller miljö- och naturresurshushållning. Det står också klart
            att man i Europa, där man är nere i medelhastigheter för långtradartrafiken
            på kanske 10 kilometer i timmen, ser det som absolut nödvändigt
            att få över en allt större del av godstransporterna på järnväg.
          </note>
          <note>
            Långtradartrafiken på längre sträckor blir allt mindre intressant.
          </note>
          <note>
            SJ och åkeriföretagen är ju inte heller särskilt engagerade i
            den här bron.
          </note>
          <note>
            Statsfinansiellt och också samhällsekonomiskt är vi i ett helt
            nytt läge. Den stundande brosatsningen kommer att tränga undan
            andra investeringar hur man än räknar. Jag är litet förvånad över
            att man ännu inte har insett det nödvändiga: Detta håller helt
            enkelt inte. Det gungar under bron.
          </note>
          <note type="speaker">
            Anf. 6 Statsminister CARL BILDT (m):
          </note>
          <note>
            Fru talman! Får jag inleda med en reflexion på det halvhumoristiska
            planet, även om Olof Johansson skall uppträda senare och diskutera
            skämt mera explicit.
          </note>
          <note>
            Jan Jennehag tyckte att Olof Johansson skulle vara här och svara.
            Jag lämnade honom just i Rosenbad för att i mitt ställe leda ett
            sammanträde angående koordineringen av våra EG-förhandlingar.
            Olof
          </note>
          <note>
            Johansson sköter just nu koordineringen av EG-
          </note>
          <note>
            förhandlingarna, och jag tar hand om
          </note>
          <note>
            Öresundsbron. Jag vet inte om det är en fördel för båda frågorna,
            men så är i alla fall sakförhållandet.
          </note>
          <note>
            Olof Johansson återkommer senare.
          </note>
          <note>
            Det vi har hört här är till stora delar upprepningar av de argument
            som fördes fram innan beslut fattades i Sveriges riksdag i juni
            1991. Det fanns ju delade meningar om det avtal som då hade ingåtts
            med Danmark, men riksdagsmajoritetens klara beslut, liksom folketingsmajoritetens
            klara beslut, blev att godkänna detta avtal, inkl. den ordning
            som däri lagts fast för att klara miljöprövningen.
          </note>
          <note>
            Nu ligger lagda kort, så att säga. Träffade avtal gäller. Fattade
            beslut om hur beslut skall fattas gäller alltfort, och de påverkas
            i grunden inte av enstaka remissinstanser, hur tunga man än anser
            att dessa är.
          </note>
          <note>
            Den ordning som jag har redogjort för är den som gäller för den
            svenska prövningen. Därutöver finns det självfallet också en dansk
            prövning. Den är inte heller avklarad. Vi har också ett antal
            gemensamma inslag. Låt mig peka på det mycket tunga inslag som
            den internationella expertpanelen är.
          </note>
          <note>
            Det har inte från vare sig den svenska eller danska regeringens
            sida funnits anledning att i detta läge aktualisera några förhandlingar
            om ändringar i avtalet, utan nu skall vi värdera samtliga remissinstanser,
            självfallet inkl.
          </note>
          <note>
            Koncessionsnämnden för miljöskydd. Men om den hade varit den
            enda eller avgörande remissinstansen kunde vi ha inställt allt
            annat. Det har aldrig varit meningen, utan vi har velat göra denna
            prövning på så stor bredd och med en så stor saklighet som möjligt.
            Det skall vi också se till att vi gör.
          </note>
          <note>
            Anf. 7 ANNIKA ÅHNBERG (-):
          </note>
          <note>
            Fru talman! Jag förstår att regeringsmedlemmarna alltmer försöker
            ägna sig åt att vara lustigkurrar. De behöver säkert muntras upp.
            Det verkar inte vara alltför roligt att regera, men själv känner
            jag att skrattet ganska ofta fastnar i halsen.
          </note>
          <note>
            Nu får vi höra en upprepning av debatten, säger statsministern.
            Ja, fast med den ganska väsentliga skillnaden att vi som redan
            före beslutet hade starka invändningar av miljöskäl nu har fått
            stöd av en mycket tung instans -- Koncessionsnämnden för miljöskydd
            -- och också av den internationella expertpanelen.
          </note>
          <note>
            Nu är det plötsligt annat ljud i skällan. Nu skall alla remissinstanser
            vägas mot varandra. Nu är fattade beslut fattade. Nu skall inte
            längre miljökonsekvensanalysen, oavsett att den företas efter
            beslutet, ha ett avgörande inflytande på den fortsatta processen.
          </note>
          <note>
            Den muntliga fortsättningen på svaret -- den som statsministern
            inte hade tränat in i förväg utan som han hittade på när han stod
            i talarstolen -- gör mig mycket upprörd.
          </note>
          <note>
            Detta handlar om en oerhört viktig fråga i sig, men det handlar
            faktiskt också om att vi är i en situation där vi har chansen
            att göra någonting unikt nytt, att vända denna påbörjade process
            och ta hänsyn till miljön.
          </note>
          <note>
            Denna regering har chansen, men det verkar inte som om man tänker
            ta den.
          </note>
          <note type="speaker">
            Anf. 8 BENGT HURTIG (v):
          </note>
          <note>
            Fru talman! Ordningen skall gälla, säger Carl Bildt.
          </note>
          <note>
            Men när riksdagen fattade sitt beslut gällde tyvärr oordningen.
            Man fattade ett beslut som stred mot de miljömål som riksdagen
            tidigare har lagt fast.
          </note>
          <note>
            Det får vi allt eftersom tiden går mer och mer bekräftat.
          </note>
          <note>
            Det är inte bara Koncessionsnämnden som har invändningar. Naturvårdsverket
            skulle ha sagt nej till bron om inte detta avtal hade gällt; det
            intrycket får man. Vetenskapsakademin, en samlad miljörörelse
            och flera politiska ungdomsförbund har också denna uppfattning.
            Den internationella expertpanelen nämndes.
          </note>
          <note>
            Låt oss återgå till ordningen! Låt oss omförhandla det här avtalet!
          </note>
          <note type="speaker">
            Anf. 9 PER STENMARCK (m):
          </note>
          <note>
            Fru talman! Jag förstår att det svar som statsministern inledningsvis
            gav är det formellt riktiga. Det är den ordning som förmodligen
            måste gälla, även om jag måste säga att det är litet för formellt
            och att det är för litet vilja bakom det hela.
          </note>
          <note>
            När Koncessionsnämnden säger nej till en
          </note>
          <note>
            Öresundsbro, finns det all anledning att lyssna till argumenten
            och att göra de av miljöskäl nödvändiga förändringarna. Därefter
            måste bron byggas utan onödig tidsförlust.
          </note>
          <note>
            I det sammanhanget finns det anledning att lyssna också på andra
            remissinstanser -- Naturvårdsverket som till stora delar har en
            annan uppfattning och den internationella expertgrupp som arbetar
            med frågan.
          </note>
          <note>
            Det bör vara möjligt att göra sådana hänsynstaganden utan att
            det stör förutsättningarna för det avtal mellan Sverige och Danmark
            som är undertecknat. Det nämner också statsministern i sitt svar
            när han hänvisar till artikel 4 i avtalet, som gäller i det fallet.
          </note>
          <note>
            Mot den bakgrunden är det viktigt att de tidsramar som hittills
            har gällt fortfarande ligger fast.
          </note>
          <note type="speaker">
            Anf. 10 JAN JENNEHAG (v):
          </note>
          <note>
            Fru talman! I denna debatt skulle det vara frestande att också
            debattera med Per Stenmarck, men jag skall försöka lägga band
            på mig.
          </note>
          <note>
            Jag återgår till det som jag talade om förut.
          </note>
          <note>
            Regeringen tänker inte lägga fram några förslag som strider mot
            svensk lag.
          </note>
          <note>
            Det kan verka politiskt utmanande att köra över tunga remissinstanser.
            Det finns ett antal remissinstanser, som i varje fall jag uppfattar
            som tunga, som har sagt och kommer att säga nej till detta. Det
            finns då en teoretisk möjlighet att ändra svensk lag så att miljöskyddet
            försämras.
          </note>
          <note>
            Därigenom kan en bro tillåtas i enlighet med avtalet.
          </note>
          <note>
            Tänker statsministern ta några sådana initiativ för att ändra
            svensk miljölag så att det skall bli lättare att få igenom ett
            beslut om en bro?
          </note>
          <note type="speaker">
            Anf. 11 Statsminister CARL BILDT (m):
          </note>
          <note>
            Fru talman! Svaret på den frågan är självfallet att vi inte planerar
            att göra några ändringar för att på det sättet smyga igenom detta.
            Prövningen kommer att ske i enlighet med gällande lag -- naturresurslagen
            och vattenlagen. Regeringen skall fatta det slutgiltiga beslutet
            efter hörande av en stor mängd olika remissinstanser.
          </note>
          <note>
            Regeringen skall dock göra en i grunden rättslig prövning, inte
            minst mot bakgrund av de kriterier som regeringen själv har satt
            upp och som är baserade i riksdagsbeslut när det gäller den avgörande
            betydelse som vi tillmäter möjligheten att uppnå en s.k. noll-lösning
            för vattenflödet mellan Kattegatt och Östersjön. Vi menar faktiskt
            allvar med detta.
          </note>
          <note>
            Vänsterpartiet är emot förbindelsen. Annika
          </note>
          <note>
            Åhnberg tillhörde tidigare Vänsterpartiet, men har nu denna åsikt
            även utanför partiet. Att
          </note>
          <note>
            Vänsterpartiet intar denna ståndpunkt är ingen nyhet. Vänsterpartiet
            har alltid varit och kommer sannolikt alltid att vara emot en
            sådan förbindelse.
          </note>
          <note>
            Men man får också acceptera att riksdagens majoritet fattar ett
            annat beslut och ingår ett avtal.
          </note>
          <note>
            Vilken regering det än vara månde har att respektera ett sådant
            avtal mellan två stater.
          </note>
          <note>
            Det finns både i Sveriges riksdag och i Sveriges regering och
            i Danmarks folketing och i Danmarks regering partier som när beslutet
            en gång fattades hade en annan mening. Men respekten både gentemot
            dem och gentemot dem som representerade majoriteten den gången
            kräver att vi gör denna prövning med all saklighet, all den noggrannhet
            och allt det omdöme som behövs och utan att återvända till det
            förgångnas positioner.
          </note>
          <note type="speaker">
            Anf. 12 BENGT HURTIG (v):
          </note>
          <note>
            Fru talman! Det är inte bara en noll-lösning som har varit på
            tapeten. Riksdagen har varit med om att fatta en rad beslut som
            gäller att man skall minska utsläppen av kväveoxid och koldioxid.
            Hur vi än renar avgaserna i framtiden så kommer vi inte åt problemet
            med koldioxid. Det är nödvändigt med en kraftig minskning av kväveutsläppen
            i södra
          </note>
          <note>
            Sverige. Det finns ett helt spektrum av problem, och man har
            inte kunnat visa hur man skall klara av dem.
          </note>
          <note>
            Carl Bildt nämnde den danska regeringen. I den finns människor
            som gärna skulle vilja ompröva frågan. Det är nog så att den nu
            sittande regeringen är mera positiv till en sådan omprövning än
            den förra danska regeringen var. Det skulle kanske underlätta
            med ett sådant initiativ.
          </note>
          <note>
            Anf. 13 ANNIKA ÅHNBERG (-):
          </note>
          <note>
            Fru talman! Statsministern sade att vi som var emot bron innan
            beslutet fattades förmodligen alltid kommer att ha den uppfattningen.
            Man kan underförstått ana att de som var för bron också alltid
            kommer att ha den uppfattningen. Jag tror att den inställningen
            till ett sådant här beslut är livsfarlig. Vad är det då för mening
            med att vi t.ex.
          </note>
          <note>
            miljöprövar en fråga om man inte är beredd att ta till sig resultatet
            av en miljöprövning eftersom man har bestämt sig.
          </note>
          <note>
            Jag tror nog att litet grand av kärnfrågan finns här.
          </note>
          <note>
            Det har gått oerhört mycket prestige i det här beslutet. Det
            är naturligtvis svårt att ompröva beslutet när så många har lagt
            ner så mycket av sin själ och när debatten har varit så fylld
            av motsättningar. Men det politiskt mest hedervärda är faktiskt
            att man tar till sig den prövning som en instans som har att bedöma
            miljöfrågorna har gjort.
          </note>
          <note>
            Det blir inte mera behagligt att göra den här omprövningen om
            vi skjuter den längre fram i tiden. Om man skall leva upp till
            det man har sagt inför den här diskussionen, måste man ta miljökonsekvensanalysen
            på allvar. Detta kan inte bara vara en remissinstans bland många
            andra, utan denna prövning måste väga mycket, mycket tungt.
          </note>
          <note type="speaker">
            Anf. 14 JAN JENNEHAG (v):
          </note>
          <note>
            Fru talman! Statsministern sade att Vänsterpartiet alltid har
            varit och förmodligen alltid kommer att vara emot bron. Det ligger
            säkert en del i det.
          </note>
          <note>
            Däremot säger vi inte nej till en fast förbindelse i alla dess
            former. Vi kan mycket väl tänka oss att man diskuterar andra alternativ.
            Men det är helt rätt uppfattat att vi är emot en bro, och åtminstone
            under innevarande mandatperiod är det ingen som helst tvekan om
            det.
          </note>
          <note>
            Nu gäller det, utifrån sedvanliga styrkepositioner i politiken,
            att propagera för sina åsikter och att få stöd för sin lösning.
            Jag vill ansluta mig till vad
          </note>
          <note>
            Bengt Hurtig sade om att man i Danmark ser en rörelse i de här
            frågorna. Här finns ett läge för båda sidor att rädda delar av
            det positiva som en fast förbindelse skulle kunna föra med sig
            samtidigt som man räddar miljöaspekterna och får större delar
            av befolkningen på båda sidor om sundet med sig på en lösning.
          </note>
          <note type="speaker">
            Anf. 15 PER STENMARCK (m):
          </note>
          <note>
            Fru talman! Som statsministern sade fanns det och finns förmodligen
            också en mycket klar majoritet både i den svenska riksdagen och
            i det danska folketinget i den här frågan. Det är också så att
            olika remissinstanser drar åt olika håll. Det gäller inte bara
            på miljöområdet utan även på alla andra områden. Man måste naturligtvis
            lyssna på alla.
          </note>
          <note>
            Koncessionsnämnden har kommit till en slutsats, och Naturvårdsverket
            har i stora delar kommit till en annan slutsats. Naturvårdsverket
            anser att man kan lämna tillstånd till en förbindelse.
          </note>
          <note>
            Den expertpanel som arbetar med denna fråga har kommit med ett
            antal utomordentligt konstruktiva förslag i en första delrapport.
            De talar om att man skall minska den s.k. konstgjorda ön och i
            stället öka längden på den tunnel som skall förbinda de båda delarna
            av det här projektet. Det finns all anledning att försöka lyssna
            på dessa argument och väga in dem för att därigenom komma fram
            till den konstruktiva lösning som så småningom måste gälla.
          </note>
          <note type="speaker">
            Anf. 16 Statsminister CARL BILDT (m):
          </note>
          <note>
            Fru talman! Annika Åhnberg säger att det hederliga skulle vara
            att ändra åsikt på grund av vad
          </note>
          <note>
            Koncessionsnämnden har sagt. Men det vore inte hederligt mot
            processen, mot de beslut som riksdagen har fattat och mot de avtal
            som vi har ingått med Danmark. Det vore inte heller hederligt
            gentemot andra remissinstanser.
          </note>
          <note>
            Vi har tillkallat en internationell expertpanel som arbetar med
            denna fråga och gör ett mycket seriöst arbete. Panelen kommer
            med sin rapport i april.
          </note>
          <note>
            Skall vi tala om för dem att vi inte bryr oss om vad de säger?
            Naturvårdsverket har kommit med sitt yttrande. Skall vi säga att
            det är av noll och intet värde? Ett hundratal remissinstanser
            har kommit och kommer fortfarande med inslag och synpunkter. Skall
            vi säga att vi inte bryr oss om det?
          </note>
          <note>
            Skall vi avbryta prövningen enligt vattenlagen?
          </note>
          <note>
            Självfallet inte!
          </note>
          <note>
            Detta är en allvarlig rättslig prövning och process som inte
            skall avbrytas bara för att en remissinstans, oavsett vilken och
            oavsett vilken ståndpunkt den intar, säger någonting. En mycket
            entusiastisk broförespråkare skulle mycket väl kunna ställa sig
            upp här med Naturvårdsverkets remissvar och säga att vi skall
            avbryta processen och bygga bron på en gång. Detta skulle jag
            avvisa lika bestämt som jag nu avvisar dem som säger att vi skall
            avbryta processen helt och hållet. Vi skall fullgöra ett rättsligt
            uppdrag att granska och pröva i samverkan med Danmarks regering.
            Vi skall inte ledas åt vare sig det ena eller det andra hållet
            av det förflugnas -- ursäkta, det förflutnas -- politiska locktoner.
          </note>
          <note type="speaker">
            Anf. 17 ANNIKA ÅHNBERG (v):
          </note>
          <note>
            Fru talman! Om det är ohederligt att nu fästa stor avsikt vid
            Koncessionsnämndens yttrande så var det dubbelt ohederligt att
            före beslutet påstå att man skulle göra det. Jag hoppas att statsministern
            håller med mig om det och ägnar sig åt en retroaktiv självkritik
            på den punkten. Debatten här i kammaren och annorstädes i samhället
            borde inte ha förts på de villkor som den har gjort.
          </note>
          <note>
            Broförespråkarna lät påskina att man skulle fästa mycket stor
            vikt vid just miljökonsekvensanalysen.
          </note>
          <note>
            Den internationella expertpanelen har fått i uppdrag att undersöka
            det projekt som finns.
          </note>
          <note>
            Panelen har ändock tagit sig friheten att säga att en borrad
            järnvägstunnel vore att föredra. Jag tycker att man skall akta
            sig litet för att använda expertpanelen som något slags skydd
            för inte nu förbereda även andra alternativ.
          </note>
          <note>
            Processen är i gång, och den måste löpa till slut.
          </note>
          <note>
            Men det finns nu allvarliga tecken som tyder på att vi måste
            fundera igen. Vi kanske åtminstone borde parallellt återuppta
            diskussionerna om den borrade tunneln. Vi kanske återigen borde
            höra med grannarna runt Östersjön om hur de ser på
          </note>
          <note>
            Koncessionsnämndens yttrande. Det vore enligt min mening ett
            minimum, och det är nödvändigt att göra det nu.
          </note>
          <note type="speaker">
            Anf. 18 BENGT HURTIG (v):
          </note>
          <note>
            Fru talman! Det står i avtalet att man skall börja att bygga
            bron i år. Så förfärligt mycket tid att vifta med har vi inte.
            Konsekvenserna av tunnelalternativet är inte utrett. Man kunde
            rimligen börja med att åtminstone uppta en förhandling om starttiden
            och om hur man skall utreda tunnelalternativet parallellt med
            den nu pågående processen. Det borde gå att uppnå.
          </note>
          <note type="speaker">
            Anf. 19 Statsminister CARL BILDT (m):
          </note>
          <note>
            Fru talman! Låt mig till Bengt Hurtig säga att regeringen självfallet
            kommer att ha löpande kontakter med den danska regeringen. Men
            vi ser nu ingen anledning att uppta några speciella förhandlingar
            eller samtal. Jag har överenskommit med den danske statsministern
            att vi skall ha kontakt i sommar när den svenska prövningen har
            kommit längre och den danska prövningen har närmat sig sin slutstation.
            Intill dess skall vi ta varje inslag i denna miljöprövning på
            allvar.
          </note>
          <note>
            Jag har inte alls sagt, Annika Åhnberg, att vi inte skall beakta
            vad Koncessionsnämnden säger. Vi fäster stor vikt vid de synpunkter
            som den har. Men det får inte innebära att vi inte fäster någon
            vikt vid vad andra säger. Varje instans har sin roll i denna process.
            Att nu med hänvisning till
          </note>
          <note>
            Koncessionsnämnden vilja sopa allting överända, avbryta processen
            och inte göra någon ytterligare miljöprövning kan inte accepteras
            av mig eller någon som tar processen på allvar. Då är det politik
            det handlar om och inte miljöprövning.
          </note>
          <note>
            Låt mig sedan på området sakliga korrigeringar beträffande vad
            den internationella expertpanelen säger nämna att den förvisso
            förordar, eller tentativt diskuterar, en borrad tunnel. Det är
            dock inte fråga om en järnvägstunnel, utan en järnvägsoch vägtunnel.
            Det gäller inte för hela förbindelsen, utan enbart mellan den
            konstgjorda ön söder om Saltholm och Amager. Det tillhör självfallet
            sådant som måste prövas i den fortsatta processen, liksom alla
            andra synpunkter som kommer in. Att avbryta processen vore politik
            och inte miljö.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1992/93:402 om miljöprövningen av Öresundsbron
          </note>
          <note>
            Anf. 20 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Olle Schmidt har frågat mig om regeringen avser att
            koppla samman frågan om framtiden för Barsebäcks kärnkraftverk
            med beslutet om miljöprövningen av Öresundsbron.
          </note>
          <note>
            Frågan föranleds av ett uttalande i dansk TV där jag, som svar
            på en fråga om det vore lämpligt för
          </note>
          <note>
            Danmark att koppla ihop ett danskt nej till
          </note>
          <note>
            Öresundsförbindelsen med en stängning av
          </note>
          <note>
            Barsebäcks kärnkraftverk. Jag sade då att jag personligen inte
            skulle ogilla en sådan koppling.
          </note>
          <note>
            Det framgick tydligt av uttalandet att det var en personlig synpunkt
            och inte någon uppmaning eller ett uttalande om vad Sverige skall
            göra. Regeringen har alltså inte behandlat frågan om att koppla
            samman frågan om framtiden för kärnkraftverket i
          </note>
          <note>
            Barsebäck med prövningen av en fast förbindelse över Öresund.
          </note>
          <note>
            Jag har i samband med Nordiska rådets möte i Oslo mött den danska
            inrikesministern och dryftat frågan om Barsebäck. Vi var överens
            om att
          </note>
          <note>
            Sverige och Danmark borde hålla regelbundna kontakter på politisk
            nivå i frågan.
          </note>
          <note type="speaker">
            Anf. 21 OLLE SCHMIDT (fp):
          </note>
          <note>
            Fru talman! Jag ber att få tacka miljöministern för svaret. Även
            om frågan om Öresundsbron har blivit än mer aktuell i dag än vad
            den var när jag ställde frågan den 18 februari, är det just min
            fråga som tar upp kopplingen mellan Öresundsbron och
          </note>
          <note>
            Barsebäcksverket. Den har, såvitt jag har förstått, besvarats
            av miljöministern ett otal gånger.
          </note>
          <note>
            Jag är nöjd med Olof Johanssons klarläggande här i riksdagen.
            Jag noterar att uttalandet i dag rubriceras som ett personligt
            uttalande. Tidigare har jag förstått att miljöministern och även
            statsministern har betraktat det som ett skämt.
          </note>
          <note>
            Fru talman! Jag är ny i riksdagen, och jag skall självfallet
            inte undervisa en gammal politisk räv som Olof Johansson om vådan
            av att skämta i politiken. När jag arbetade på en tidning fick
            jag lära mig att man aldrig skulle använda ironi eller humor,
            eftersom det alltid missuppfattas av någon.
          </note>
          <note>
            Min erfarenhet är att det är ungefär likartat i politiken --
            tyvärr, skulle man kanske ibland kunna säga.
          </note>
          <note>
            När det gäller sakfrågan undrar jag om miljöministern möjligen
            har skämtat i samma ärende tidigare. Jag har här vid sidan av
            mig ett brev från en kollega i folketinget med en artikel från
            december förra året, där enligt skribenten den svenske miljöministern
            uppmanar de danska politiska partierna att påverka sina resp.
          </note>
          <note>
            partivänner i Sverige för att stoppa Barsebäck. Är detta uttalande
            möjligtvis också att rubricera som ett personligt tyckande, uttalande
            eller kanske ett skämt? Jag vill få detta klarlagt i detta sammanhang.
          </note>
          <note>
            Fru talman! För att inga ytterligare oklarheter skall uppstå
            vill jag slutligen fråga miljöministern om han stöder regeringsförklaringen
            angående kärnkraftsavvecklingen och byggandet av
          </note>
          <note>
            Öresundsbron. Delar Olof Johansson den uppfattning som statsministern
            här alldeles nyligen framförde om byggandet av Öresundsbron? Min
            personliga uppfattning är självklar. Det är oerhört viktigt att
            arbetet med de planer som finns för byggandet av Öresundsbron
            inte stannar upp. Det finns tecken på att det kanske sker just
            nu.
          </note>
          <note>
            Anf. 22 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Olle Schmidt ställer en rad frågor. Jag tar den sista
            först. Det är mycket enkelt. Ett frågesvar delas, och det har
            varit föremål för diskussion mellan statsministern och mig. Jag
            har inte hört hela den tidigare debatten. Men jag har förstått
            att den blommade ut, vilket också den här kan göra om jag nu tar
            upp alla de kastade handskarna.
          </note>
          <note>
            Låt mig först konstatera att detta med skämt är besvärligt. Jag
            håller med om det. Jag har inte begärt att någon annan skall tycka
            att detta är roligt. För mig är det nämligen blodigt allvar. Jag
            har inte lämnat mina grundvärderingar vare sig när det gäller
            Barsebäcksverket eller Öresundsbron.
          </note>
          <note>
            Men jag respekterar självfallet att
          </note>
          <note>
            Barsebäcksverket ligger där det ligger och att vi har en energiöverenskommelse,
            och den står jag bakom. Det var detta Olle Schmidt frågade om.
          </note>
          <note>
            Jag respekterar också att det finns fattade beslut och folkrättsligt
            bindande avtal, även om jag inte står bakom dem. Jag respekterar
            att de finns och att det nu skall göras en miljöprövning. Det
            har diskuterats i den förra debatten, och det behöver vi inte
            ägna oss åt nu. Däremot har jag noterat att det på nordisk grund
            förekommit partipolitiska påtryckningar.
          </note>
          <note>
            Det var detta som jag syftade på i fallet från december. Jag
            har uttalat mig också om detta i
          </note>
          <note>
            Danmark. Jag noterade vad förre statsministern
          </note>
          <note>
            Ingvar Carlsson ägnade sig åt i förhållande till
          </note>
          <note>
            Svend Auken, som då var socialdemokraternas partiordförande i
            Danmark, när det gällde
          </note>
          <note>
            Öresundsbron. Jag sade att den modell som etablerats i detta
            sammanhang är att vi går till närstående partier, utövar påtryckning
            och får dem att ändra uppfattning. Visst har jag sagt detta. Det
            var inget skämt, utan det var blodigt allvar. Det säger jag i
            min egenskap av partiordförande. Jag anser nämligen att det är
            ett legitimt sätt att umgås i den nordiska politiken.
          </note>
          <note>
            När det sedan gäller frågan om skämt har det jag sagt missförståtts
            en aning. För mig är detta ett partipolitiskt skämt. När man är
            politiskt välinformerad vet man att det finns en politisk majoritet
            för Barsebäcks byggande och för detta folkrättsliga avtal. Det
            är därför ett skämt att tala om en koppling. Vad andra tycker
            om detta, och om det är roligt eller inte, har jag inte någon
            uppfattning om. Det får andra ha.
          </note>
          <note type="speaker">
            Anf. 23 OLLE SCHMIDT (fp):
          </note>
          <note>
            Fru talman! Min avsikt är inte alls att stå här och kasta handskar,
            miljöministern. Jag har förstått av retorikprofessorer och andra
            att skämt och humor i politiken kan göra att folk lyssnar bättre.
            Men det är inte alls detta det handlar om.
          </note>
          <note>
            Min fråga och den oro som uppstått har sin grund i att miljöministern
            kanske menar vad han säger.
          </note>
          <note>
            Den politiska majoriteten inom regeringen, som miljöministern
            i detta fall syftar på, kanske inte är så kristallklar. Min uppfattning
            både när det gäller
          </note>
          <note>
            Barsebäcksverket och Öresundsbron har jag i många olika sammanhang,
            också från denna talarstol, redogjort för.
          </note>
          <note>
            När signaler som dessa kommer från regeringen, föranleder det
            mig att fråga: Har det hänt någonting? Håller regeringen på att
            ändra uppfattning? En annan intressant fråga är, och nu menar
            jag inte att vara ohövlig mot statsrådet: Kan en miljöminister
            och ett statsråd ha en personlig uppfattning i en sådan viktig
            fråga som han själv är ansvarig för? Det är en konstitutionellt
            intressant fråga. Anser miljöministern att det är möjligt?
          </note>
          <note>
            Anf. 24 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Detta skall bli intressant att diskutera med bl.a.
            konstitutionsutskottet, där det också finns en anmälan. Det kommer
            jag att göra med liv och lust. Det kan jag försäkra. Om det skulle
            vara så att man inte kan ha en partiuppfattning, kan inte partiledare
            i fortsättningen ingå i svenska regeringar, i varje fall inte
            i koalitionsregeringar.
          </note>
          <note>
            Det är en omöjlighet. Jag är mycket intresserad av att höra svaret
            på den frågan.
          </note>
          <note>
            Om jag uttalar mig personligen, säger jag att det är personligen.
            Jag gör en mycket klar distinktion mellan min roll som miljöminister
            och talesman för regeringen i miljöfrågor och när jag uttalar
            mig i andra sammanhang som partiordförande. Fler hattar har jag
            inte.
          </note>
          <note>
            Jag har utskriften här, och därför vet jag att jag håller mig
            till formulär 1 A. Jag har inte fått den danska utskriften, men
            det lär vara ett utklipp ur den. Där markerar jag att jag inte
            skulle ogilla den kopplingen. I ett annat sammanhang använde jag
            ordet personligen. Så är det!
          </note>
          <note type="speaker">
            Anf. 25 OLLE SCHMIDT (fp):
          </note>
          <note>
            Fru talman! Nu skall vi inte göra den här debatten svårare än
            den är. Jag har fått det svar jag vill ha, nämligen att den här
            kopplingen inte kommer att äga rum.
          </note>
          <note>
            Däremot är det kanske intressant att debattera detta, att när
            ett statsråd och en miljöminister uttalar sig och säger ''jag'',
            uttalar han sig väl både som minister och som person. Det går
            ju knappast att dela på personer, om Olof Johansson förstår vad
            jag menar.
          </note>
          <note>
            Olof Johansson har här använt uttrycken personlig uppfattning
            och partiuppfattning. Det förenklar måhända inte begreppen. Jag
            är medveten om dessa problem. Jag har full förståelse för dem.
            Jag har också respekt för att Olof Johansson har drivit en annan
            uppfattning i den här frågan tidigare. Men det är ju inte bara
            jag som har missuppfattat det hela. Det har väldigt många gjort.
            Danskarna har uppenbarligen missuppfattat det helt.
          </note>
          <note>
            Nu har jag fått det svar jag önskar. Jag är glad för det. Det
            finns uppenbarligen ingen olikartad uppfattning inom regeringen
            när det gäller miljöprövningen och det fortsatta arbetet för
          </note>
          <note>
            Öresundsbron.
          </note>
          <note>
            Anf. 26 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Det senare kan jag bekräfta, men det innebär inte
            att jag har ändrat mina grundvärderingar när det gäller det beslut
            som vi ärvde. Det är mycket viktigt att den distinktionen också
            är klar. Dessutom är jag ingen anhängare av tystnadens konformism
            bara för att det bildas regeringar. Det är en känd före detta
            statsminister som har använt det uttrycket. Jag gräver gärna upp
            det igen och talar om att partiuppfattningar inte försvinner när
            man deltar i en regering och respekterar det man kommer fram till
            gemensamt i denna regering. Det är den linjen jag vill driva.
          </note>
          <note type="speaker">
            Anf. 27 OLLE SCHMIDT (fp):
          </note>
          <note>
            Fru talman! Då vill jag bara återigen ställa två enkla frågor.
            Det är väl så ett miljöministern delar uppfattningen i regeringsförklaringen
            vad gäller
          </note>
          <note>
            Öresundsbron och kärnkraftsavvecklingen i vårt land? Det är ju
            de två viktiga frågor vi nu diskuterar och debatterar. Det är
            egentligen bara det jag vill ha svar på. Jag vill veta vad miljöministern
            tycker i den här frågan.
          </note>
          <note>
            Anf. 28 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Den frågan har jag redan besvarat i min föregående
            replik.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1992/93:443 om finansieringen av en Öresundsbro
          </note>
          <note>
            Anf. 29 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Johan Lönnroth har frågat finansministern hur regeringen
            kommer att finansiera förlusterna som uppstår om en
          </note>
          <note>
            Öresundsbro byggs. Arbetet inom regeringen är så fördelat att
            det är jag som skall svara på frågan.
          </note>
          <note>
            År 1991 träffade de svenska och danska regeringarna ett avtal
            om en fast förbindelse över
          </note>
          <note>
            Öresund. Samma år beslutade den svenska riksdagen och det danska
            folketinget att godkänna avtalet, varefter det ratificerades av
            de båda regeringarna.
          </note>
          <note>
            Enligt avtalet skall Öresundsförbindelsen i sin helhet finansieras
            av ett svensk-danskt konsortium med trafikantavgifter. Inga statliga
            anslag skall anslås för förbindelsen. Under byggnadsfasen kommer
            konsortiets verksamhet att täckas av lån som tas upp på den öppna
            marknaden, vilka garanteras solidariskt av den svenska och danska
            staten.
          </note>
          <note>
            SVEDAB:s uppgift är att vara svenskt ägarbolag i konsortiet samt
            att svara för all verksamhet beträffande de svenska anslutningarna.
          </note>
          <note>
            Under de inledande åren i driftsfasen kommer konsortiet att få
            ett negativt rörelseresultat, eftersom en stor del av kostnaderna
            utfaller under denna period och trafikantavgifterna därför inte
            helt kan täcka konsortiets kostnader. Eftersom
          </note>
          <note>
            SVEDAB är ägarbolag i konsortiet, kommer då bolagets egna kapital
            att snabbt minska, och bolaget kan komma att utsättas för tvångslikvidation
            enligt svensk bolagslagstiftning.
          </note>
          <note>
            För att undvika detta bör konsortiet låna upp medel för att täcka
            förlusten med en solidarisk garanti från den svenska och danska
            staten vilken från svensk sida utfärdas genom SVEDAB:s ägare,
            Vägverket och Banverket, efter riksdagens och regeringens bemyndigande.
          </note>
          <note>
            Denna garanti för SVEDAB:s kapital innebär inga ytterligare garantiåtaganden
            utöver vad som angivits i riksdagsbeslutet om förbindelsen eftersom
            den inledande perioden med ett negativt rörelseresultat förväntas
            följas av rörelseöverskott.
          </note>
          <note>
            Garantin skall närmast ses som en teknikalitet.
          </note>
          <note>
            Då Johan Lönnroth, som framställt frågan, anmält att han var
            förhindrad att närvara vid sammanträdet, medgav talmannen att
            Rolf L
          </note>
          <note>
            Nilson i stället fick deltaga i överläggningen.
          </note>
          <note type="speaker">
            Anf. 30 ROLF L NILSON (v):
          </note>
          <note>
            Fru talman! Jag får delvis gå över ån eller över sundet efter
            vatten eller efter argument i den här frågan. Finansieringsfrågan
            har ju kommit upp som ett ytterligare problem när det gäller broförbindelsen
            över Öresund.
          </note>
          <note>
            Projektet har ju presenterats som ett lönsamt projekt och som
            en lönsam investering som skulle kunna klara sig på marknadens
            villkor. Ett rimligt bevis på tilltro till ett sådant argument
            vore ju att privatisera brobolaget och låta det utsättas för marknadens
            krafter och se om det tål en marknadstestning.
          </note>
          <note>
            Det verkar som om beräkningarna av kostnaderna har gått fel i
            flera steg. Det som ursprungligen beskrevs som en lönsam affär
            beskrivs nu som en jättelik förlustaffär. I dansk press, där man
            inte är så hövlig som här, säger man att de danska ministrarna
            fifflar med siffrorna. De ändrade kalkylräntor och trafikströmmar
            för att få det hela att gå ihop. Vad jag förstår har den svenska
            regeringen och riksdagen, när riksdagen fattade beslut, haft samma
            siffror som danskarna.
          </note>
          <note>
            Sedan har det tillkommit kostnader som har med vattengenomströmningen
            att göra i första hand.
          </note>
          <note>
            Det kommer till ytterligare kostnader som måste räknas in. De
            har att göra med de luftburna föroreningar som är förknippade
            med den här förbindelsen. Eftersom den danska finansministern
            har gått ut och sagt i pressen att det för hans del är rimligt
            att skjuta till statliga pengar, borde det vara argument nog för
            att ta upp omförhandlingar om avtalet. Kommer regeringen att göra
            det mot den bakgrunden?
          </note>
          <note>
            Anf. 31 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Vi vet ju alla att Rolf L Nilsons parti har tagit
            bort det kommunistiska prefixet och kallar sig numera Vänsterpartiet.
            Här går det undan i svängarna. Nu föreslår de en privatisering
            av brokonsortiet. Jag har ingenting emot den tanken.
          </note>
          <note>
            Det är intressant att notera i sammanhanget att den dåvarande
            svenska socialdemokratiska regeringen förordade att det skulle
            vara just ett privat konsortium, medan den dåvarande danska konservativa
            regeringen förordade att det skulle vara ett statligt konsortium.
            Slutresultatet av detta blev en statlig konstruktion av den art
            som finns i avtalet.
          </note>
          <note>
            Fru talman! Låt mig också konstatera att Rolf L
          </note>
          <note>
            Nilson säger att det som förut beskrevs som en lönsam affär nu
            beskrivs som en förlustaffär. Jag vill då hänvisa till avtalet.
            Jag vill hänvisa till den budgetproposition som regeringen lade
            fram på kammarens bord den 11 januari. Där står exakt samma sak
            som jag redovisar i mitt svar, nämligen att projektet inledningsvis
            kommer att ha en första olönsam driftsfas som senare kommer att
            övergå i ett överskott.
          </note>
          <note>
            Bakgrunden till de här beräkningarna, som har legat till grund
            för avtalet, är öppna siffror, som
          </note>
          <note>
            Rolf L Nilson kan kontrollera när han vill. Det finns en uppgift
            om att man räknar med mellan
          </note>
          <note>
            8 000 och 10 000 fordon per dygn under de inledande åren. Naturvårdsverket
            skriver i sitt remissvar om miljöprövningen att man anser att
            ett tillstånd enligt naturresurslagen bör förknippas med ett särskilt
            villkor. Bl.a. bör avgiftspolitiken utformas så, att vägtrafiken
            begränsas till högst
          </note>
          <note>
            10 000 fordon per årsmedeldygn under öppningsåren, och den årliga
            ökningen av vägtrafiken på bron bör sedan inte överskrida den
            genomsnittliga ökningen i regionen.
          </note>
          <note type="speaker">
            Anf. 32 ROLF L NILSON (v):
          </note>
          <note>
            Fru talman! Om Mats Odell och jag är överens om en privatisering
            av bolaget kan vi väl försöka få majoritet för det förslaget,
            men jag tror att det förutsätter att avtalet omförhandlas, och
            då är det många saker som bör tas upp.
          </note>
          <note>
            Jag tror att det är omöjligt att säga var kostnaderna för ett
            brobygge anpassat efter miljökrav hamnar.
          </note>
          <note>
            Det är möjligt att man kan hävda att ett sådant bygge någon gång
            i framtiden kommer att bli lönsamt. De kostnader man rimligtvis
            måste lägga till gör att det alternativ som Vänsterpartiet har
            förespråkat, nämligen en borrad järnvägstunnel, som inte har negativa
            utan tvärtom positiva miljöeffekter, blir intressant och bör föras
            in i diskussionen. Är Mats Odell beredd att föra in förslaget
            om en tunnel i den debatt med danskarna som med nödvändighet kommer?
          </note>
          <note>
            Anf. 33 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Statsministern har redan svarat på den här typen
            av principiella frågor. Regeringens uppfattning är att den här
            miljöprövningen nu skall göras. Vi avvaktar Vattendomstolens remissvar
            liksom den internationella expertpanelens synpunkter. Därefter
            får regeringen samla sig till ett beslut enligt naturresurslagen.
            Vad det kan innebära i fråga om olika internationella kontakter
            är det i dagsläget för tidigt att uttala sig om.
          </note>
          <note>
            Låt oss konstatera något som jag tycker har kommit bort i debatten,
            nämligen att det här handlar om en dubbelspårig järnvägsförbindelse.
            Regeringen lade i går fram en proposition med den största järnvägssatsningen
            i vårt land under 1900-talet.
          </note>
          <note>
            Vårt förslag bygger på att vi skall kunna attrahera godstransporter
            från väg över till järnväg. Själva grundbulten skall vara att
            vi också kan få exportindustrins intresse, och en förutsättning
            för det är att vi får till stånd en fast förbindelse ner till
            det europeiska fastlandet. Man räknar nämligen med att ca 10 miljoner
            ton gods per år kommer att passera över bron, varav ungefär hälften
            på järnväg.
          </note>
          <note type="speaker">
            Anf. 34 ROLF L NILSON (v):
          </note>
          <note>
            Fru talman! Jag är en varm anhängare av en snabb och effektiv
            järnvägsförbindelse mellan Sverige och kontinenten. Det går att
            uppnå en sådan lösning genom ett tunnelalternativ, och man slipper
            då de negativa miljökonsekvenser som man får med broalternativet.
            Visst är bron en järnvägsförbindelse, men det är också en bilförbindelse,
            som i stor utsträckning kommer att användas för lokal och regional
            trafik och som i och med det kommer att öka miljöbelastningen
            på en del av Sverige som är oerhört sårbar, som nu befinner sig
            på gränsen för vad den tål.
          </note>
          <note>
            Jag menar att det är självklart att det måste bli fråga om överläggningar
            med danskarna, framför allt med tanke på det uttalande som Mogens
            Lykketoft, den danske finansministern, har gjort om möjligheterna
            till danskt statligt stöd till bron. Har
          </note>
          <note>
            Mats Odell principiellt något emot att föra in tunnelförslaget
            i de diskussionerna?
          </note>
          <note>
            Anf. 35 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! I samband med Nordiska rådets session i Oslo hade
            jag tillfälle att diskutera dessa frågor såväl med den danske
            statsministern som med trafikministern och Östersjöministern.
            Vi är helt eniga om det som statsministern sade, nämligen att
            det när miljöprövningen är klar kommer att tas kontakter, såväl
            på statsministernivå som mellan fackministrarna. Då skall vi diskutera
            utfallet av miljöprövningen.
          </note>
          <note type="speaker">
            Anf. 36 ROLF L NILSON (v):
          </note>
          <note>
            Fru talman! Jag vill tacka Mats Odell för den här debatten. Det
            lär bli fler.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1992/93:416 om
          </note>
          <note>
            Interrailkortet
          </note>
          <note>
            Anf. 37 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Ulrica Messing har frågat mig om
          </note>
          <note>
            Interrailkortet för ungdomar kommer att finnas kvar och vad jag
            gör för att påverka arbetet.
          </note>
          <note>
            Interrailsamarbetet i Europa avgörs närmast inom
          </note>
          <note>
            UIC, som är en samarbetsorganisation för de europeiska järnvägsförvaltningarna.
            Trots att ett antal länder ifrågasätter Interrailkortets framtid
            beslöts vid ett UIC-möte under förra hösten att
          </note>
          <note>
            Interrailkortet skall finnas kvar även under 1993.
          </note>
          <note>
            Under 1993 kommer järnvägsförvaltningarna att diskutera kortets
            framtid.
          </note>
          <note type="speaker">
            Anf. 38 ULRICA MESSING (s):
          </note>
          <note>
            Fru talman! Jag vill tacka kommunikationsministern för svaret.
            Jag är mycket glad över att kortet kommer att finnas kvar under
            det här året.
          </note>
          <note>
            Jag tror att många ungdomar -- det är ju framför allt ungdomar
            som använder Interrailkortet -- upplever frågetecknet kring kortets
            vara eller inte vara som litet ironiskt. Samtidigt som vi som
            politiska företrädare gärna talar om den stora betydelsen av internationellt
            samarbete, kontakt över gränser och utbyte mellan länder, känner
            vi av att
          </note>
          <note>
            Interrailkortet i framtiden är hotat. Jag tycker i och för sig
            att det är synd, men det är bra att kortet i alla fall kommer
            att finnas kvar under 1993.
          </note>
          <note>
            Även om det inte är kommunikationsministerns uppgift att sia
            om framtiden, vill jag fråga om kommunikationsministern ändå har
            några aningar om vilka diskussioner och tankar som förekommer
            i den internationella kommittén vad gäller vad som kommer att
            hända med Interrailkortet under resten av 90-talet.
          </note>
          <note>
            Anf. 39 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det är, som Ulrica Messing säger, alldeles riktigt
            att det här är en fråga som det åvilar järnvägsförvaltningarna
            att fatta beslut om.
          </note>
          <note>
            Ungdomar från de skandinaviska länderna och norra Europa har
            en väldig förkärlek för att dra sig söderut, ner till Medelhavsländerna.
            De betalar då den avgift som nu är uppe i 2 590 kr -- den har
            ökat ganska kraftigt. I de sydeuropeiska länderna anser man helt
            enkelt att man inte får kostnadstäckning genom den här avgiften.
            Ungdomar som reser med
          </note>
          <note>
            Interrailkort upptar plats för människor som är beredda att betala
            full biljettkostnad. Detta är alltså bakgrunden till problemen.
          </note>
          <note>
            Det pågår nu ett mycket kraftfullt arbete på olika nivåer för
            att rädda Interrailkortet. Jag vill gärna nämna att även min kollega
            ungdomsminister Inger
          </note>
          <note>
            Davidson i olika sammanhang har arbetat för att
          </note>
          <note>
            Interrailkortet skall få finnas kvar. Så sent som den
          </note>
          <note>
            5 februari i år träffade ungdomsministern
          </note>
          <note>
            Europarådets generalsekreterare Lalumière bl.a.
          </note>
          <note>
            för överläggningar om vad som kan göras för att rädda kortet.
            Jag har fått reda på att generalsekreteraren då lanserade en idé
            om att sammankalla en konferens med alla berörda regeringar och
            järnvägsbolag. Detta var ett upplägg som också stöddes av statsrådet
            Davidson.
          </note>
          <note>
            Nu i april samlas därför de europeiska ungdomsministrarna till
            en konferens i Wien, och
          </note>
          <note>
            Interrailkortet kommer då särskilt att tas upp i slutdokumentet,
            med en försäkran om att ungdomsministrarna kommer att verka för
            att kortet behålls och utvidgas.
          </note>
          <note>
            Inte minst i det nya Europa är det viktigt att
          </note>
          <note>
            Interrailkortet får vara kvar och underlätta för ungdomar att
            träffas över gränserna. Kortet är helt enkelt ett instrument för
            att underlätta förståelsen mellan ungdomar i Europa. Det bör vi
            slå vakt om.
          </note>
          <note type="speaker">
            Anf. 40 ULRICA MESSING (s):
          </note>
          <note>
            Fru talman! Jag vill tacka kommunikationsministern för svaret.
            Jag får väl återkomma efter mötet i april för att höra efter hur
            det kommer att bli i framtiden. Jag uppskattar mycket att vi har
            samma syn på vikten av att
          </note>
          <note>
            Interrailkortet får vara kvar också i framtiden.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1992/93:442 om förslaget till ny hyreslag och
            avgifter för kabel-TV
          </note>
          <note>
            Anf. 41 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Eva Zetterberg har frågat mig om den nya hyreslagen
            kommer att innebära att vägran att betala avgift för kabel-TV
            inte skall leda till hot om vräkning.
          </note>
          <note>
            Det har förekommit fall där en hyresgäst blivit vräkt därför
            att hyresgästen inte betalat den del av hyran som motsvarar kostnaden
            för kabel-TV. Ett sådant fall avgjordes av Högsta domstolen år
            1989.
          </note>
          <note>
            Hyresgästen hade underlåtit att betala en höjning av hyran som
            avsåg installation av kabel-TV.
          </note>
          <note>
            Hyreshöjningen var på 30 kr per månad och hyresgästen hade under
            tio månader underlåtit att erlägga detta belopp. Domstolen ansåg
            att dröjsmålet med betalningen inte var av ringa betydelse och
            att hyresrätten därför var förverkad.
          </note>
          <note>
            Högsta domstolen anförde i sina skäl bl.a. att hyresgästen vägrat
            att betala en i behörig ordning tillkommen hyreshöjning och att
            han vidhållit sin inställning under en avsevärd tid och att det
            således inte var fråga om vare sig glömska eller förbiseende eller
            något därmed jämförbart förhållande.
          </note>
          <note>
            I den proposition (1992/93:115) som regeringen har lagt på riksdagens
            bord föreslås en del förändringar i hyreslagens regler om dröjsmål
            med betalning av hyra. Förslaget innehåller bl.a. att den s.k.
          </note>
          <note>
            förverkandefristen förlängs från två vardagar till en vecka och
            att det skall bli möjligt för
          </note>
          <note>
            Socialnämnden att ta på sig betalningsansvaret för hyran med
            verkan att hyresgästen inte förlorar sin bostad.
          </note>
          <note>
            Förslaget omfattar inte något som bör föranleda en ändrad bedömning
            av ett fall där hyresgästen inte vill betala en del av hyran därför
            att han eller hon inte önskar kabel-TV.
          </note>
          <note type="speaker">
            Anf. 42 EVA ZETTERBERG (v):
          </note>
          <note>
            Fru talman! Tack för statsrådets svar på min fråga!
          </note>
          <note>
            Bakgrunden till mitt intresse är inte historisk. Mitt intresse
            beror på att frågan i högsta grad är aktuell, eftersom en 85-årig
            dam i dag hotas av vräkning därför att hon inte accepterar att
            betala för kabel-
          </note>
          <note>
            TV, som hon inte vill ha i sitt hem.
          </note>
          <note>
            Det fall från 1989 som statsrådet hänvisar till i svaret, rör
            sig inte om ett enstaka misstag. Frågan är i högsta grad aktuell
            även i dag.
          </note>
          <note>
            Naturligtvis kan man undra om personer i hyresbolag eller i domstolar
            inte använder sitt sunda förnuft och omdöme när de på grund av
            sådana här skäl fäller domar och tar upp hot om vräkning. Det
            har alltså förekommit. Jag tycker naturligtvis att det är fel
            och att det visar på dåligt omdöme.
          </note>
          <note>
            Grunden till detta är fel i hyreslagen, eftersom avgift till
            kabel-TV anses ingå i hyran. Vi i
          </note>
          <note>
            Vänsterpartiet tycker att det är fel. Vi har tidigare föreslagit
            förändring på den punkten.
          </note>
          <note>
            Det är därför bra att statsrådet tar upp aspekterna när det gäller
            den nya hyreslagen. Jag delar helt den uppfattningen att den nya
            hyreslagens föreslagna förändringar är positiva. Men varför betraktar
            man inte även den här frågan som väsentlig vid förslag om ny hyreslag?
            Avgiften för kabel-TV skall inte ses som en del av hyran, utan
            som en frivillig del som man kan välja på samma sätt som man väljer
            att ha telefon eller TV. Inget hyresbolag bestämmer ju det --
            tack och lov. Det får var och en själv avgöra.
          </note>
          <note>
            Varför vill regeringen inte betrakta rätten att avstå från kabel-TV
            på samma sätt som rätten att avstå från andra delar i sin lägenhet?
          </note>
          <note>
            Anf. 43 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Jag tycker att Högsta domstolens avgörande i det
            här fallet är riktigt. Beloppet 30 kr kan förefalla litet, men
            man måste se det hela i sitt sammanhang.
          </note>
          <note>
            Ena parten i ett hyresförhållande skall inte ensidigt kunna ändra
            på ett hyresavtal. Ett hyresavtal innebär att hyresvärden å ena
            sidan förbinder sig att tillhandahålla en viss lägenhet och att
            hyresgästen å andra sida förbinder sig att betala ett bestämt
            belopp i hyra. Hyresbeloppet är den viktigaste ingrediensen i
            avtalet, och den är den viktigaste förpliktelsen som hyresgästen
            har enligt avtalet.
          </note>
          <note>
            Det är en sak om man någon gång på grund av glömska eller försummelse
            inte betalar en mindre del av ett hyresbelopp, en helt annan om
            man sätter tillvägagångssättet i system, dvs. av ren obstruktion
            vägrar att betala en del av hyresbeloppet. Ett sådant förfaringssätt
            kan naturligtvis inte i längden tolereras, vilket Högsta domstolens
            dom innebär.
          </note>
          <note>
            Enligt hyreslagen är hyresrätten inte förverkad om det som ligger
            hyresgästen till last är av ringa betydelse. En enstaka försummelse
            kan anses som ringa.
          </note>
          <note>
            Att kabelavgiften skall ingå i hyran träffar man överenskommelse
            om när hyresavtal skrivs.
          </note>
          <note>
            Överenskommelsen är alltså frivillig och skall följaktligen följas.
          </note>
          <note type="speaker">
            Anf. 44 EVA ZETTERBERG (v):
          </note>
          <note>
            Fru talman! Det verkar som om statsrådet inte uppfattat min fråga
            riktigt. Naturligtvis skall hyran, och den mindre summa som hyran
            stigit med, erläggas -- summan stiger ju i takt med den tid under
            vilken man inte betalar.
          </note>
          <note>
            Men det handlar om grundfrågan, nämligen huruvida kabel-TV skall
            anses ingå i hyran. Jag har viss förståelse för problemet om man
            som ny hyresgäst flyttar till ett hus där kabel-TV-avgiften redan
            ingår. Men jag tänker på fall där det inte är så. I det här fallet
            gäller det en gammal människa som tvingas flytta från sin bostad
            därför att hon inte accepterar denna del av hyresavtalet. Sådana
            fall kan ju uppstå igen, om man inte ändrar lagen. Jag anser att
            den människans valfrihet när det gäller hur man vill ha det i
            sitt hem i allra högsta grad grovt åsidosatts.
          </note>
          <note>
            Anf. 45 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Överenskommelsen är ju träffad, då är hyresgästen
            bunden av den. Jag utgår från att överenskommelsen är träffad
            enligt förhandlingsordningen för ifrågavarande hus.
          </note>
          <note>
            Mycket snart kommer det emellertid en departementspromemoria
            från
          </note>
          <note>
            Justitiedepartementet med förslag om ändringar i hyresförhandlingslagen.
            Ändringarna kommer i korthet i princip att innebära att varje
            hyresgäst själv skall få rätt att förhandla om sin hyra, om så
            önskas. Det innebär att hyresgästen kommer att ha betydligt mer
            insyn och större kontroll över sitt hyresavtal än i dag, med den
            nuvarande ordningen enligt hyresförhandlingslagen. Problemet med
            kabel-TV-avgift klaras möjligen med dessa förändringar.
          </note>
          <note type="speaker">
            Anf. 46 EVA ZETTERBERG (v):
          </note>
          <note>
            Fru talman! Naturligtvis kan det vara bra om varje hyresgäst
            själv får förhandla. Det kan vara till stor fördel för många människor.
            Men hjälper det 85-
          </note>
          <note>
            åriga damer, som har svårt att själva sköta dessa förhandlingar?
            Vi är då tillbaka vid grundfrågan.
          </note>
          <note>
            Jag vill inte föra debatten vidare utan bara beklaga att regeringen
            uppenbarligen inte är intresserad av att i det konkreta arbetet
            med ny hyreslagstiftning värna om hyresgästers valfrihet. Regeringen
            föredrar i stället -- som i det här fallet -- att den här typen
            av domar får förekomma, vilka grovt åsidosätter valfriheten för
            människor som inte vill ha kabel-TV.
          </note>
          <note>
            Anf. 47 Statsrådet REIDUNN LAURÉN
          </note>
          <note>
            (-):
          </note>
          <note>
            Fru talman! Det är inte alls fråga om att åsidosätta någon valfrihet.
            Den överenskommelse som Eva
          </note>
          <note>
            Zetterberg talar om är frivillig och har ingåtts.
          </note>
          <note>
            Hyresgästen är alltså bunden av denna överenskommelse. Man kan
            inte lagstiftningsvägen ta bort detta förhållande.
          </note>
          <note>
            I lagstiftningen sägs det emellertid att en mindre försummelse
            kan tolereras, men en uppenbar vägran att betala en del av avgiften
            under en längre tid kan inte tolereras.
          </note>
          <note>
            Överläggningen var härmed avslutad.
          </note>
          <note>
            7 § Svar på frågorna 1992/93:436 och 441 om användningen av återbetalda
            lokaliseringsstöd
          </note>
          <note>
            Anf. 48 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Kurt Ove Johansson har frågat näringsministern om
            han är beredd att medverka till att de 77 miljoner kronor som
            skall återbetalas av Saab Automobile AB skall användas till att
            skapa nya arbetstillfällen i Malmöregionen.
          </note>
          <note>
            Rolf L Nilson har frågat näringsministern vad regeringen tänker
            göra för att Saabpengarna skall bidra till nya varaktiga arbetstillfällen
            i
          </note>
          <note>
            Malmöregionen.
          </note>
          <note>
            Frågorna har överlämnats till mig och jag besvarar dem i ett
            sammanhang.
          </note>
          <note>
            Alla regionalpolitiska medel, som riksdagen ställer till regeringens
            förfogande utan detaljerade anvisningar, fördelar regeringen över
            landet med hänsyn främst till de långsiktiga problemens svårighetsgrad.
            Detta gäller även de medel som av olika anledningar återbetalas
            till staten.
          </note>
          <note>
            Samtliga länsstyrelser tilldelas medel för regionala utvecklingsinsatser.
            Dessa kan användas till företagsstöd i stödområdena, till glesbygdsstöd
            i områden som länsstyrelserna utpekar samt till projektverksamhet
            i samtliga län. Härutöver disponerar NUTEK och regeringen medel
            för främst företagsstöd i stödområdena.
          </note>
          <note>
            Malmöhus län är enligt min bedömning en region som är mycket
            livskraftig på lång sikt.
          </note>
          <note>
            Gentemot den nuvarande höga arbetslösheten i hela landet har
            regeringen vidtagit arbetsmarknadspolitiska åtgärder i stor utsträckning.
            Arbetsmarknadsstyrelsen fördelar på regeringens uppdrag medel
            till länsarbetsnämnderna efter de arbetsmarknadspolitiska problemens
            svårighetsgrad. På grund av den höga arbetslösheten har sålunda
            länsarbetsnämnden i
          </note>
          <note>
            Malmöhus län erhållit närmare 3 miljarder kronor under innevarande
            budgetår. Det innebär att
          </note>
          <note>
            Malmöhus län tillsammans med Stockholms län erhållit mest i landet.
          </note>
          <note>
            Fru talman! Regeringens främsta uppgift i detta sammanhang är
            dock att skapa goda allmänna förutsättningar för näringslivet.
            En mångfald åtgärder har därför vidtagits med denna avsikt.
          </note>
          <note>
            Det är mitt och regeringens mål att alla regioner i vårt land
            så snart som möjligt härigenom skall återkomma till en arbetsmarknad
            med god sysselsättning och tillväxt.
          </note>
          <note type="speaker">
            Anf. 49 KURT OVE JOHANSSON (s):
          </note>
          <note>
            Fru talman! Jag tackar arbetsmarknadsministern för svaret på
            den fråga som jag har ställt. Jag hoppas att jag inte gör honom
            alltför besviken om jag säger att jag inte är nöjd med svaret.
          </note>
          <note>
            Tyvärr blev den satsning som gjordes från Saab:s sida på en bilproduktion
            på Kockums industriområde i Malmö mycket kortlivad. Efter ett
            års verksamhet stängdes fabriksdörrarna. Av det som skulle bli
            2 700 jobb bidde inte en tumme.
          </note>
          <note>
            Samhället satsade många miljoner i Saabprojektet, och företaget
            lovade många nya jobb i Malmö. När företaget inte levde upp till
            sina löften, är det naturligtvis inte mer än rätt att Saab återbetalar
            vad man har fått av samhället.
          </note>
          <note>
            Regeringens ställningstagande att Saab skall betala tillbaka
            är ett bra beslut. Man kan naturligtvis alltid diskutera beloppets
            storlek. Med 77 miljoner att återbetala senast i december 1995
            kommer Saab enligt min mening lindrigt undan. Saab kan naturligtvis
            inte springa ifrån sitt ansvar för att man inte levde upp till
            löftena om varaktiga jobb i
          </note>
          <note>
            Malmö.
          </note>
          <note>
            Men, och det är viktigt att slå fast, inte heller regeringen,
            Börje Hörnlund, får smita från sitt ansvar mot Malmö som staten
            tog på sig i samband med nedläggningen av den civila fartygsproduktionen
            vid Kockums Warf.
          </note>
          <note>
            De 77 miljoner som regeringen nu kräver att Saab skall återbetala
            ingår, som jag ser det, i det paket som riksdagen fattat beslut
            om skall gå till varaktiga arbetstillfällen i Malmöregionen och
            ersätta de som gick förlorade vid Kockums Warf när fartygsproduktionen
            lades ned. Från
          </note>
          <note>
            Malmöregionen är vårt krav att de pengar som återbetalas från
            Saab skall återföras till
          </note>
          <note>
            Malmöregionen för att skapa nya och varaktiga jobb.
          </note>
          <note>
            Anf. 50 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Saabsatsningen i Malmö är tyvärr kanske den allra
            största felsatsningen någonsin för staten och också för Saab.
            Det blev tyvärr inte många månader av arbete för mycket mycket
            stora pengar. Som jag tolkar Kurt Ove Johansson så är ju de 77
            miljonerna de små pengarna i det här sammanhanget, men det är
            ju de enda pengar som är återkrävningsbara. Att man sålde förluster
            för skatteavdrag, att man fick loss de stora investeringsfonderna
            i förtid, osv. innebar ju de stora pengarna.
          </note>
          <note>
            Dessa 77 miljoner kommer att betalas tillbaka först om ett antal
            år. Vid den tidpunkten skall väl konjunkturerna förhoppningsvis
            ha vänt på ett sådant sätt att Malmöregionen återigen mår bra.
          </note>
          <note>
            Jag vill också peka på vad som har gjorts med arbetsmarknadspolitiska
            medel. Det är mycket stora resurser som har satsats i detta sammanhang
            i förhållande till den relativt lilla summan 77
          </note>
          <note>
            miljoner. Men alla pengar är viktiga i ett sammanhang när man
            vill göra saker och ting.
          </note>
          <note type="speaker">
            Anf. 51 KURT OVE JOHANSSON (s):
          </note>
          <note>
            Fru talman! Det är naturligtvis mycket lätt att nu, när man har
            facit i hand, säga att den satsning som gjordes i Malmö var en
            felsatsning. Det är klart att om en produktion inte varar mer
            än ett år så är det en felsatsning. Men såväl regering som riksdag
            trodde på denna produktion när vi fattade beslut om den.
          </note>
          <note>
            Det är naturligtvis riktigt, som arbetsmarknadsministern säger,
            att dessa pengar kommer att återbetalas först om ett antal år.
            Men enligt länsarbetsnämndens prognoser som gäller utvecklingen
            för Malmöhus län, kommer bortemot
          </note>
          <note>
            20 % att vara arbetslösa inom loppet av tio månader. Om man ser
            det från denna utgångspunkt kommer varenda satsning som görs att
            vara av stor betydelse. Jag tycker alltså att arbetsmarknadsministern
            ändå skall lägga på minnet att när detta program för Malmö antogs,
            som en ersättning för nedläggningen av den civila fartygsproduktionen
            vid Kockums, var det meningen att detta skulle skapa varaktiga
            jobb.
          </note>
          <note>
            När staten nu kräver tillbaka 77 miljoner kronor, vore det väl
            inte mer än rimligt att dessa pengar satsades på insatser just
            för att skapa de varaktiga jobb som både regering och riksdag
            lovade vid tidpunkten för beslutet om Saab. Om dessa pengar inte
            återbetalas, bryter regeringen egentligen mot riksdagens fattade
            beslut.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1992/93:408 om stödet för mänskliga rättigheter
            i Burma
          </note>
          <note type="speaker">
            Anf. 52 Statsrådet ALF SVENSSON (kds):
          </note>
          <note>
            Fru talman! Kristina Svensson har frågat mig om jag kommer att
            stödja det krav på ekonomiska sanktioner mot Burma som ett antal
            nobelpristagare har ställt om inte oppositionsledaren och fredspristagaren
            Aung San
          </note>
          <note>
            Suu Kyi frisläpps.
          </note>
          <note>
            Jag vill redan inledningsvis erinra om vad jag tidigare på fråga
            av Kristina Svensson har haft anledning att framföra i denna kammare,
            nämligen att Sverige under de senaste åren varit mycket aktivt
            då det gäller att protestera mot mänskliga rättighetsöverträdelser
            i Burma. Vi har också starkt kritiserat den burmesiska militärregimen
            som bl.a alltjämt håller Nobels fredspristagare Aung San
          </note>
          <note>
            Suu Kyi i husarrest. Vidare har Sverige nu två år i rad varit
            huvudförslagsställare till en resolution om
          </note>
          <note>
            Burma i FN:s generalförsamling. Vid fjolårets generalförsamling
            förhandlade Sverige fram en skarpt formulerad resolution som antogs
            utan omröstning. I denna krävdes bl.a. att Aung San Suu
          </note>
          <note>
            Kyi friges.
          </note>
          <note>
            Likaså har vi nyligen inför det pågående mötet med
          </note>
          <note>
            FN:s kommission för de mänskliga rättigheterna kraftigt kritiserat
            de fortgående kränkningarna av de mänskliga rättigheterna. Vi
            är också medförslagsställare till den resolution som vi räknar
            med skall antas i dagarna av FN:s kommission för de mänskliga
            rättigheterna. I
          </note>
          <note>
            denna resolution kan man notera att den internationella tonen
            ytterligare skärps mot militärregimen.
          </note>
          <note>
            Såsom Kristina Svensson nämner inbjöd jag Aung
          </note>
          <note>
            San Suu Kyi till den internationella konferens om mänskliga rättigheter
            som nyligen hölls i
          </note>
          <note>
            Stockholm. Dess värre frisläpps hon inte från den husarrest som
            hon befinner sig i sedan mer än tre år med mindre än att hon lämnar
            Burma för gott.
          </note>
          <note>
            Detta vägrar hon naturligtvis att gå med på.
          </note>
          <note>
            Vårt agerande i FN:s generalförsamling i
          </note>
          <note>
            Burmafrågan har rönt stor uppskattning i många länder. Detta
            beror till stor del på att vi har lyckats uppnå enighet kring
            fördömandena av regimen i
          </note>
          <note>
            Burma, vilket är av avgörande betydelse för att åstadkomma ett
            effektivt tryck.
          </note>
          <note>
            När det gäller förslaget om ekonomiska sanktioner mot Burma bör
            det ses mot denna bakgrund. För att ekonomiska sanktioner skall
            vara meningsfulla krävs internationell enighet och inte minst
            ett samlat stöd från länderna i regionen. Att uppnå enighet om
            detta i denna fråga torde vara mycket svårt.
          </note>
          <note>
            Det kan också i sammanhanget konstateras att det ekonomiskt oberoende
            Burma redan har uthärdat
          </note>
          <note>
            30 år av relativ isolering. Även om landets ekonomi är mycket
            bräcklig kan regimen kompensera sig genom intäkter för oljekoncessioner
            från ett antal utländska företag. Burma ligger som bekant i den
            s.k. gyllene triangeln, ökänd för sin narkotikaproduktion. Det
            kan inte uteslutas att den parallellekonomi som detta ger upphov
            till ger intäkter till landet.
          </note>
          <note>
            Mot denna bakgrund tror jag att den mest verkningsfulla vägen
            att åstadkomma förbättringar för befolkningen i Burma är att vi
            -- tillsammans med andra länder -- fortsätter att sätta press
            på regimen i Rangoon i mänskliga rättighetshänseenden och på bästa
            möjliga sätt ger stöd åt den fängslade fredspristagaren och de
            i demokratisk ordning valda politiker som förhindras verka fritt
            i sitt land. Jag hade själv helt nyligen ett möte i Stockholm
            med premiärministern i den burmesiska parallellregeringen, Dr
            Sin Wein, som för övrigt är kusin till Aung San Suu Kyi.
          </note>
          <note>
            Slutligen vill jag säga att jag efter ett samtal med
          </note>
          <note>
            Aung San Suu Kyis brittiske make i början av december förra året
            gjorde ett uttalande i vilket det bl.a. underströks att världssamfundet
            nu måste ta sitt ansvar för utvecklingen avseende mänskliga rättigheter
            i Burma och att militärregimen måste inleda en konstruktiv dialog
            med oppositionsgrupperna som kämpar för mänskliga rättigheter
            och demokrati.
          </note>
          <note type="speaker">
            Anf. 53 KRISTINA SVENSSON (s):
          </note>
          <note>
            Fru talman! Jag tackar biståndsministern för svaret på den här
            frågan. Jag ställer den och jag har, precis som vi hörde, ställt
            den tidigare för att jag vet att det enbart är det internationella
            trycket som är något av ett hopp för att situationen skall förbättras
            i Burma. Det som vi samtalar om här kommer på olika vägar fram
            till människor som det här är viktig information för.
          </note>
          <note>
            Jag tror att den aktion som nobelpristagarna -- flera mycket
            namnkunniga fredspristagare --
          </note>
          <note>
            genomförde nyligen när de blev hindrade från att komma in i Burma
            och i stället skrev ett öppet brev till juntan, där de krävde
            ett omedelbart frigivande och att demokratin återinförs, är en
            av de aktioner som är viktiga för att vi skall nå en förändring.
          </note>
          <note>
            Några av de här pristagarna, Desmond Tutu, Dalai
          </note>
          <note>
            Lama och Oscar Arias, framförde kravet på embargo. Det är inte
            första gången det har framförts. Willy Brandt gjorde det också
            på sin tid.
          </note>
          <note>
            Det är bra att vi från svensk sida har tagit initiativ;
          </note>
          <note>
            resolutionerna i FN. Men jag tycker att vi måste höja ribban
            i den här frågan. Det var också bra att
          </note>
          <note>
            Aung San Suu Kyi inbjöds till MR-konferensen.
          </note>
          <note>
            Men jag vill veta hur Sverige kommer att agera fortsättningsvis,
            just för att vi skall kunna agera mer kraftfullt än vi har gjort
            tidigare.
          </note>
          <note type="speaker">
            Anf. 54 Statsrådet ALF SVENSSON (kds):
          </note>
          <note>
            Fru talman! Jag kan känna full respekt för önskemålen att Sverige
            skall agera mer kraftfullt.
          </note>
          <note>
            Likväl är det, tycker jag, rim och reson att få säga att Sverige
            agerar och har agerat kraftfullt.
          </note>
          <note>
            Sveriges företrädare i de internationella fora som har att hantera
            den här typen av frågor har, som jag sade i mitt svar, lyckats
            uppnå enighet för att få till stånd fördömanden visavi regimen
            i Burma. Det kan vara mycket mödosamt och mycket svårt, men det
            är en förutsättning för att man skall komma någon vart. Det sämsta
            som kunde hända tror jag --
          </note>
          <note>
            och det är säkert ingen unik ståndpunkt -- är att man uppnår
            en splittring som den burmesiska regeringen kan flagga med och
            opinionsmässigt dra nytta av.
          </note>
          <note>
            Jag vill gärna ha sagt, fru talman, att jag är helt överens med
            Kristina Svensson om att det krävs internationellt tryck. Det
            arbetar vi för och det kommer vi fortsättningsvis att arbeta för.
            Jag tycker att nobelpristagaraktionen i allra högsta grad var
            lovvärd. Men det finns anledning att säga ännu en gång att den
            svenska regeringen verkligen inte har suttit passiv.
          </note>
          <note type="speaker">
            Anf. 55 KRISTINA SVENSSON (s):
          </note>
          <note>
            Fru talman! Det är vi överens om. Det råder inget tvivel om att
            Sverige har varit initiativtagare till resolutionerna i FN. Det
            är alldeles utmärkt, liksom inbjudan hit till MR-konferensen.
            Men vad är nästa steg? Det är det som intresserar mig.
          </note>
          <note>
            Jag träffade också dr Sin Wein, premiärministern i parallellregeringen,
            när han var här i Stockholm.
          </note>
          <note>
            Han vädjar t.ex. om bistånd till exilgrupperna.
          </note>
          <note>
            Norge är ett föredöme i de här frågorna. Vad gör vi?
          </note>
          <note>
            Det finns flera rapporter som har kommit det senaste året. En
            australisk senator, Schacht, som har skrivit en intressant rapport,
            framför kravet på ekonomiska sanktioner. Europaparlamentet har
            antagit en resolution där man fördömer kvinnornas situation. Kvinnor
            kidnappas och hamnar i prostitution i Thailand.
          </note>
          <note>
            Jag tycker att det är alldeles utmärkt att vi har drivit den
            här frågan. Men jag vill veta vad som är nästa steg.
          </note>
          <note type="speaker">
            Anf. 56 Statsrådet ALF SVENSSON (kds):
          </note>
          <note>
            Fru talman! Frågan till mig var om vi ställer oss bakom de ekonomiska
            sanktioner som nobelpristagarna vädjat om.
          </note>
          <note>
            Nu är det så, vilket naturligtvis Kristina Svensson känner väl
            till, att ett internationellt bindande beslut om handelssanktioner
            enbart kan fattas av
          </note>
          <note>
            FN:s säkerhetsråd, om rådet finner det motiverat för att undanröja
            ett hot mot internationell fred och säkerhet. Vi vet också alltför
            väl att Sverige inte är medlem i säkerhetsrådet. Jag bedömer det
            inte som realistiskt att söka uppnå ett sådant beslut där.
          </note>
          <note>
            Men vi kommer fortsättningsvis i alla de internationella fora
            som har med mänskliga fri- och rättigheter att göra, inkl. allt
            vi kan göra bilateralt, att driva på en förändring av situationen
            i Burma.
          </note>
          <note type="speaker">
            Anf. 57 KRISTINA SVENSSON (s):
          </note>
          <note>
            Fru talman! Det är bra. Det jag efterlyser är alltså ambitionsnivån.
            Jag kan gå vidare med dem som har tagit upp sanktionskrav. T.o.m.
            James Baker har faktiskt uttalat att det skulle vara mycket verkningsfullt
            om man kunde få till stånd sanktioner i länder i ASEAN-regionen.
            Det finns politiskt intresse för detta. Vi vet att landet, även
            om det har varit isolerat, är ekonomiskt sårbart.
          </note>
          <note>
            Det är alldeles uppenbart.
          </note>
          <note>
            Jag tycker att det är en liten felskrivning i svaret när man
            talar om ett ekonomiskt oberoende Burma.
          </note>
          <note>
            Det är det faktiskt inte. Man får inkomster från narkotikahandeln,
            det finns ädelstensintressen --
          </note>
          <note>
            jade -- och liknande. Vi har kopplingen till Kina.
          </note>
          <note type="speaker">
            Anf. 58 Statsrådet ALF SVENSSON (kds):
          </note>
          <note>
            Fru talman! Jag vill bara säga att det inte var en heltäckande
            återgivning. Det står i svaret att ''Även om landets ekonomi är
            mycket bräcklig kan regimen kompensera sig genom intäkter för
            -- - -.''
          </note>
          <note type="speaker">
            Anf. 59 KRISTINA SVENSSON (s):
          </note>
          <note>
            Fru talman! Jag hoppas att vi under nästa session i
          </note>
          <note>
            FN har en resolution med skarpare skrivningar.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1992/93:381 om bifallsprocenten i nådeärenden
          </note>
          <note>
            Anf. 60 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Hans Göran Franck har frågat mig om det efter regeringsskiftet
            har skett någon förändring i nådepraxis.
          </note>
          <note>
            Nådeinstitutets karaktär av undantagsföreteelse innebär att det
            bör användas med försiktighet och omdöme. Regeringens prövning
            av nådeärenden regleras bara av en mycket allmän bestämmelse i
            regeringsformen och grundas på allmänna värderingar och en fri
            bedömning. Det är mycket vanligt att en sökande åberopar flera
            olika skäl till stöd för sin ansökan. Detta innebär att det är
            vanskligt, för att inte säga ogörligt, att jämföra olika nådeärenden
            med varandra, särskilt som nådebesluten liksom tidigare är utan
            motivering.
          </note>
          <note>
            Någon praxis i vedertagen mening finns inte på annat sätt än
            att vissa nådeskäl är mer vanligt förekommande än andra. De nådeskäl
            som beaktas är i allt väsentligt desamma nu som tidigare.
          </note>
          <note>
            Som Hans Göran Franck mycket riktigt påpekat är bifallsprocenten
            i nådeärenden lägre år 1992 än tidigare år. Det är emellertid
            viktigt att ha i åtanke att siffrorna avser endast ett år och
            att någon närmare undersökning av ärendematerialet inte har gjorts.
            Det är därför omöjligt att nu dra den slutsatsen att förutsättningarna
            för att få nåd ändrats i någon större utsträckning.
          </note>
          <note type="speaker">
            Anf. 61 HANS GÖRAN FRANCK (s):
          </note>
          <note>
            Fru talman! Jag tackar för svaret.
          </note>
          <note>
            Bifallsprocenten till nådeansökan har sjunkit. Efter att ha varit
            relativt jämn under hela 1980-talet, mellan 10 % och 13 %, ligger
            den för 1992 på
          </note>
          <note>
            5,8 %. Det är inte acceptabelt att regeringen på detta sätt gör
            en kraftig inskränkning av möjligheten att erhålla nåd. Även om
            det inte är en praxis i vedertagen mening, går det inte att komma
            ifrån att det rent faktiskt finns en viss praxis.
          </note>
          <note>
            Distriktsåklagare Yngve Rydberg, som tjänstgjort vid nådeenheten,
            har gjort en omfattande undersökning av nådeärendena, och han
            konstaterar att den nuvarande justitieministern ställer högre
            krav.
          </note>
          <note>
            Syftet med nådeinstitutet är inte att rätta felaktiga domar.
            Däremot är det nödvändigt att ha möjlighet att ändra en fängelsepåföljd
            till icke frihetsberövande påföljd, eftersom det i vissa fall
            skulle vara inhumant att kräva att ett fängelsestraff skall verkställas.
            Orsakerna kan vara sådana omständigheter som domstolen inte har
            haft kunskap om eller att väsentligt ändrade föhållanden inträffat
            mellan dom och verkställighet.
          </note>
          <note>
            Antalet fängelsedömda ökar. Strafflatituderna skärps. Under sådana
            omständigheter finns det skäl att inte förändra nådepraxis. Jag
            hoppas att det som har inträffat 1992 endast utgör ett tillfälligt
            avsteg och möjligtvis till en del beror på speciella omständigheter.
            Men jag har väckt frågan därför att det finns behov av att ha
            en viss fast nådepraxis i dagens situation, och den bör snarare
            gå i mildrande än i skärpande riktning.
          </note>
          <note>
            Regeringen borde årligen lämna en redogörelse för hur nådeinstitutet
            har tillämpats.
          </note>
          <note>
            Anf. 62 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! När Hans Göran Franck säger att han hoppas att det
            är ett tillfälligt avsteg visar det, och det är bra att det kommer
            fram, en skillnad i vårt sätt att se på nådeinstitutet.
          </note>
          <note>
            Det jag tycker att man egentligen skulle fråga sig är: Hur är
            det möjligt att det under i stort sett tio soicaldemokratiska
            år har varit nästan exakt procentuellt lika många som har beviljats
            nåd? Om man tillämpar nådeinstitutet med den individuella prövning
            som det skall vara fråga om, borde det statistiskt sett bli stora
            variationer mellan olika år.
          </note>
          <note>
            Även jag förväntar mig att det skall bli variationer mellan olika
            år och att det som gäller för 1992 inte kommer att gälla för 1993.
            Inte för att vi skall hålla en viss nivå på antalet beviljade
            nådefall, utan för att vi skall tillämpa nådeinstitutet på det
            sätt som det är avsett, som en rent individuell prövning av de
            fall där man i efterhand kan påtala att det inte är rimligt att
            personen exempelvis sitter i fängelse.
          </note>
          <note type="speaker">
            Anf. 63 HANS GÖRAN FRANCK (s):
          </note>
          <note>
            Fru talman! Det är självklart att det sker variationer. Det har
            också skett variationer på 3--
          </note>
          <note>
            4 % under den här tiden. Jag vill nämna att de skillnader som
            fanns under den tid som föregick nuvarande regering också fanns
            under den tidigare borgerliga regeringen, exempelvis när justitieminister
            Romanus var med i regeringen.
          </note>
          <note>
            Men en sådan här stor skillnad som vi får för år
          </note>
          <note>
            1992, dvs. att de beviljade ansökningarna minskar med hälften,
            är en så dramatisk förändring att jag inte kan låta bli att ställa
            frågan här i riksdagen. Jag vill gärna höra justitieministerns
            kommentar till den undersökning som distriktsåklagare Yngve
          </note>
          <note>
            Rydberg har gjort. Det finns alltså anledning att fundera på
            den här frågan på ett annat sätt.
          </note>
          <note>
            Anf. 64 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Den undersökning som har gjorts bygger på ett mycket
            begränsat material. Jag förnekar inte att jag ställer högre krav.
            Jag tycker att nådeinstitutet är till, inte för att ompröva och
            göra en bedömning av om man tycker att domstolarna har dömt rätt,
            utan för att göra en bedömning av faktorer som domstolen inte
            har kunnat ta ställning till för att avgöra om fängelsestraffet
            skall kunna verkställas eller ej.
          </note>
          <note>
            Det intressanta är att över en längre period jämföra en borgerlig
            och en socialdemokratisk regering. Än så länge har vi inte fått
            en längre period. När vi har fått det kan vi ta den diskussionen.
          </note>
          <note>
            Det som sägs i den undersökning som Hans Göran
          </note>
          <note>
            Franck åberopar är att jag ställer högre krav. Det uttrycks på
            så sätt: Man kan säga att hon höjt ribban något.
          </note>
          <note>
            Jag tror att det är korrekt att höja ribban något.
          </note>
          <note type="speaker">
            Anf. 65 HANS GÖRAN FRANCK (s):
          </note>
          <note>
            Fru talman! I det här inlägget medger alltså justitieministern
            att förändringen inte bara beror på omständigheter som ligger
            utanför hennes kontroll och kan bero på tillfälligheter. Hon har
            höjt ribban och skärpt praxis.
          </note>
          <note>
            Jag tycker att man i nuvarande läge, när antalet fängelsedömda
            har ökat så kraftigt som det har gjort och strafflatituderna har
            skärpts, rimligtvis borde kunna gå i motsatt riktning. Jag tycker
            att det är oroväckande att justitieministern har den här inställningen.
            Det här har inte tidigare varit en stridsfråga mellan borgerligt
            sinnade och socialdemokrater, möjligtvis från moderat håll, men
            inte från liberal sida.
          </note>
          <note>
            Anf. 66 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det som Hans Göran Franck säger är faktiskt att vi
            skall använda nådeinstitutet som en ventil. Det har jag svårt
            för att se. Det kan icke vara meningen att vi när vi har fler
            i fängelse skall släppa fler fria. Det är ju sådant som vi ofta
            kritiserar i andra länder, där man har litet egendomliga amnestiregler.
            När man skall fira någon politisk händelse släpps människor fria.
            Har man fullt på fängelserna släpps människor fria. Jag tror inte
            att det är det som vi skall använda nådeinstitutet till.
          </note>
          <note>
            Dessutom tycker jag, som jag sade tidigare, inte att det finns
            något skäl för oss att tala om någon större motsättning när det
            gäller nådeärendena. Vi kan inte på så kort tid få fram något
            vettigt underlag som pekar på en eventuell förändring. Vad vi
            i dag kan se över en längre period är att den socialdemokratiska
            regeringen har haft samma procentandel under lång tid -- två procentenheters
            skillnad är det -- trots att det är individuell prövning. Vi har
            ett år att titta på. Det är för litet för att dra några slutsatser.
          </note>
          <note type="speaker">
            Anf. 67 HANS GÖRAN FRANCK (s):
          </note>
          <note>
            Fru talman! Till slut vill jag bara säga att justitieministern
            nu går tillbaka till att skillnaderna inte är så stora och att
            det kanske är tillfälligheter som har spelat in.
          </note>
          <note>
            Jag tar fasta på det justitieministern säger, att hon inte vill
            göra några stora förändringar. Jag kommer att bevaka den här frågan
            i fortsättningen. Jag skulle helst önska att regeringen årligen
            gjorde en skrivelse där man redogjorde för hur man har handlagt
            de här ärendena. De är trots allt så viktiga för väldigt många
            enskilda människor. Detta är ett institut som är fastslaget i
            regeringsformen, därför borde det finnas en redogörelse för handläggningen;
            om inte årligen så i varje fall återkommande.
          </note>
          <note>
            Om det inte blir på det sättet skall jag i varje fall se till
            att återkomma med frågor till justitieministern om hur handläggningen
            fortsätter.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1992/93:393 om ett nytt polishus i Solna
          </note>
          <note>
            Anf. 68 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Hans Göran Franck har frågat mig när regeringen kommer
            att besluta att ett nytt polishus i Solna skall byggas.
          </note>
          <note>
            Den 11 januari i år hemställde Byggnadsstyrelsen hos regeringen
            om ett projekterings- och bygguppdrag gällande en om- och tillbyggnad
            av en förvaltningsbyggnad för Solnapolisen. Ärendet bereds för
            närvarande. Liksom Hans Göran Franck anser jag det vara ytterst
            angeläget att Solnapolisen får ett nytt hus. Jag räknar därför
            med att under våren föreslå regeringen att ett nytt polishus skall
            byggas i Solna.
          </note>
          <note type="speaker">
            Anf. 69 HANS GÖRAN FRANCK (s):
          </note>
          <note>
            Fru talman! Jag får tacka för svaret. Jag uppfattar det som mycket
            positivt.
          </note>
          <note>
            Det är nödvändigt att detta beslut fattas helst under det första
            kvartalet, i varje fall under våren, för att projektet skall kunna
            komma i gång och polishuset kunna bli färdigställt inom den beräknade
            tiden.
          </note>
          <note>
            Diskussionen om polishuset i Solna har varit mycket lång. Den
            har pågått i 25 år. Det är därför glädjande att diskussionen nu
            leder till ett positivt resultat. Situationen i Solna är akut.
          </note>
          <note>
            Yrkesinspektionen har gjort mycket grava anmärkningar mot polishuset.
            Det är med stora svårigheter som det går att få anstånd med att
            rätta till alla brister. Det är med hjälp av denna till- och ombyggnad
            som det går att avhjälpa dessa brister.
          </note>
          <note>
            Jag vill också påpeka hur angelägen frågan är inte minst beroende
            på att arrestavdelningen sedan
          </note>
          <note>
            1954 inte på något sätt har uppfyllt de krav som ställs. Avdelningen
            omfattar bara åtta platser. Det är helt otillräckligt, inte minst
            med hänsyn till närheten till Råsunda stadion -- av välbekanta
            skäl.
          </note>
          <note>
            Jag utgår från att det nu inte skall komma något nytt grus i
            maskineriet, utan att vi skall se att Solna, i likhet med Huddinge,
            inom en kortare tid skall få sitt polishus.
          </note>
          <note>
            Anf. 70 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag har tillgång till en sammanställning över vad
            som har hänt när det gäller frågan om polishuset i Solna. Jag
            kan konstatera att i oktober
          </note>
          <note>
            1983 ställdes senast en fråga i riksdagen om när ombyggnaden
            av polishuset skulle komma till stånd. Jag vet inte om det var
            Hans Göran Franck som ställde frågan då också. Sedan oktober 1983,
            dvs. under hela 80-talet, har ärendet valsat fram och tillbaka.
            Någon byggnation skedde inte efter det att frågan ställdes 1983.
            Nu har det kommit en ytterligare fråga. I samband med denna fråga
            -- och det arbete som har skett under vintern -- kan vi konstatera
            att det inte kommer att fyllas på några ytterligare sidor i sammanställningen
            över valserna kring polishuset i Solna.
          </note>
          <note type="speaker">
            Anf. 71 HANS GÖRAN FRANCK (s):
          </note>
          <note>
            Fru talman! Det är bra att justitieministern bekräftar vad hon
            har sagt i svaret. Jag hälsar med tillfredsställelse att regeringen,
            som tydligen tidigare hade en något mera avvaktande hållning i
            frågan, har kommit till skott. Det är bara att rapportera detta
            vidare till Solna kommun, där det finns en mycket stark och enhällig
            opinion i kommunfullmäktige för att få problemet löst.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1992/93:388 om utmätning av arbetsersättning
            som utgår till intagen i kriminalvårdsanstalt
          </note>
          <note>
            Anf. 72 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Sten Andersson i Malmö har frågat mig om vilka åtgärder
            jag är beredd att medverka till så att lön intjänad i fängelse
            skall bli indrivningsbar.
          </note>
          <note>
            Den svenska kriminalvårdslagstiftningen bygger bl.a. på att den
            tid den dömde vistas i fängelse så långt möjligt bör utformas
            så att anpassningen till samhället efter avtjänat straff underlättas.
            Ett led i detta är bl.a. att den intagne skall arbeta, studera
            eller delta i annan särskilt anordnad verksamhet, exempelvis olika
            påverkansprogram. För sådan sysselsättning erhåller den intagne
            viss ersättning.
          </note>
          <note>
            Den arbetsersättning som för den intagnes räkning innestår hos
            kriminalvårdsmyndighet får enligt lagen (1974:203) om kriminalvård
            i anstalt inte utmätas. Det kan vara intressant att känna till
            att en sådan bestämmelse har funnits åtminstone från slutet av
            1800-talet.
          </note>
          <note>
            Till skillnad från vad som gäller i fråga om utmätning finns
            det i princip inget hinder för införsel av medel som intagen erhållit
            som ersättning inom anstalten. Införsel skulle således kunna ske
            för t.ex. böter. I praktiken förekommer detta sällan, framför
            allt beroende på de i detta sammanhang relativt låga belopp det
            kan bli fråga om.
          </note>
          <note>
            Av den ersättning de intagna får innehålls en fjärdedel av kriminalvården
            för att användas för utgifter i samband med permissioner och frigivning,
            t.ex. resekostnader. Därutöver skall ersättningen räcka till bl.a.
            telefonsamtal till anhöriga och andra utgifter för privat bruk.
            Således är det endast en del av ersättningen som får användas
            till s.k.
          </note>
          <note>
            fickpengar.
          </note>
          <note>
            Vid två anstalter får de intagna en högre ersättning, s.k. marknadsanpassad
            arbetsersättning. En del av denna ersättning används i syfte att
            sanera den intagnes ekonomi, t.ex. genom att betala skadestånd
            och andra skulder.
          </note>
          <note>
            Bl.a. annat mot bakgrund av de överväganden som sker och har
            skett inom olika samhällssektorer till följd av den ekonomiska
            situationen i landet kan jag nämna att det på mitt initiativ pågår
            en översyn inom departementet av systemet med ersättning till
            de intagna för arbete, utbildning, m.m.
          </note>
          <note>
            Vidare har Riksskatteverket på regeringens uppdrag gjort en översyn
            av utsökningsbalken, där denna fråga berörs. Rapporten har remissbehandlats
            och bereds för närvarande inom departementet. När detta beredningsarbete
            och den pågående översynen av systemet med ersättning till de
            intagna är slutförd kommer jag att bl.a. ta ställning till om
            reglerna om utmätning skall ändras.
          </note>
          <note>
            Anf. 73 STEN ANDERSSON i Malmö (m):
          </note>
          <note>
            Fru talman! Jag tackar för svaret på frågan.
          </note>
          <note>
            Bakgrunden är att de ryska sjömän som var besättningsmän på det
            fartyg som smugglade människor över Östersjön var oerhört lyckliga
            när de greps av polisen på Gotland. Faktum är -- och det kan vi
            inte göra något åt -- att om de blir dömda till sex månaders fängelse
            i Sverige, och de jobbar och tjänar ihop en hundralapp om dagen,
            vilket de kan göra, har de möjlighet att tjäna ihop motsvarande
            15 årslöner i Ryssland. Det är detta problem jag vill angripa.
          </note>
          <note>
            Ryska sjömän skall inte kunna stå i kö för att få delta som besättningsmän
            på dessa fartyg. Så sker tydligen i dag. Jag förstår dem. Det
            är exakt samma situation som inträffade när svenska byggnadsarbetare
            åkte ner till Saudi Arabien och blev befriade från skatt om de
            var borta mer än 6
          </note>
          <note>
            månader.
          </note>
          <note>
            Med hänsyn till hur läget är i Ryssland, kan jag tänka mig att
            många är intresserade av att få bli besättningsmän på dessa fartyg,
            bli gripna och sedan tjäna stora pengar i Sverige. Sedan kan de
            komma tillbaka och leva som minikungar i
          </note>
          <note>
            Ryssland.
          </note>
          <note>
            Nu sägs det att det går att omvandla fängelsestraff till böter.
            Men för den som inte kan betala blir det fängelsestraff. Jag har
            ytterligare en fråga som inte är besvarad. Finns det, baserat
            på dagens lagstiftning, någon möjlighet att av den hundralapp
            som det går att tjäna att dra in pengarna för att betala dessa
            böter? Det är små pengar för oss svenskar men stora pengar för
            en rysk sjöman. Så länge vi har de regler vi har i dag, är det
            faktiskt mycket attraktivt för en rysk medborgare att bli gripen
            och dömd till ett fängelsestraff i Sverige.
          </note>
          <note>
            Anf. 74 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det finns möjligheter, men det är inte så helt enkelt.
            Det finns utmätningsregler. Men det finns en begränsning som innebär
            att det inte går att utmäta inom kriminalvårdsverksamheten. Men
            det är ingenting som hindrar att det görs en utmätning när man
            kommer ut från kriminalvården. Det är i och för sig krångligt.
          </note>
          <note>
            Det utgör alltid ett problem att hitta ett regelsystem som är
            anpassat även för de litet extrema situationerna. Vårt system
            är anpassat efter svenska förhållanden.
          </note>
          <note>
            I och för sig tror jag att vi alla är överens om att utgångspunkten
            måste vara att vi har ett system som är anpassat till svenska
            förhållanden.
          </note>
          <note>
            Som jag sade i mitt svar håller vi på med en översyn av hela
            ersättningssystemet. Även utmätningsreglerna är föremål för en
            översyn. I det sammanhanget finns det, som jag också sagt, skäl
            att se om vi kan göra förändringar. Men samtidigt måste vi vara
            försiktiga när det gäller att åstadkomma en mängd dellösningar.
            Det problemet och tankarna på dessa saker finns med i den diskussion
            som pågår.
          </note>
          <note>
            Jag vill också passa på att nämna följande. Visst är ersättningen
            varierande. Det finns de som har marknadsanpassad lön. Men det
            gäller speciella fångar, och detta har det pedagogiska syftet
            att de här personerna skall kunna göra rätt för sig. I
          </note>
          <note>
            genomsnitt får en fånge, inkl. övrig ersättning, 360
          </note>
          <note>
            kr per vecka för sitt arbete. 25 % av det beloppet innehålles
            av kriminalvården att användas för permissioner och frigivningsändamål.
          </note>
          <note>
            Det är viktigt att vi har klart för oss att det i de flesta fall
            faktiskt bara är fråga om rätt små belopp. Det finns undantag,
            men de är rätt så speciella.
          </note>
          <note>
            Anf. 75 STEN ANDERSSON i Malmö (m):
          </note>
          <note>
            Fru talman! Bakgrunden till frågan är följande.
          </note>
          <note>
            Den som döms till fängelse i Sverige har rätt att kräva ett arbete
            under anstaltstiden. För den som inte kan få ett arbete då finns
            det något som kallas för fångarnas A-kassa. Man får 40 kr per
            dag. 40
          </note>
          <note>
            kr per dag motsvarar i rysk valuta en normal rysk pension. Vidare
            tjänar man mellan 5 kr och 10:50
          </note>
          <note>
            kr per timme om man jobbar och inte har marknadsmässig ersättning.
          </note>
          <note>
            Anledningen till att jag tagit upp frågan är att man ett tag
            i den svenska debatten trodde att man skulle komma till rätta
            med förhållandena genom att utmäta längre straff. Men jag menar
            nog att det är det dummaste man kan göra. Den som får stanna två
            månader till blir ju ännu lyckligare.
          </note>
          <note>
            Jag förstår att det är förenat med problem att det är fråga om
            två olika kulturer och system. Jag förstår också att man håller
            på med en översyn. Men vi kan inte ha ett system som gör att det
            är attraktivt att komma till Sverige och att, helst, bli gripen
            här, eftersom man kan tjäna pengar under fängelsetiden. Man måste
            arbeta i kanske 15 år i det land som man kommer från för att tjäna
            motsvarande belopp. Det här är säkert en svår nöt att knäcka,
            men jag hoppas att man skall hitta en lösning som innebär att
            det inte är så attraktivt för t.ex. en rysk sjöman att sitta i
            svenskt fängelse.
          </note>
          <note>
            Anf. 76 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är väsentligt att framhålla att Sten
          </note>
          <note>
            Andersson i Malmö och jag är överens om att det viktigaste vi
            kan göra är att förbättra samarbetet med de baltiska staterna
            och med Ryssland för att just i samarbetet med dessa länder stävja
            människosmugglingen. Det gäller att se till att vi över huvud
            taget inte får hit smugglarna, så att behovet av att straffa dem
            inte uppstår. Det är kanske i det avseendet som vi i första hand
            skall lägga ner arbete.
          </note>
          <note>
            Som sagt: De erfarenheter som vi vunnit måste vi ha med när vi
            generellt gör en översyn av det här systemet.
          </note>
          <note>
            Anf. 77 STEN ANDERSSON i Malmö (m):
          </note>
          <note>
            Fru talman! Jag skall bara göra en kort slutkommentar. Det är
            i dag i praktiken så, att under den tid ett fängelsestraff avtjänas
            och en viss ersättning erhålls för utfört arbete på anstalten
            räknas inte beloppen ihop på ett konto.
          </note>
          <note>
            Vederbörande kan faktiskt ta ut så mycket som
          </note>
          <note>
            75 % av ersättningen för utfört arbete och se till att pengarna
            hamnar utanför anstalten.
          </note>
          <note>
            För böter görs inte avdrag förrän strafftiden är slut.
          </note>
          <note>
            Men då kan det vara så illa att 75 % av det intjänade beloppet
            redan har tagits ut från kontot.
          </note>
          <note>
            Jag hoppas att också detta beaktas i de resonemang som statsrådet
            framöver kommer att delta i.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1992/93:423 om den svenska kronan och småföretagen
            m.m.
          </note>
          <note>
            Anf. 78 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Claus Zaar har frågat mig vilka åtgärder jag avser
            att vidta för att på kort sikt förbättra situationen för den svenska
            kronan och det allvarliga finansiella läget för små och medelstora
            företag.
          </note>
          <note>
            Jag håller helt med frågeställaren om att en alltför svag krona
            skulle utgöra ett stort problem för många små och medelstora företag
            med lån i utländsk valuta.
          </note>
          <note>
            Den svåra situationen för dessa företag är en viktig anledning
            till att inte föra en politik som medför att kronans värde minskar
            ytterligare. Alltför snabba och kraftiga sänkningar av den korta
            räntan skulle riskera att förvärra läget för många mindre och
            medelstora företag om kronans kurs påverkas negativt.
          </note>
          <note>
            Lägre räntor är utomordentligt angeläget. Men de får inte åstadkommas
            på ett sådant sätt att kronans värde minskar och inflationen tar
            fart. Endast genom en uppslutning kring målet om låg inflation
            och en fortsatt stram finanspolitik finns det förutsättningar
            för bestående sänkningar av räntan.
          </note>
          <note type="speaker">
            Anf. 79 CLAUS ZAAR (nyd):
          </note>
          <note>
            Fru talman! Jag tackar finansministern för svaret.
          </note>
          <note>
            Men samtidigt vill jag säga att jag är oroad över att det är
            den gamla vanliga trallen. Det behövs nu andra åtgärder än de
            traditionella.
          </note>
          <note>
            Vi har ju råkat i en situation där det behövs åtgärder inom den
            ekonomiska politiken som skapar förutsättningar för en utveckling
            av våra företag. Just nu faller företagen som käglor.
          </note>
          <note>
            Reaktionen kan liknas vid kedjebrev. Sunda företag tvingas inställa
            betalningarna. Orsaken till detta är den onormalt stora depreciering
            av den svenska kronan som skett. Jag tycker inte att vare sig
            Riksbanken eller Finansdepartementet här har agerat kraftfullt.
            Riksbanken fanns ju inte med på marknaden under en lång tid efter
            det att kronan tilläts flyta. I stället avvaktade man så att säga
            i busken. Så sent som nu i dagarna har Riksbanken gått in i syfte
            att stödja den svenska kronan.
          </note>
          <note>
            T.o.m. förra torsdagen lär man ha stött den svenska kronan med
            20 miljarder. Nu stöder man den femfaldigt mer per dag. Det lär
            vara fråga om ca 5
          </note>
          <note>
            miljarder.
          </note>
          <note>
            En nivå måste åstadkommas som innebär en trovärdig politik, så
            att räntan så småningom kan sänkas.
          </note>
          <note>
            Anf. 80 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! De uppgifter som Claus Zaar lämnar om belopp är jag
            helt främmande för. Jag föreslår att Claus Zaar vänder sig till
            exempelvis
          </note>
          <note>
            Riksbanken, så att han kan få mer tillförlitliga siffror. De
            som han nämner förefaller mig helt osannolika.
          </note>
          <note>
            Det är väl värt att notera att den valutapolitik som
          </note>
          <note>
            Riksbanken bedrivit har inneburit en successiv förstärkning av
            den svenska kronans värde under senare tid, när det s.k. index
            som mäter kronans värde har förstärkts. Från att ha varit uppe
            i 125 är indexet starkt och ligger nu på ungefär 120, vilket är
            en stor fördel.
          </note>
          <note>
            Personligen tror jag att det viktiga, utöver detta med att hålla
            en växelkurs som inte skapar mycket stora förändringar i valuta-
            och förlustsituationen vad gäller de små företagen, är att få
            ordning på banksystemet och att möjliggöra för ett fungerande
            banksystem att ge småföretagen krediter på mer normala villkor.
            Jag tror att den väsentliga åtgärden -- om man månar om de mindre
            och medelstora företagen, vilket jag gör -- är att försöka minska
            de mycket stora räntemarginalerna. Dessa är i dag ett stort problem
            och ett utflöde av finanskrisen.
          </note>
          <note>
            I ett par olika sammanhang har jag pekat på de möjligheter som
            finns när det gäller att minska räntedifferenser och få ner den
            ränta som de här företagen faktiskt betalar. Det handlar då inte
            om den ränta som Riksbanken hanterar, utan det gäller den ränta
            som man betalar på sin checkräkningskredit. Räntan kan vara 17,
            18 eller
          </note>
          <note>
            19 %. Att få ner den räntan är något som vi i
          </note>
          <note>
            Finansdepartementet har en ambition att förverkliga.
          </note>
          <note type="speaker">
            Anf. 81 CLAUS ZAAR (nyd):
          </note>
          <note>
            Fru talman! Man har ju varit sysselsatt med att förverkliga det
            här under bra lång tid. Men vi har ännu inte sett tillräckliga
            resultat av det arbetet på marknaden. Vad vi ser är i stället
            effekterna av företagsnedläggningar och av en ökande arbetslöshet.
            Det måste alltså till en förändring som ger helt andra resultat.
          </note>
          <note>
            Om vi fortsätter så här, är det risk att kronan faller, aktiekurserna
            faller, räntan och inflationen stiger och arbetslösheten ökar.
            Det är det värsta vi kan råka ut för. Samtidigt är det viktigt
            att vi nu inför avskrivningsmöjligheter för valutaförluster, som
            vi i Ny demokrati har föreslagit, just för att förhindra konkurser
            som inte är förorsakade av företagens beteende utan av den valutaförändring
            som har inträffat.
          </note>
          <note>
            Anf. 82 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det gläder mig mycket att Claus Zaar är motståndare
            till hög inflation. Det var första gången på mycket länge som
            jag har hört någon från hans parti säga det. Det är bra.
          </note>
          <note>
            Tyvärr finns det ingen mirakelmedicin. Det ser man om man tittar
            på nästan vilken ekonomisk analys eller vilket ekonomiskt läge
            i Sverige som helst. Det som i dag känns mycket aktuellt är rapporten
            från
          </note>
          <note>
            Lindhékommissionen. Den har dragit den slutsats som vi från regeringens
            sida också har dragit och som också, såvitt jag förstår, dragits
            i även alla andra ekonomiska analyser över huvud taget, nämligen
            att det krävs ett batteri av åtgärder över bred front -- inom
            finanspolitik, penningpolitik, strukturpolitik, konkurrenspolitik,
            småföretagspolitik -- för att få bukt på de problem som vi alla
            är angelägna om att klara av: att undvika att företag går omkull
            och att skapa fler jobb.
          </note>
          <note>
            Claus Zaar tar slutligen upp ändringar i bokföringsreglerna.
            Jag kan förstå önskemålet, men det skulle strida mot god redovisningssed
            och mot internationell praxis.
          </note>
          <note type="speaker">
            Anf. 83 CLAUS ZAAR (nyd):
          </note>
          <note>
            Fru talman! Trots att det strider mot god redovisningssed måste
            vi se på vad framtiden ger oss, om vi inte vidtar åtgärder. Vi
            måste tänka på att få företag att överleva. När man jämför antalet
            nya företag med antalet konkurser finner man att de förr om åren
            ungefär balanserade varandra. I
          </note>
          <note>
            dag är nyföretagandet mycket litet i förhållande till konkurser.
            Ett nytt företag föds medan tre går i konkurs på vissa orter.
            Det är jag mycket oroad för.
          </note>
          <note>
            Det värsta scenariot kan inträffa om vi inte sätter in åtgärder.
            Vi måste hitta lösningar, även okonventionella. Försök att hjälpa
            till med det, finansministern!
          </note>
          <note>
            Anf. 84 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag kan hålla med om att det föds för få nya företag.
            De företag som föds har för svåra förutsättningar att växa och
            erbjuda fler jobb, inte minst åt egna familjeföretagare. Jag tycker
            att det är en oerhört viktig sak.
          </note>
          <note>
            Jag tror att det väsentliga man skall göra för att underlätta
            bildandet av nya företag är allmänna insatser för att förbättra
            företagsklimatet. Det handlar inte om att rucka på redovisningsregler,
            utan det handlar om att göra Sverige till ett attraktivt land
            för företagande. Det är vi på väg att göra.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1992/93:434 om den kommunala beskattningen
          </note>
          <note>
            Anf. 85 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Roland Lében har frågat mig om jag är beredd att
            verka för att överläggningar med samtliga partier kring en eventuell
            omläggning av den kommunala beskattningen kommer till stånd med
            siktet inställt på en bred uppslutning.
          </note>
          <note>
            Låt mig först konstatera att det finns vissa egenskaper i det
            nya statsbidragssystemet för kommunerna som bör rättas till.
          </note>
          <note>
            En brist är utformningen av det strukturkostnadsindex som används
            i bidragssystemet. En särskild utredare har därför tillsatts med
            uppgift att utveckla principerna och metoderna för strukturkostnadsutjämningen
            mellan kommunerna. Till utredningen har knutits en parlamentarisk
            referensgrupp, där samtliga riksdagspartier är företrädda. Utredningsarbetet
            skall vara avslutat senast den 31 maj 1993.
          </note>
          <note>
            Utredarens förslag kommer sedan att remitteras, och avsikten
            är att regeringen skall lämna förslag till förändringar senast
            i 1994 års kompletteringsproposition.
          </note>
          <note>
            En annan egenskap är att systemet inte omfattar samtliga kommuner,
            vilket försvårar t.ex.
          </note>
          <note>
            tillämpningen av den s.k. finansieringsprincipen.
          </note>
          <note>
            Den beskattningsmodell som Lennart Hedquist presenterade i Dagens
            Nyheter är ett bland flera förslag till lösningar som för närvarande
            diskuteras inom Finansdepartementet. Det nu påbörjade beredningsarbetet
            kommer att fortsätta i nära samarbete med kommunförbunden, och
            överläggningar kommer att äga rum med förbundens politiska ledningar
            där även oppositionen är företrädd. Dessutom följs arbetet av
            en politisk referensgrupp, där samtliga regeringspartier är representerade.
            Avsikten är att resultatet av detta utredningsarbete skall remitteras.
            Regeringen kommer sedan tidigast i början av år 1994 att kunna
            presentera sina förslag.
          </note>
          <note>
            Avsikten är således inte att i den nu förestående kompletteringspropositionen
            presentera ett färdigt förslag. Ytterligare beredning krävs innan
            ett förslag om en eventuell förändring av underlaget för den kommunala
            beskattningen kan läggas fram.
          </note>
          <note>
            Givetvis skall siktet för ett kommande förslag vara inställt
            på att få en så bred uppslutning som möjligt.
          </note>
          <note type="speaker">
            Anf. 86 ROLAND LÉBEN (kds):
          </note>
          <note>
            Fru talman! Jag ber att få tacka för svaret, som jag uppfattar
            mycket positivt. Anledningen till frågan var naturligtvis att
            Lennart Hedquists förslag mottogs väldigt positivt överlag. En
            del signaler från regeringshåll tolkades av många på litet annat
            sätt än vad finansministern nu har angett. Det fanns också farhågor
            för att det skulle gå så snabbt, att vi skulle få onödiga politiska
            spänningar.
          </note>
          <note>
            Lennart Hedquists förslag och även andra aktuella förslag kan
            vändas från att ha tagits emot positivt till att väcka skepsis
            och kritik. Många upplever förslaget som så positivt, seriöst
            och väl värt att pröva att det vore väldigt värdefullt med en
            bred dialog och enighet. Jag förstår att så nu kommer att ske.
          </note>
          <note>
            Jag tror också att problemen med strukturkostnadsindex och andra
            problem som finansministern pekade på kan lösas parallellt med
            att utvärdering pågår.
          </note>
          <note>
            Jag tackar än en gång för svaret och konstaterar att vi är överens.
            Det kommer säkert att finnas många andra frågor att debattera
            här i kammaren. Jag hoppas på en bred enighet och en bra lösning
            på det här problemet.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1992/93:431 om grundtrygghet i välfärden
          </note>
          <note type="speaker">
            Anf. 87 Statsrådet BO KÖNBERG (fp):
          </note>
          <note>
            Fru talman! Pontus Wiklund har frågat socialministern om denne
            är beredd att verka för att sittande utredningar får tilläggsdirektiv
            som gör det möjligt att även belysa vilka effekter ett grundtrygghetssystem
            skulle få inom resp. område.
          </note>
          <note>
            Arbetet inom regeringen är så fördelat att det är jag som skall
            besvara frågan.
          </note>
          <note>
            Pontus Wiklund har framhållit att i debatten om välfärdssystemet
            hävdar allt fler debattörer att de nuvarande transfereringssystemen
            med ersättningar enligt inkomstbortfallsprincipen blivit alltför
            kostsamma. Ytterligare argument är att de av ekonomiska skäl nödvändiga
            nedskärningarna i standardtrygghetssystemen vanligen drabbar de
            svaga.
          </note>
          <note>
            Diskussionen om å ena sidan system som ger enbart grundtrygghet
            och å andra sidan socialförsäkringssystemet som ger ersättning
            enligt inkomstbortfallsprincipen är för närvarande intensiv.
          </note>
          <note>
            Det utan jämförelse tyngsta inslaget i socialförsäkringssystemet
            är pensionssystemet.
          </note>
          <note>
            Vad beträffar direktiven för det arbete som bedrivs av den parlamentariskt
            sammansatta pensionsarbetsgruppen råder det en bred enighet bland
            representanterna för de fyra regeringspartierna och Socialdemokraterna
            att de förslag som utarbetats skall syfta till att stärka sambandet
            mellan avgifter och förmåner. En angelägen effekt härav är bl.a.
            att det faktiska skattetrycket kan sänkas.
          </note>
          <note>
            I den skiss till ett reformerat pensionssystem som presenterats
            framläggs ett system som innebär att pensionerna skall relateras
            till hela den samlade livsinkomsten och inte till inkomsten under
            ett begränsat antal år. Samtidigt ingår som en förutsättning för
            gruppens arbete att det även fortsättningsvis ger en god grundtrygghet
            för personer som inte har förvärvsarbetat eller enbart tjänat
            in rätt till en låg inkomstrelaterad pension.
          </note>
          <note>
            Mot denna bakgrund är jag inte beredd att verka för sådana tilläggsdirektiv
            som frågeställaren efterlyser.
          </note>
          <note type="speaker">
            Anf. 88 PONTUS WIKLUND (kds):
          </note>
          <note>
            Fru talman! Jag vill tacka för svaret, som var helt tillfredsställande
            i vad avser det kommande reformerade pensionssystemet. Där är
            vi överens om en god grundtrygghet, även om vi inte är överens
            om nivån. Men svaret täcker inte övriga socialförsäkringar, och
            det ser jag som en stor brist.
          </note>
          <note>
            Alla socialförsäkringar är nu mer eller mindre föremål för justeringar
            och förändringar.
          </note>
          <note>
            Statsrådet nämner att diskussionen om standardtryggheten kontra
            grundtryggheten är livlig. Och det är inte utan orsak. Båda sidorna
            har tunga argument.
          </note>
          <note>
            Socialförsäkringssystemen är mycket komplexa, och inga komplexa
            samhällssystem håller i längden.
          </note>
          <note>
            Ju fler detaljer som läggs till och ju fler förändringar som
            görs, desto mer oförutsägbart blir det hela och desto svårare
            blir det att styra. Till detta kommer dynamiken i det moderna
            samhället, t.ex. beträffande människors stora sociala rörlighet.
            Därför krävs kontinuerlig övervakning och omprövning.
          </note>
          <note>
            Jag anser att det nu är mycket som talar för att vi av flera
            skäl bör försöka att förenkla socialförsäkringssystemen för att
            de skall bli mera rättvisa. Detta är viktigare för mig än kostnaden.
          </note>
          <note>
            När nu ersättningsnivåerna av ekonomiska skäl måste skäras ner
            visar det sig inte sällan att de som är mest beroende av systemen
            drabbas hårdast, vilket har påtalats av flera kommunalråd i en
            enkät i tidningen Kommun-Aktuellt -- kommunalråden är alltså de
            som står nära verkligheten.
          </note>
          <note>
            Vårt förslag är att vid förändringar av något socialförsäkringssystem
            bör det utarbetas förslag till grundtrygghetssystem. Anser inte
            statsrådet att det skulle öka kunskaperna om fördelar resp.
          </note>
          <note>
            nackdelar med de två olika systemen?
          </note>
          <note type="speaker">
            Anf. 89 Statsrådet BO KÖNBERG (fp):
          </note>
          <note>
            Fru talman! Jag har i mitt svar i första hand pekat på det utan
            jämförelse tyngsta av alla socialförsäkringar i vårt samhälle,
            nämligen pensionssystemet, som ekonomiskt helt överskuggar de
            andra system som är föremål för debatt. Jag pekade på hur de olika
            partierna tycks vara överens om en förändring i riktning mot ett
            större samband mellan förmåner och avgifter, dvs.
          </note>
          <note>
            ett system som ibland brukar kallas ett aktuariskt system. Detta
            känner Pontus Wiklund väl till, eftersom vi gemensamt arbetar
            med dessa frågor.
          </note>
          <note>
            När det gäller de övriga systemen är det för närvarande inte
            speciellt många utredningar som sysslar med dem. Den regering
            som stöttas av både mig och Pontus Wiklund har genomfört större
            förändringar i socialförsäkringssystemet under de gångna ett och
            ett halvt åren än vad som har gjorts på mycket länge, om ens någonsin
            i svensk historia.
          </note>
          <note>
            Det är bakgrunden till att jag inte anser att det finns något
            stort behov av att utfärda tilläggsdirektiv till sittande utredningar.
          </note>
          <note>
            En aktuell och mycket väsentlig utredning på det här området
            men som inte tillhör mitt direkta ansvarsområde utan ett annat
            statsråds -- chefen för
          </note>
          <note>
            Arbetsmarknadsdepartementet -- område är en utredning om arbetslöshetsförsäkringar.
            Den skiss som utredarna har framlagt handlar om att man skall
            införa litet mera försäkringsmässighet i arbetslöshetsförsäkringen.
            Jag vill för övrigt inte recensera förslaget innan det har lagts
            fram, vilket kommer att ske om någon månad.
          </note>
          <note>
            Dessutom har den s.k. Lindbeckkommissionen i dag presenterat
            sin rapport med en utförlig redovisning av socialförsäkringssystemet
            inkl. en omfattande bilaga. Författaren till denna bilaga, chefen
            för Riksförsäkringsverket, har i dag presenterat hela sin skiss
            som omfattar drygt 200
          </note>
          <note>
            sidor.
          </note>
          <note>
            Jag vill för övrigt kvarstå vid den slutsats som jag redovisade
            i mitt inledande svar.
          </note>
          <note type="speaker">
            Anf. 90 PONTUS WIKLUND (kds):
          </note>
          <note>
            Fru talman! Även om förslaget till arbetslöshetsförsäkring inte
            tillhör statsrådets område, vill jag ändå ta upp den frågan, och
            jag skall återkomma till varför.
          </note>
          <note>
            Arbetslöshetsförsäkringen är nämligen utformad så, att den innehåller
            en grundtrygghet för alla, vilket jag ser som ett framsteg. Men
            ett utvecklat grundtrygghetssystem löser ju inte alla problem.
          </note>
          <note>
            Det behövs ofta påbyggnader, ibland obligatoriska, ibland avtalsmässiga,
            ibland frivilliga. Inget socialförsäkringssystem är det andra
            likt.
          </note>
          <note>
            Det utarbetas nu direktiv till en utredning där det avses att
            arbetsmarknadens parter skall ta hand om sjukförsäkring, arbetsskadeförsäkring,
            kanske också arbetslöshetsförsäkring, eventuellt med en utlöpare
            till förtidspension. Då vill jag framhålla vikten av att det i
            dessa direktiv också ingår direktiv om att det skall utarbetas
            ett alternativ med grundtrygghet som bas. Är inte statsrådet beredd
            att verka för detta?
          </note>
          <note>
            Det finns också en annan nu sittande utredning om sjukvårdens
            framtida organisation och finansiering.
          </note>
          <note>
            I det sammanhanget vore det också värdefullt om man utfärdade
            sådana tilläggsdirektiv.
          </note>
          <note type="speaker">
            Anf. 91 Statsrådet BO KÖNBERG (fp):
          </note>
          <note>
            Fru talman! Låt mig då kommentera även de områden som inte tillhör
            mitt ansvarsområde inom regeringen, eftersom Pontus Wiklund har
            tagit upp dem. Jag har ju i andra sammanhang kommenterat dessa
            frågor i debatten.
          </note>
          <note>
            När det gäller arbetslöshetsförsäkringen har vi redan i dag ett
            system av den typ som Pontus
          </note>
          <note>
            Wiklund förefaller att efterlysa, nämligen ett system med grundtrygghet.
            Det finns infört en nivå som kallas för KAS för dem som inte är
            med i försäkringen. Detta system är frivilligt, vilket leder till
            att många människor ställts utanför, vilket, som jag uppfattat
            det, Pontus Wiklund inte önskar.
          </note>
          <note>
            Jag har väldigt svårt att se på vilket sätt det skulle kunna
            ingå någon form av grundtrygghet i sjukvårdsfinansieringsutredningen.
            Pontus
          </note>
          <note>
            Wiklund kan väl inte mena att det skall finnas någon form av
            grundsjukvård på låg nivå som alla medborgare skall komma i åtnjutande
            av, en grundsjukvård som sedan kan kompletteras med tilläggsförsäkringar?
            Jag har inte uppfattat vare sig honom själv eller kds som anhängare
            av ett sådant system.
          </note>
          <note type="speaker">
            Anf. 92 PONTUS WIKLUND (kds):
          </note>
          <note>
            Fru talman! Vi står dock inför problemet att resurserna inte
            räcker till inom sjukvården. Alla skall ha tillgång till en mycket
            god sjukvård, lika för alla. Det finns också system utanför den
            angelägna sjukvården som människor kräver att man skall tillhandahålla.
            Man bör faktiskt kunna ange i klartext hur det problemet skall
            lösas i framtiden.
          </note>
          <note>
            Om man har ett grundtrygghetssystem, är det troligen lättare
            att banta i välfärden utan att de svagare drabbas så hårt. Det
            kommer säkert perioder även i framtiden då det behövs nedbantningar.
            Vi lär inte av våra fäder och mödrar. Det handlar alltså inte
            bara om pengar, utan det är fråga om rättvisa. Det måste finnas
            ett grundtrygghetssystem som kan skyddas vid nedbantningar, så
            att man kan se hur effekterna blir för de svaga, vilket vi inte
            alltid kan i dag.
          </note>
          <note type="speaker">
            Anf. 93 Statsrådet BO KÖNBERG (fp):
          </note>
          <note>
            Fru talman! En stor del av reformarbetet på detta område går
            ut på att öka sambandet mellan avgifter och förmåner. Ett huvudskäl
            för detta är förstås att få till stånd ett mindre skattetryck
            och mindre skattekilar. Detta är en inriktning som kan få stora
            effekter just inom pensionssystemet. Ekonomer har bedömt att det
            skulle gå att sänka den svenska skattekvoten i storleksordningen
            fem procentenheter, vilket vore det största enstaka s.k.
          </note>
          <note>
            klipp som man skulle kunna göra i det fallet. Detta är viktigt.
          </note>
          <note>
            När det gäller sjukvården måste jag säga att jag inte förstod
            Pontus Wiklunds svar till mig på annat sätt än att han önskar
            separera en del av sjukvården som skall omfatta alla. Andra delar
            av sjukvården skulle bara vissa kunna få del av. Sådant kan säkert
            diskuteras i marginalen, men jag tar för givet att det systemet
            inte skulle var inkomstdifferentierat utan att det mera skulle
            handla om vad som skulle ligga inom den gemensamma finansieringens
            ram. Jag tror alltså inte att en utflykt till något slags grundtrygghetsresonemang
            inom sjukvården gör den sidan av debatten som förespråkar enbart
            grundtrygghet inom socialförsäkringarna någon större tjänst.
          </note>
          <note type="speaker">
            Anf. 94 PONTUS WIKLUND (kds):
          </note>
          <note>
            Fru talman! Jag tycker att detta är en strid om ord.
          </note>
          <note>
            Visst skall vi enas om vad som skall ligga inom den officiella
            finansieringens ram, men även statsrådet erkänner att det finns
            vård som måste ges utanför denna ram i framtiden. Det är den jag
            talar om.
          </note>
          <note>
            Varför inte kalla den vård som finns inom det offentliga systemets
            ram för grundtrygghet inom sjukvården?
          </note>
          <note>
            Sedan är också jag medveten om att ett grundtrygghetssystem minsann
            inte löser alla problem. Det behövs även behovsprövad komplettering.
            Det kommer alltid att behövas, eftersom vi människor är olika
            funtade. Vi kan inte alltid hushålla med våra resurser lika bra.
            Därför behövs det precis som i dag en behovsprövning för att träffsäkerheten
            skall bli god. Jag anser dock att ett grundtrygghetssystem ger
            större möjligheter att träffa bra, träffa rätt och ge rättvisa
            ersättningar.
          </note>
          <note>
            Man borde skaffa mera kunskap, vilket kan ske genom att statsrådet
            stöder våra tankar om att utfärda direktiv om alternativ till
            utredningar, som visar vad ett grundtrygghetssystem kan ge. Sedan
            kan man gärna ha raka rör när det gäller vad man betalar och vad
            man får ut.
          </note>
          <note type="speaker">
            Anf. 95 Statsrådet BO KÖNBERG (fp):
          </note>
          <note>
            Fru talman! Jag har en avslutande kommentar angående sjukvården.
            Pontus Wiklund och jag tycks vara överens om att det finns vård
            -- nu och i framtiden -- som inte skall finansieras gemensamt.
          </note>
          <note>
            Ett sådant exempel är de mera extrema formerna av skönhetsförbättrande
            ingrepp som även i dag ligger utanför den gemensamma finansieringen.
            Jag har tidigare i debatten påpekat att det på intet vis är självklart
            att de nytillkomna närsynthetsoperationerna skall falla inom ramen
            för den gemensamma finansieringen. För egen del tycker jag att
            de mycket väl kan ligga utanför denna. Det finns säkert fler exempel.
          </note>
          <note>
            I övrigt tror jag inte att vi har så mycket att hämta i diskussionen
            om grundtrygghetsresonemangen.
          </note>
          <note>
            Dessutom diskuteras dessa frågor inom en utredning som har just
            sådana direktiv, nämligen den s.k. prioriteringsutredningen under
            ledning av professor Jerzy Einhorn.
          </note>
          <note>
            En kommentar angående socialförsäkringarna är att om man skulle
            sänka förmånerna till en grundtrygghetsnivå utan att sänka avgifterna,
            innebär detta självfallet en höjning av skattetrycket. Jag är
            inte säker på att det är detta som Pontus Wiklund förespråkar.
          </note>
          <note type="speaker">
            Anf. 96 PONTUS WIKLUND (kds):
          </note>
          <note>
            Fru talman! Nej minsann, det är inte den vägen vi skall gå. Träffsäkerheten
            skall vara större.
          </note>
          <note>
            Pengarna skall kunna användas bättre.
          </note>
          <note>
            Jag har faktiskt under mitt yrkesverksamma liv alltmera observerat
            att våra system ibland slår snett, vilket gör att de som har bästa
            förmågan att ta för sig också får den bästa utdelningen. Det är
            bl.a. det som jag vill komma ifrån.
          </note>
          <note type="speaker">
            Anf. 97 Statsrådet BO KÖNBERG (fp):
          </note>
          <note>
            Fru talman! Det låter förvisso som ett hedervärt syfte, men jag
            är inte säker på att det uppnås med den metoden.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.21 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            15 § Svar på fråga 1992/93:413 om ÄDEL-
          </note>
          <note>
            reformen
          </note>
          <note>
            Anf. 98 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Margareta Israelsson har frågat mig om vilka åtgärder
            jag tänker vidta för att garantera de äldre den vård och omsorg
            de skulle garanteras genom ÄDEL-reformen.
          </note>
          <note>
            Margareta Israelsson ställer frågan med anledning av en enkät
            som nyligen redovisades i tidningen
          </note>
          <note>
            Kommun-Aktuellt. Enligt tidningen skulle kommunerna i Malmöhus
            län genom ÄDEL-
          </note>
          <note>
            reformen ha gjort en ''vinst'' på drygt 58 miljoner kronor. Detta
            skall jämföras med de totalt 184
          </note>
          <note>
            miljoner kronor som via skatteväxling och statsbidrag överförts
            till kommunerna för att täcka kostnader för det kommunala betalningsansvaret
            för medicinskt färdigbehandlade.
          </note>
          <note>
            ÄDEL-reformen genomfördes den 1 januari 1992.
          </note>
          <note>
            Ett viktigt syfte med reformen var att samordna och därigenom
            bättre utnyttja tillgängliga resurser på äldreområdet. Detta skedde
            genom en överföring av ansvaret för hela äldreomsorgen till en
            huvudman -- kommunerna.
          </note>
          <note>
            En viktig del av reformen är beslutet om ett obligatoriskt kommunalt
            betalningsansvar för medicinskt färdigbehandlade inom somatisk
            akutsjukvård och geriatrisk vård. Systemet med ett kommunalt betalningsansvar
            syftar till att ge kommunerna ett ekonomiskt incitament att snabbt
            ordna till lämpligt boende- och omvårdnadsalternativ på hemorten
            efter det att patienten bedömts vara medicinskt färdigbehandlad
            inom länssjukvården.
          </note>
          <note>
            Regeringen tillsatte hösten 1991
          </note>
          <note>
            Betalningsansvarsutredningen, vars uppgift är att utvärdera effekterna
            av det kommunala betalningsansvaret och vid behov föreslå förändringar.
          </note>
          <note>
            En första bild av huvudmännens erfarenheter och betalningsansvarets
            funktion gavs i en delrapport som avlämnades i juni 1992. Huvudmännens
            uppfattning var då att reformen hade medverkat till en utveckling
            i önskad riktning, och att det ekonomiska styrinstrumentet hade
            fått starkt genomslag.
          </note>
          <note>
            Landstingsförbundets återkommande inventering av antalet medicinskt
            färdigbehandlade visade också att antalet i det närmaste halverades
            under första halvåret 1992. 60 % av kommunerna uppgav att de efter
            årsskiftet hade ökat resursinsatserna i eget boende eller byggt
            ut särskilda boendeformer.
          </note>
          <note>
            60 % av landstingen uppgav att de fr.o.m. 1992
          </note>
          <note>
            hade reducerat antalet platser inom somatisk akutsjukvård och/eller
            geriatrisk vård som en följd av reformen.
          </note>
          <note>
            Våren 1993 genomförs ytterligare en enkätundersökning, i vilken
            huvudmännen bl.a. får svara på frågor rörande ekonomiska och verksamhetsmässiga
            konsekvenser av systemet med betalningsansvar.
          </note>
          <note>
            Betalningsansvarsutredningen beräknas avlämna sitt slutbetänkande
            i maj 1993.
          </note>
          <note>
            Så långt vi hittills har kunnat få kunskap om
          </note>
          <note>
            ÄDEL-reformen, och då särskilt om systemet med betalningsansvar,
            tycks syftet med reformen i denna del ha uppnåtts. Systemet syftade
            bl.a. till att ge samordningsvinster och effektivisera resursutnyttjandet
            och därigenom lägga grunden till en bättre äldreomsorg. Uppgifterna
            från
          </note>
          <note>
            Malmöhus län är kanske ett exempel på just sådana samordningsvinster.
          </note>
          <note>
            En viktig uppgift för Betalningsansvarsutredningen är nu att
            ge en bild av de ekonomiska effekterna i stort och effekterna
            för den enskilde. På vilket sätt har behoven av kommunala boendealternativ
            och omvårdnad faktiskt tillgodosetts, hur är de utformade, på
            vilket sätt sker vårdplanering, hur stort är den enskildes inflytande
            och hur stor är den enskildes valfrihet? Detta är några av de
            frågor som jag hoppas att vi skall kunna få svar på snart. Jag
            skall på basis av Betalningsansvarsutredningens arbete överväga
            om det finns anledning att vidta åtgärder inom området.
          </note>
          <note type="speaker">
            Anf. 99 MARGARETA ISRAELSSON (s):
          </note>
          <note>
            Herr talman! Socialministern talar mycket om vinsterna, och det
            var påståendet om vinst som fick mig att hoppa till när jag såg
            tidningsartikeln.
          </note>
          <note>
            ÄDEL-reformen ger vinst -- det låter ju väldigt positivt i dessa
            tider. Men samordningsvinsten skulle ju delvis komma av att vi
            fick en huvudman.
          </note>
          <note>
            Jag ser själv ett problem i det faktum att vi nu får allt fler
            huvudmän ute i kommunerna. Många kommuner väljer att privatisera
            eller att lägga ut dessa uppgifter på entreprenad. I stället för
            en huvudman är det nu flera olika som organiserar denna verksamhet.
          </note>
          <note>
            Det kan naturligtvis betraktas som valfrihet, men jag funderar
            litet grand över vilken meningen med vinsten var. Var det samhället
            som skulle göra en vinst, eller var det de äldre? Jag menar att
            ordet kvalitet har en väldigt stor betydelse i ÄDEL-
          </note>
          <note>
            reformen.
          </note>
          <note>
            Jag tänker inte bara på det socialministern själv så ofta talat
            om, nämligen rätten till eget rum, utan också på att det bör finnas
            en god personaltäthet.
          </note>
          <note>
            Nu när kommunerna lägger ut denna verksamhet på olika huvudmän
            -- om jag får kalla det så --
          </note>
          <note>
            handlar det om att konkurrera för att få leda verksamheten. Då
            konkurrerar man med lägre kostnader, och lägre kostnader innebär
            exempelvis sämre bemanning.
          </note>
          <note>
            Det är inte bra om de vinster man gjort genom
          </note>
          <note>
            ÄDEL-reformen försvinner i annan verksamhet i kommunerna. Människorna
            vill inte spara på områden som rör de äldre och barnen. Ändå drar
            kommunerna in på just dessa områden. Man sparar på äldreomsorg,
            och man sparar på barnomsorg.
          </note>
          <note>
            Ser Bengt Westerberg detta som ett problem?
          </note>
          <note>
            Anf. 100 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det artikeln i Kommun-Aktuellt handlar om är att
            det blev pengar över när kommunerna tog över ansvaret. Ett av
            syftena med
          </note>
          <note>
            ÄDEL-reformen, och det vi också trodde skulle bli resultatet
            av den, är att verksamheten skulle bli billigare i kommunerna
            än den var i landstingen.
          </note>
          <note>
            Vad detta förhoppningsvis visar, om vi skall tolka siffrorna,
            är att kommunerna kunde ge de färdigbehandlade patienterna bra
            boendealternativ till lägre kostnader än när landstingen hade
            ansvaret för dem.
          </note>
          <note>
            Nästa fråga gäller vad man skall göra om det nu blir
          </note>
          <note>
            58 miljoner kronor över i dessa kommuner. Det framgår inte av
            artikeln. Det man säger där är närmast att en diskussion om hur
            pengarna skall användas nu förs ute i kommunerna. Det finns kommuner
            som har använt pengarna för att klara besparingsbeting, det finns
            kommuner som använder dem till ökade socialbidragskostnader och
            det finns kommuner som är beredda att satsa dem på att utveckla
            kvaliteten i barnomsorgen.
          </note>
          <note>
            Att avgöra vilka prioriteringar man skall göra ute i kommunen
            ligger helt inom ramen för den kommunala självstyrelsen. Jag och
            Margareta
          </note>
          <note>
            Israelsson kan ha synpunkter på vilka prioriteringar man skall
            göra, men om vi skall ha någon kommunal självstyrelse får vi väl
            ändå överlåta åt kommunerna att avgöra hur de överblivna pengarna
            skall användas.
          </note>
          <note>
            Anf. 101 MARGARETA ISRAELSSON
          </note>
          <note>
            (s):
          </note>
          <note>
            Herr talman! Man kan naturligtvis resonera som socialministern
            gör. Jag vill ändå hävda att det som ses som kommunernas pengar
            till viss del också är pensionärernas, eller de äldres, pengar.
            Det är synd om det är det faktum att man konkurrerar om att göra
            verksamheten så billig som möjligt som gör att man inte ser det
            så.
          </note>
          <note>
            De signaler som förs fram i denna artikel och på andra håll innebär
            att kommunerna söker billiga alternativ. Man sparar in på bemanningen.
            Man vill att patienter skall vara färdigbehandlade så snabbt som
            möjligt så att man får ut dem i billigare vårdformer. Visst ger
            detta en vinst, men var det på det sättet vi skulle få vinster?
          </note>
          <note>
            Anf. 102 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig bara säga att jag tror att vi är helt överens
            om att vi måste eftersträva god kvalitet. Den goda kvaliteten
            skall vi alltid försöka nå till så låga kostnader som möjligt.
            Det ligger inte i någons intresse att vi driver upp kostnaderna.
            Vi behöver pengarna.
          </note>
          <note>
            Vi kan behöva dem för att klara ett hårt sparbeting, till socialbidrag,
            till äldreomsorg eller till någonting annat som är angeläget i
            kommunerna. Inte en krona som inte behövs skall läggas på den
            här verksamheten.
          </note>
          <note>
            Jag tolkar ändå artikeln så, att man har tjänat på att lägga
            ut ansvaret på kommunerna i stället för att låta det ligga kvar
            på landstingen. Det tycker jag är positivt. Sedan får vi se hur
            kommunerna utnyttjar de 58 miljoner kronorna.
          </note>
          <note>
            Anf. 103 MARGARETA ISRAELSSON
          </note>
          <note>
            (s):
          </note>
          <note>
            Herr talman! Jag tycker ändå att någon måste ha ett ansvar för
            att kvaliteten är god. Man kan naturligtvis resonera som socialministern
            gör och säga att man skall göra verksamheten billigare om man
            kan göra det. Jo visst, men om man flyttar ut de äldre som behöver
            tillsyn i ett privat äldreboende där man konkurrerat genom att
            ha en sämre bemanning, är det de äldre som får betala vinsten
            genom att de får en sämre omvårdnad.
          </note>
          <note>
            Om vi skall spara ännu mer på verksamheten blir det ännu mindre
            personal och ännu mindre omsorg.
          </note>
          <note>
            Jag har en känsla av att målsättningen att ge alla eget rum hamnar
            allt längre bort.
          </note>
          <note>
            Anf. 104 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det finns, såvitt jag minns, ingenting som säger
            att detta förbilligande beror på att man har utnyttjat privata
            alternativ av låg kvalitet. Jag minns i varje fall inte att det
            fanns sådana uppgifter i artikeln. Det är bra att man använder
            enskilda alternativ men naturligtvis under förutsättning att de
            erbjuder en god kvalitet. Jag delar Margareta
          </note>
          <note>
            Israelssons uppfattning att man inte skall göra vinster genom
            att sänka kvaliteten för de äldre.
          </note>
          <note>
            Men kan man erbjuda bättre boendealternativ än att låta färdigbehandlade
            ligga kvar på en landstingsklinik är det utmärkt, speciellt om
            det dessutom blir pengar över.
          </note>
          <note>
            Anf. 105 MARGARETA ISRAELSSON
          </note>
          <note>
            (s):
          </note>
          <note>
            Herr talman! Låt mig avslutningsvis säga att vi kan vara överens
            om detta. Men fortfarande tycker jag att någon bör föra denna
            grupps talan. De senildementa äldre utgör ingen större grupp,
            som kan föra sin egen talan. Socialministern har fört deras talan
            i många frågor. Det är viktigt att markera detta. Om vi i stället
            säger bravo, vilka fina samordningsvinster, spara på, då ger vi
            fel signaler till kommunerna och till de äldre.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1992/93:415 om barns och ungdomars situation
            i lågkonjunkturen
          </note>
          <note>
            Anf. 106 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Ulrica Messing har frågat civilminister Inger Davidson
            hur hon avser att bemöta de trender och problem som finns redovisade
            i rapporter och som visar att barn och ungdomar är de stora förlorarna
            i lågkonjunkturen.
          </note>
          <note>
            Frågan har överlämnats till mig för besvarande.
          </note>
          <note>
            Anledning härtill är att civilministern och jag är överens om
            att de flesta problem som tas upp i denna fråga ligger inom mitt
            verksamhetsområde.
          </note>
          <note>
            Den 1 mars överlämnade Socialstyrelsen rapporten
          </note>
          <note>
            Barns villkor i förändringstider, vilken gjorts på regeringens
            uppdrag i samråd med Barnmiljörådet,
          </note>
          <note>
            Statens kulturråd, Statens ungdomsråd och
          </note>
          <note>
            Skolverket.
          </note>
          <note>
            Myndigheterna har genom en rad undersökningar samlat in uppgifter
            om besparingar och förändringar i verksamheter för barn och unga
            under 1992 och 1993. En slutredovisning av uppdraget skall avlämnas
            den 1 mars 1994.
          </note>
          <note>
            Avsikten med regeringens uppdrag till
          </note>
          <note>
            Socialstyrelsen är att få fram ett faktaunderlag när det gäller
            hur verksamheter för barn och unga påverkas av förändrade ekonomiska
            förutsättningar och av det omställnings- och förnyelsearbete som
            nu bedrivs i kommunerna.
          </note>
          <note>
            Rapporten omfattar verksamheter inom barnomsorg, insatser för
            utsatta barn och ungdomar, avlösarservice och korttidsvård för
            funktionshindrade barn och ungdomar samt barnmiljö. I rapporten
            ges en allmän bild av situationen 1992, som visar att besparingarna
            inom verksamheter för barn och unga på de flesta håll gått att
            genomföra utan allvarliga försämringar av kvaliteten.
          </note>
          <note>
            Samtidigt med dessa besparingar genomförs i kommunerna omfattande
            organisationsförändringar, som syftar till ett mera samlat grepp
            över barn- och ungdomsfrågorna. Det finns många goda erfarenheter
            av organisationsförändringar som har givit ekonomiska och andra
            samordningsvinster. På många håll finns dessutom uttalade politiska
            ambitioner att särskilt värna om barn med behov av särskilt stöd.
          </note>
          <note>
            Enligt Socialstyrelsens rapport ser man dock i många kommuner
            med oro på de besparingar som väntar under innevarande och följande
            år. Man anser det vara tveksamt om de kan genomföras utan att
            kvaliteten blir lidande. På sikt ökar risken för att nedskärningar
            i generella verksamheter leder till en allmänt sänkt kvalitet
            samt större utsatthet och ökade behov av särlösningar för vissa
            barn och ungdomar.
          </note>
          <note>
            Vissa grupper av barn behöver enligt rapporten särskilt uppmärksammas.
            Det gäller de yngsta barnen i barnomsorgen, där en allt större
            andel finns i större barngrupper med lägre personaltäthet än tidigare.
            Det gäller barn i 9--10-årsåldern, vilka riskerar att stå utanför
            skolbarnsomsorgen när de öppna fritidsverksamheterna minskar.
            Barn med behov av särskilt stöd samt invandrar- och flyktingbarn
            är andra grupper som enligt rapporten riskerar att inte få sina
            behov tillgodosedda.
          </note>
          <note>
            Det rapporteras också om ökande skillnader i verksamheter och
            besparingar mellan olika kommuner och kommundelar. Situationen
            är särskilt oroande i storstadsområdena och förortskommunerna.
          </note>
          <note>
            Jag vill understryka att mycket av den oro som uttalats gäller
            framtiden. Det kan delvis vara naturligt att många i ett skede
            av stora förändringar och allmän ekonomisk nedgång känner både
            osäkerhet och oro. Det behöver inte innebära att denna alltid
            är befogad. I Socialstyrelsens uppdrag ligger att följa utvecklingen
            av de faktiska förändringarna under 1993 och återkomma med en
            slutrapport om ett år.
          </note>
          <note>
            Mycket av det förändringsarbete som nu sker är nödvändigt för
            att kommunerna skall kunna möta
          </note>
          <note>
            90-talets utmaningar. Att säga nej till alla förändringar är
            att vägra se de problem som finns och som måste lösas. Förändringsarbete
            innebär med nödvändighet att man prövar nya lösningar. I
          </note>
          <note>
            många fall ger dessa omedelbart bättre resultat än de gamla.
            Men i andra fall kan de visa sig vara mindre ändamålsenliga och
            behöver korrigeras.
          </note>
          <note>
            Det viktiga är att noga följa utvecklingen och utvärdera verksamheterna.
          </note>
          <note>
            Detta förutsätter i många fall metodutveckling, t.ex. utveckling
            av kvalitetsmått. Arbetet härmed utgör i dag en väsentlig del
            av Socialstyrelsens verksamhet, också inom ramen för uppdraget
            att följa utvecklingen för barn och ungdom. Det blir en viktig
            uppgift för styrelsen att, när uppdraget slutrapporteras i början
            av nästa år, bedöma hur besparingar och omorganisationer har påverkat
            kvaliteten i tjänsterna och var det kan vara nödvändigt med särskilda
            insatser för att förhindra en eventuell kvalitetsförsämring.
          </note>
          <note>
            De problem som Socialstyrelsen så här långt har uppmärksammat
            är i regel inte generella och kan ofta inte lösas genom åtgärder
            på den statliga nivån.
          </note>
          <note>
            Socialstyrelsens rapport blir därför ett viktigt underlag för
            bedömningar och planering i vissa kommuner och landsting. Åtgärder
            för att mildra effekterna för barn och ungdomar av förändringsarbetet
            kan säkert på sina håll vara motiverade redan i det korta perspektivet.
            Det är en uppgift i första hand för de berörda kommunerna och
            landstingen.
          </note>
          <note>
            Jag kan dock försäkra att jag noga kommer att följa utvecklingen
            och ta de initiativ som kan vara motiverade.
          </note>
          <note type="speaker">
            Anf. 107 ULRICA MESSING (s):
          </note>
          <note>
            Herr talman! Jag tackar statsrådet för svaret. Att all verksamhet
            skall vara öppen och våga ta på sig förnyelse och förändring håller
            jag med om. Det är ingenting konstigt. Hela samhället befinner
            sig i en ständig förändringsprocess. Det ställer andra och ibland
            helt nya krav på olika verksamheter. Jag tycker att det är bra
            att det finns dialektik i samhället.
          </note>
          <note>
            De problem som jag vill lyfta fram beror inte bara på de nödvändiga
            förändringar som faktiskt sker runt omkring oss utan framför allt
            på påtvingade förändringar. Vi vet att barn och ungdomar innebär
            stora kostnader för kommunerna och att barnomsorg och utbildning
            kostar pengar. När besparingskraven på kommunerna ökar eller när
            de ekonomiska medlen minskar, säger det sig självt att många av
            de besparingar som sker görs just beträffande barn och ungdomar.
          </note>
          <note>
            Den undersökning som SKTF har gjort i 20 av landets kommuner
            visar enhetligt att alla kommuner har haft större barngrupper
            inom barnomsorgen och större skolklasser och har försökt banta
            administrationen. Man anställer färre eller t.o.m. inga vikarier
            i undervisningen. Man minskar stöd och specialhjälp. Man drar
            ned på lokalvården. Man inför måltidsavgifter, och man höjer den
            egna taxan för barnomsorgen. Man stänger de öppna förskolorna.
            Detta vet vi.
          </note>
          <note>
            Det hävdas ibland att det går att rationalisera utan kvalitetsförsämringar.
            Det tröstar mig till en viss gräns. Men i huvudparten av dessa
            kommuner har man liksom passerat denna smärtgräns för länge sedan.
            Nu går det inte längre att bevara kvaliteten på omsorgen. Det
            tycker jag är allvarligt.
          </note>
          <note>
            Vi måste diskutera vad detta innebär för framtiden.
          </note>
          <note>
            Vi vet att det finns barn som har föräldrar, som kommer att ordna
            omsorgen själva. Det finns alltid barn som kommer att klara sig.
            Men vad händer med de barn som inte har föräldrar med den möjligheten?
            Vem skall ta hand om de barnen, om de inte har någon som talar
            för dem?
          </note>
          <note>
            Jag tror att Socialstyrelsens rapport i mångt och mycket kan
            vara bra. Men den löper under 1992
          </note>
          <note>
            delvis och 1993 och redovisas 1994. Det är långt dit.
          </note>
          <note>
            Anf. 108 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag delar uppfattningen att det finns en risk för
            att besparingar, rationaliseringar och strukturförändringar kan
            gå ut över grupper som har ett stort behöv av stöd. Därför har
            regeringen givit Socialstyrelsen detta uppdrag på mitt initiativ.
          </note>
          <note>
            Jag tycker att den rapport som vi nu har fått är ett första bra
            underlag.
          </note>
          <note>
            Det är emellertid viktigt att betona att det man nu säger är
            att de besparingar som har skett under
          </note>
          <note>
            1992 -- alltså de besparingar som man kan konstatera effekterna
            av -- inte har gått ut över kvaliteten. I många kommuner och landsting
            har man sagt att just de utsatta barnen och ungdomarna skall särskilt
            skyddas i besparingstider. Jag tycker att det är utmärkt att man
            har gjort den prioriteringen. Sedan får vi se om den oro och osäkerhet
            som finns inför 1993 kommer att manifesteras i försämringar, eller
            om man också då kan lösa problemen bra och göra de rätta prioriteringarna.
          </note>
          <note>
            Jag vill för ett ögonblick knyta an till SKTF-
          </note>
          <note>
            rapporten. Jag blev också oroad över det som framgick av den
            rapporten. Jag har bett medarbetare att ringa runt och ta reda
            på en del fakta. Det har då visat sig att det finns en del saker
            som inte är korrekta i den rapporten. Jag berättade i en tidigare
            frågedebatt i riksdagen att bl.a.
          </note>
          <note>
            uppgifter om att man inte avsätter resurser till barn med särskilda
            behov här i Stockholm är felaktiga.
          </note>
          <note>
            Det har tyvärr varit omöjligt för de ansvariga politikerna att
            få in en dementi i Dagens Nyheter på den punkten. Det fanns alltså
            felaktiga uppgifter i rapporten och i den artikel som Sture Nordh
            skrev i Dagens Nyheter.
          </note>
          <note>
            Jag tycker också att det finns anledning att följa utvecklingen
            noga. Det kan bli anledning för statsmakterna att ta särskilda
            initiativ. Därför följer vi utvecklingen månad för månad och har
            fortlöpande kontakter med Socialstyrelsen i dessa frågor. För
            dagen ser jag inte någon anledning för staten att ingripa. Däremot
            tycker jag att det finns anledning för en del kommuner att fundera
            på om de har gjort de rätta prioriteringarna.
          </note>
          <note type="speaker">
            Anf. 109 ULRICA MESSING (s):
          </note>
          <note>
            Herr talman! Jag är övertygad om att det finns anledning för
            många kommuner att fundera över om de har gjort de rätta prioriteringarna.
            Jag tycker att många kommuner har haft bra ambitioner i sitt budgetarbete.
            Men verkligheten efter några månader visar sig i mångt och mycket
            vara en annan.
          </note>
          <note>
            Visst sker det besparingar när det gäller barn och ungdomar.
            Visst blir det neddragningar på barnoch ungdomsverksamheten. Det
            gäller barnomsorgen, skolan och fritiden. Man har inte råd med
            de ''extra'' resurser som har funnits tidigare.
          </note>
          <note>
            Det är svårt att sätta en prislapp på den typen av verksamhet.
            Det går inte alltid att sätta en prislapp på livskvalitet. Jag
            är övertygad om att resultatet av de besparingar som görs nu kommer
            att visa sig om några år. När de barn och ungdomar som passerar
            barnomsorgen, grundskolan och gymnasieskolan i dag kommer ut i
            arbetslivet och vuxenvärlden, kommer de kanske inte att ha den
            ryggsäck de skulle behöva, dvs. är så rustade som vi önskar eftersom
            vi har sparat på framtiden. Jag tror att det är fel att göra sådana
            besparingar.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1992/93:422 om ensamförälderstödet
          </note>
          <note>
            Anf. 110 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Berith Eriksson har frågat mig om regeringen avser
            att komma med förslag som underlättar för de grupper som har missat
            informationen om ensamförälderstödet att på ett enklare sätt än
            att överklaga få sin kompensation.
          </note>
          <note>
            För att kompensera ensamstående föräldrar med hemmavarande barn
            under 18 år för den slopade skattereduktionen infördes ett särskilt
            bidrag avseende 1991--1993.
          </note>
          <note>
            Inför det första ansökningstillfället, som avsåg 1991
          </note>
          <note>
            års bidrag, sändes informationsblad och ansökningsblanketter
            ut till 376 000 ogifta, frånskilda, änkor och änklingar samt gifta
            som inte var folkbokförda på samma adress och som hade ett barn
            under 18 år den 2 november 1991. Information gick vidare ut via
            Anslagstavlan i TV, annonser i kvällspressen och genom affischering
            i försäkringskassor och barnavårdscentraler.
          </note>
          <note>
            Särskild information riktades till invandrare och syn- och hörselskadade.
          </note>
          <note>
            Inför det andra ansökningstillfället, som avsåg 1992
          </note>
          <note>
            års bidrag, har alla som sökt bidrag för år 1991
          </note>
          <note>
            tillsänts ansökningsblanketter. Alla som beviljats bidragsförskott
            under första halvåret 1992 har också erhållit ansökningsblanketter.
            Information har vidare lämnats via Anslagstavlan, annonser och
            affischer.
          </note>
          <note>
            Som jag nämnt var avsikten att bidraget skulle utgå för åren
            1991--1993. Avsikten var från början att ett belopp som motsvarade
            kompensationen därefter skulle komma ensamföräldrarna till del
            genom det nya ensamförälderstöd som förbereddes i
          </note>
          <note>
            Socialdepartementet. Något förslag om ett sådant nytt ensamförälderstöd
            har dock inte lämnats till riksdagen. I stället har regeringen
            i propositionen
          </note>
          <note>
            (1992/93:174) om administrationen av bostadsbidragen till barnfamiljer
            m.m. föreslagit riksdagen att det särskilda bidraget avvecklas
            och att de medel som frigörs i stället används till förbättringar
            av bostadsbidragen. Rent tekniskt föreslås detta ske genom att
            bidragsförskott eller underhållsbidrag inte längre behöver räknas
            in i den bidragsgrundande inkomsten.
          </note>
          <note type="speaker">
            Anf. 111 BERITH ERIKSSON (v):
          </note>
          <note>
            Herr talman! Jag tackar socialministern för svaret.
          </note>
          <note>
            Jag har fått erfara från de människor som har hört av sig till
            mig att det finns en del hakar när det gäller utbetalningen av
            ensamförälderstödet.
          </note>
          <note>
            Det första problemet är att den som missat att söka bidraget
            första gången det var möjligt inte har fått någon ytterligare
            information. Det andra problemet är att föräldrar som har skilt
            sig sedan första ansökningstillfället inte heller har fått information.
            Det tredje problemet utgörs av ett föräldrapar som har delad vårdnad.
            Barnet bor halva tiden hos vardera föräldern, och barnet är naturligtvis
            folkbokförd hos den ena föräldern.
          </note>
          <note>
            Den ena föräldern är omgift. Då får ingen av föräldrarna någon
            information. Det fjärde problemet utgörs av om barnet stadigvarande
            har bytt hemvist sedan första ansökningstillfället.
          </note>
          <note>
            Det är många som har hört av sig och undrat om det inte finns
            någon annan väg att gå än att överklaga till länsrätten. Nu har
            jag av tidsbrist inte hunnit ta reda på hur många överklaganden
            som har gått till länsrätterna och inte heller utfallet av deras
            bedömningar.
          </note>
          <note>
            Det finns alltså två huvudproblem. Det ena är att man faktiskt
            inte har tillfälle att söka det bidrag man skulle vara berättigad
            till. Det andra problemet är delad vårdnad. Den ena föräldern
            kan få både bostadsbidrag och ensamförälderbidrag, trots att barnet
            bor halva tiden hos den andra föräldern.
          </note>
          <note>
            Anf. 112 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är riktigt att den riktade informationen har
            gått till vissa grupper som var någorlunda lätta att indentifiera.
            Ett av skälen till det var att det var meningslöst att skicka
            ut informationen till alla familjer som har barn. Det var endast
            vissa grupper som var berörda. Det fanns också en medvetenhet
            om att det kunde finnas personer eller hushåll som inte nåddes
            av den direkta informationen. Därför har
          </note>
          <note>
            Riksförsäkringsverket också ägnat sig åt att ge ut allmän information,
            t.ex. via Anslagstavlan eller annonsering. Det är naturligtvis
            beklagligt om en del personer har missat denna information. Men
            jag har svårt att se att Riksförsäkringsverket hade kunnat göra
            så mycket större informationsinsatser än de som har gjorts för
            att uppmärksamma människor om möjligheterna att få bidrag.
          </note>
          <note type="speaker">
            Anf. 113 BERITH ERIKSSON (v):
          </note>
          <note>
            Herr talman! En möjlighet är ju faktiskt att gå in och titta
            på vilka som borde ha sökt bidraget men som inte har gjort det.
          </note>
          <note>
            Jag ringde i dag och pratade med
          </note>
          <note>
            Försäkringskassan i Stockholm. Man ansåg där att i det exempel
            jag tog upp -- dvs. att barnet bor halva tiden hos den ena föräldern
            som är omgift och halva tiden hos den andra föräldern -- att den
            andra föräldern inte skulle få något bidrag. Den föräldern överklagade
            och fick sedan bidraget. Länsrätten gjorde alltså en annan bedömning.
          </note>
          <note>
            Det står i informationen att ''hemmavarande barn är ett barn
            som stadigvarande vistas hos dig. En omständighet som talar för
            detta är att barnet är folkbokfört hos dig.'' Det står alltså
            inte att barnet måste vara folkbokfört. Men här råder tydligen
            olika bedömningar på olika försäkringskassor.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1992/93:430 om förslag om vårdnadsbidrag
          </note>
          <note>
            Anf. 114 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Eva Johansson har frågat mig om regeringen förbereder
            en proposition i vår om införande av vårdnadsbidrag.
          </note>
          <note>
            Jag besvarade den 9 februari en likalydande fråga av Eva Johansson.
            Jag konstaterade därvid att regeringen i budgetpropositionen aviserade
            att ett förslag till vårdnadsbidrag kommer att läggas fram när
            de samhällsekonomiska förutsättningarna så medger, samt att det
            inte var möjligt att precisera tidpunkten för när ett sådant förslag
            kan läggas fram. Svaret är detsamma nu som då.
          </note>
          <note>
            I ett interpellationssvar till Eva Zetterberg den 25
          </note>
          <note>
            februari i år aviserade jag att regeringen senare i vår kommer
            att presentera ett förslag till en utvidgad lagreglering av kommunernas
            ansvar på barnomsorgsområdet. Jag räknar med att i det sammanhanget
            närmare kunna redovisa hur regeringen kommer att gå vidare med
            frågan om vårdnadsbidraget, bl.a. hur ett vårdnadsbidrag enligt
            regeringens uppfattning bör utformas.
          </note>
          <note type="speaker">
            Anf. 115 EVA JOHANSSON (s):
          </note>
          <note>
            Herr talman! Jag vill tacka för svaret.
          </note>
          <note>
            Jag förstår att Bengt Westerberg har det ganska svettigt just
            nu när det gäller att hålla reda på vad olika regeringskolleger
            vill att han skall göra på området.
          </note>
          <note>
            Först var det Alf Svensson och Olof Johansson som krävde vårdnadsbidrag.
            Det föranledde min första fråga. Jag fick så småningom ett mycket
            bra och rakt svar för en månad sedan. Något sådant förslag förbereddes
            inte i Socialdepartementet, och det var jag glad över. Det skulle
            i så fall ha varit fråga om en total omläggning av familjepolitiken
            i Sverige.
          </note>
          <note>
            Sedan dröjde det bara några dagar innan Carl Bildt, som ju ändå
            är regeringschef, anslöt sig till dem som driver att en proposition
            om ett vårdnadsbidrag skall läggas fram redan nu. Ett vårdnadsbidrag
            bör införas den 1 januari 1994, sade han i Ekot en morgon, för
            att det skall vara klart till nästa val. Därför, sade han, bör
            förslag läggas fram allra senast i höst men helst nu i vår.
          </note>
          <note>
            Detta får mig att fundera om man förhandlar inom regeringen om
            en barnomsorgslag mot ett vårdnadsbidrag. Hur ser man i så fall
            på finansieringsmöjligheterna? Båda dessa saker kostar ju pengar
            oberoende av vad som en del av regeringskollegerna nu försöker
            göra gällande. Det finns i varje fall en närstående finansminister
            som brukar säga att sådana pengar inte finns.
          </note>
          <note>
            I svaret säger Bengt Westerberg att han i vår skall redovisa
            bl.a. hur ett vårdnadsbidrag enligt regeringens uppfattning bör
            utformas. Betyder detta, Bengt Westerberg, att det enbart kommer
            att ske en sådan redovisning, eller kommer det också ett förslag
            i vår om att införa vårdnadsbidrag?
          </note>
          <note>
            Anf. 116 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag kan i dag inte säga exakt vad som kommer att
            stå i propositionen. Vi har inte kommit så långt i arbetet.
          </note>
          <note>
            Låt mig erinra om den debatt Eva Johansson och jag hade här i
            kammaren för några veckor sedan.
          </note>
          <note>
            Eva Johansson viftade då med en tidningsartikel och påstod att
            Alf Svensson skulle ha funnit att det i regeringen inte fanns
            något motstånd mot att skära ned bidragen till kommunerna eller
            urholka föräldraförsäkringen för att på det sättet betala ett
            vårdnadsbidrag. Det visade sig vid närmare kontroll, som vi gjorde
            tillsammans, att några sådana påståenden inte fanns i den artikeln.
          </note>
          <note>
            Det kan säkert finnas olika bedömningar i regeringen likaväl
            som utanför regeringen om när det samhällsekonomiska utrymmet
            för ett vårdnadsbidrag finns. Vi får se vad våra diskussioner
            på den punkten leder fram till. För min personliga del tror jag
            att vi med det stora budgetunderskott som vi nu har blir tvingade
            att vänta ett tag med att genomföra denna i och för sig mycket
            angelägna reform.
          </note>
          <note type="speaker">
            Anf. 117 EVA JOHANSSON (s):
          </note>
          <note>
            Herr talman! Jag vill be socialministern om samma sak som jag
            bad om sist: Berätta detta för regeringskollegerna, och tala också
            om det för regeringschefen. Det kan inte vara alldeles utan betydelse
            att landets statsminister ger sig ut och säger att en proposition
            bör läggas fram i vår och att reformen bör vara färdig att träda
            i kraft den 1
          </note>
          <note>
            januari 1994. Det borde i varje fall inte råda några som helst
            tvivel om att det var detta som sades.
          </note>
          <note>
            Det finns heller inga tvivel om att det i de finansieringsdiskussioner
            som Alf Svensson förde var just föräldraförsäkringen och stödet
            till barnomsorgen -- även om det nu inte utformas som ett direkt
            stöd till barnomsorgen -- som förespeglade honom som finansieringskälla
            för ett vårdnadsbidrag. Är det inte fallet, skulle jag vilja se
            den finansieringskälla som socialministern kan förmå finansministern
            att plocka fram.
          </note>
          <note>
            Jag vill upprepa min fråga. Innebär svaren ett förtäckt hot om
            att det kommer ett förslag om vårdnadsbidrag i vår?
          </note>
          <note>
            Anf. 118 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Svaren är inga förtäckta hot. Jag tycker precis
            som mina kolleger i regeringen, både
          </note>
          <note>
            Carl Bildt och Alf Svensson, att det är angeläget att vi får
            ett vårdnadsbidrag. Hela regeringen har kollektivt sagt att det
            skall genomföras när de samhällsekonomiska förutsättningarna finns.
            När regeringen finner att de förutsättningarna finns kommer vi
            att presentera ett förslag. Jag kan i dag inte säga när den tidpunkten
            har infunnit sig.
          </note>
          <note>
            Det är litet magstarkt när Eva Johansson säger sig veta vad som
            förespeglar Alf Svensson när det gäller finansieringen. Det är
            viktigare att i så fall lyssna till vad han säger. Här citerade
            Eva
          </note>
          <note>
            Johansson fel från den dagstidningsartikel som förekom i vår
            tidigare diskussion.
          </note>
          <note>
            Av de senaste dagarnas rapportering har framgått att Alf Svensson
            och kds möjligen hoppas att ett vårdnadsbidrag inte skall kosta
            någonting alls. Det tror jag möjligen är en allför optimistisk
            uppfattning. Det är detta som man sett som
          </note>
          <note>
            ''finansieringen'', och inte några nedskärningar i föräldraförsäkringen
            eller i bidragen till kommunerna.
          </note>
          <note type="speaker">
            Anf. 119 EVA JOHANSSON (s):
          </note>
          <note>
            Herr talman! Jag hade hoppats på att också Bengt
          </note>
          <note>
            Westerberg skulle se det hot mot jämställdheten som ett vårdnadsbidrag
            i denna tappning innebär.
          </note>
          <note>
            En utökad föräldraförsäkring, som ger möjligheter för alla föräldrar
            att få ökad tid med sina barn, skulle jag hälsa med stor tillfredsställelse
            när de samhällsekonomiska möjligheterna till detta infinner sig.
            Men ett vårdnadsbidrag på kanske ett par tusen kronor i månaden,
            som nu diskuteras i debatten, går inte att leva på.
          </note>
          <note>
            Införs detta bidrag betyder det ingenting annat än att man flyttar
            över resurser från andra familjepolitiska insatser till ett vårdnadsbidrag
            som ingen kan leva på. I värsta fall betyder det att kvinnorna,
            de som har de lägsta lönerna, skall bära bördan av vårdnadsbidraget.
            Det är kvinnorna som skall avstå från sin rätt till arbete. Jag
            hade hoppats att jämställdhetsministern skulle vara litet mer
            intresserad av denna fråga, som stod i en tidning:
          </note>
          <note>
            Vad sägs i jämställdhetsfrågorna den 9 mars?
          </note>
          <note>
            Anf. 120 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag är mycket intresserad av det, speciellt som
            det är den 9 mars i dag. Mitt besked är, att det vårdnadsbidrag
            som vi har diskuterat i regeringen inte är något hot mot jämställdheten.
          </note>
          <note>
            Ett vårdnadsbidrag på den nivå som vi har talat om -- ungefär
            20 000 kr per år för barn mellan ett och tre års ålder, dvs. under
            två årskullar -- är inte något hot mot jämställdheten. Däremot
            kan det vara ett välkommet ekonomiskt bidrag till de familjer
            som av andra skäl tycker att en av föräldrarna, oftast mamman,
            skall vara hemma.
          </note>
          <note>
            Men något hot mot jämställdheten kan jag inte se i detta förslag.
          </note>
          <note>
            Vi får återkomma till sakfrågan så småningom. I
          </note>
          <note>
            dag handlar det enbart om huruvida det skall komma ett förslag
            i vår. Där har jag gett Eva
          </note>
          <note>
            Johansson de besked som finns att ge.
          </note>
          <note type="speaker">
            Anf. 121 EVA JOHANSSON (s):
          </note>
          <note>
            Herr talman! Jag kan då bara konstatera att det besked som jag
            fick senast, att något förberedelsearbete i Socialdepartementet
            om ett införande av ett vårdnadsbidrag inte förkommer, inte gäller
            längre. Nu har tydligen
          </note>
          <note>
            Socialdepartementet efter de senaste veckornas turbulens i denna
            fråga sett sig nödsakat att börja arbeta med detta. Jag tycker
            att det är ett bakslag för jämställdheten. Det är ett bakslag
            för alla de människor som har trott att vi skulle utforma en familjepolitik
            i detta land som gör att det också för kvinnorna går att förena
            föräldraskap med rätten till arbete.
          </note>
          <note>
            Detta var en av de punkter som oroade väldigt många kvinnor nu
            i helgen i samband med alla de aktiviteter som försiggick i anledning
            av den internationella kvinnodagen. Jag tycker att landets jämställdhetsminister
            har anledning att lyssna mycket noga till den kvinnoopinionen.
          </note>
          <note>
            Anf. 122 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag lyssnar oavbrutet till den opinionen.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1992/93:438 om en barnomsorgslag
          </note>
          <note>
            Anf. 123 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Dan Ericsson i Kolmården har frågat mig om jag har
            några beräkningar att presentera när det gäller kostnader för
            en barnomsorgslag och om jag har idéer om hur den skall finansieras.
          </note>
          <note>
            Dan Ericsson konstaterar i sin fråga att kanske
          </note>
          <note>
            50 000 barn lär stå i kö till kommunal barnomsorg.
          </note>
          <note>
            Min bedömning är att det är en klar överskattning.
          </note>
          <note>
            Våra beräkningar ger vid handen att efterfrågan på platser sannolikt
            understiger 10 000 och att den i rådande konjunkturläge snarast
            är ännu lägre.
          </note>
          <note>
            Jag vill erinra om att riksdagen redan 1985
          </note>
          <note>
            beslutade att målet var full behovstäckning. I
          </note>
          <note>
            regeringens budgetproposition redovisades att frågan om en utvidgad
            lagreglering av kommunernas ansvar på barnomsorgsområdet är under
            beredning. Detta sker med beaktande av de samhällsekonomiska effekterna.
            Regeringen kommer senare i vår att presentera ett förslag till
            en sådan lagreglering. Då kommer kostnads- och finansieringsfrågorna
            att behandlas.
          </note>
          <note>
            Anf. 124 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag tackar socialministern för svaret.
          </note>
          <note>
            Med anknytning till den förra debatten tycker jag att det är
            positivt att ett vårdlöneförslag nu uppenbarligen är på gång.
            Den frågan har också beröringspunkter till min fråga om socialministerns
            funderingar om en barnomsorgslag.
          </note>
          <note>
            Så sent som i november förra året uppgav
          </note>
          <note>
            Kommunförbundet att en lagreglering skulle innebära ett finansieringsbehov
            motsvarande över
          </note>
          <note>
            50 000 platser, vilket innebär över 4 miljarder kronor. Detta
            bekräftar SCB:s stora barnomsorgsundersökning för år 1992. Hur
            kan då socialministern i dag, några månader senare, tala om 10
            000 platser och påstå att det i rådande konjunkturläge snarast
            är ett lägre antal? Vad menar ministern? Är det fråga om en konjunkturanpassad
            barnomsorg?
          </note>
          <note>
            Jag anser det förvånande att socialministern räknar med en hög
            arbetslöshet för en långsiktig minskning av behovet av barnomsorg.
            Det är ju många kvinnor bland de arbetslösa, och det skulle avlasta
            den kommunala barnomsorgen. Jag vill i detta sammanhang understryka
            att föräldrarna skall ha valfrihet.
          </note>
          <note>
            Det är nu hög tid att ekonomiska förutsättningar ges för att
            föräldrar skall kunna välja barnomsorgsform för sina barn.
          </note>
          <note>
            Det kan gälla egen omsorg i hemmet, dagis, familjedaghem eller
            vad man tror är det bästa för barnet.
          </note>
          <note>
            Eftersom socialministern för drygt en vecka sedan just här i
            kammaren efterlyste kds synpunkter på dagis, vill jag säga att
            det väsentliga måste vara att vi har en bra kvalitet på den barnomsorg
            som erbjuds. Detta verkar jag för i kommunpolitiken och i den
            kommundel där jag har det politiska ansvaret. Jag hoppas att det
            inte är tankar om försämrad kvalitet i barnomsorgen som ligger
            bakom uppgiften om ett behov på 10 000 platser.
          </note>
          <note>
            I sitt svar har socialministern egentligen inte svarat på mina
            frågor. Därför vill jag slutligen ställa en fråga. När det gäller
            en reform, t.ex. vårdlön eller vårdnadsbidrag, där det finns olika
            uppfattningar om kostnaden har socialministern fram till alldeles
            nyss sagt nej. Men när det sedan gäller frågan om en barnomsorgslag
            kan ministern uppenbarligen utlova en sådan utan att, vad jag
            har sett, bemöda sig om att göra ekonomiska beräkningar eller
            undersöka vilka konsekvenser i övrigt en sådan lag kan få. Varför
            frångår Bengt Westerberg principen att verkligen ha fakta på bordet
            innan han går ut med sådana förslag?
          </note>
          <note>
            Anf. 125 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! När det gäller detta att gå ut med förslag utan
            att ha några principer eller fakta på bordet, är det fler som
            syndar på nåden, om nu detta skulle vara en synd.
          </note>
          <note>
            Något vårdlöneförslag är över huvud taget inte aktuellt. Det
            kommer vi inte ens att resonera om i den aktuella propositionen.
            Det är ett kds-förslag som regeringen inte på något sätt står
            bakom.
          </note>
          <note>
            När det gäller frågan om hur stor efterfrågan på barnomsorg är,
            har det tillkommit 27 000 platser under 1992. Det har naturligtvis
            påverkat situationen. Våra beräkningar bygger på den senaste barnomsorgsundersökningen
            som presenterades förra våren. Med utgångspunkt i den och med
            kunskaper om hur mycket som har tillkommit under året som gick,
            menar vi att i en normal konjunktursituation skulle vi ha ett
            behov på ytterligare upp till 10 000 platser. Nu under lågkonjunkturen
            är behovet mindre. Men det är alldeles riktigt att när tiderna
            blir bättre kommer efterfrågan att öka. Då behöver vi dessa dagisplatser.
          </note>
          <note>
            Jag håller inte med Dan Ericsson om att föräldrar inte har valfrihet.
            Det är klart att föräldrar har valfrihet i dag. Vem som helst
            kan välja att stanna hemma, men naturligtvis innebär det vissa
            ekonomiska uppoffringar. Tanken med ett vårdnadsbidrag är att
            de ekonomiska uppoffringarna skall bli något mindre. Det kan vi
            uppnå med ett vårdnadsbidrag, inte några andra avgörande mål.
          </note>
          <note>
            När det gäller detta med kostnader för barnomsorgen, tillhör
            de kommuner som har en sämre utbyggd barnomsorg nästan alltid
            vinnarna med den reform i skatteutjämningssystemet som vi har
            genomfört. Det beror på att tidigare gav vi direkta bidrag till
            ett antal kommuner för barnomsorg. De kommuner som hade en väl
            utbyggd barnomsorg har i dag förlorat en del. De som hade en dåligt
            utbyggd barnomsorg har tjänat på den här omfördelningen. Man kan
            säga att de redan på förhand fått kompensation för det krav på
            utbyggnad som kommer att ställas på dessa kommuner med den nya
            lagen.
          </note>
          <note>
            Anf. 126 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Bengt Westerberg säger att det inte handlar om ett
            vårdlöneförslag. Det är egentligen en semantisk fråga om vi kallar
            det vårdlön eller vårdnadsbidrag. Frågan är vad det egentligen
            innebär. Det handlar ju om ett bidrag som skall gå ut till alla
            småbarnsföräldrar. Därmed skall de få större möjligheter att själv
            välja barnomsorgsform.
          </note>
          <note>
            Bengt Westerberg säger att det inte finns några arbetsmarknadsskäl
            eller konjunkturskäl. Om inte jag minns fel sade Bengt Westerberg
            tidigare i debatten här i riksdagen att just arbetslösas och föräldraledigas
            barn som behöver barnomsorg skall inkluderas i barnomsorgslagen.
            Det strider litet mot den uppgift som lämnades nu.
          </note>
          <note>
            Jag har ytterligare en fråga som handlar om valfrihet och full
            behovstäckning. De som verkligen vill vårda barn hemma har inte
            den valfriheten i dag, trots att undersökning efter undersökning
            visar att de skall få detta. Varför inte börja i rätt ände då
            och och inte börja med denna barnomsorgslag? Varför inte skapa
            förutsättningar för småbarnsföräldrar att göra detta val? Det
            handlar ändå om ett vårdnadsbidrag.
          </note>
          <note>
            Anf. 127 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tycker faktiskt att det är litet märkligt att
            använda begreppet lön när vi talar om ett bidrag i storleksordningen
            2 000--2 500 kronor i månaden. De kvinnor som har lön bör ha mera
            betalt än så. Det är min grundläggande utgångspunkt. Däremot kan
            det vara mycket rimligt med ett bidrag för att hjälpa upp ekonomin
            för dessa familjer, liksom vi i dag redan har ett bostadsbidrag
            som till mycket stor del går just till dessa familjer som ett
            slags vårdnadsbidrag.
          </note>
          <note>
            Dan Ericsson säger, vilket är alldeles riktigt, att jag tycker
            att barn till arbetslösa föräldrar skall få fortsätta att gå på
            dagis åtminstone någon del av dagen. Det hindrar inte att det
            är många arbetslösa föräldrar som gärna behåller sina barn hemma.
            Det finns också föräldrar som inte kommer ut i arbete på grund
            av arbetslösheten. Därför leder arbetslösheten till en något mindre
            efterfrågan.
          </note>
          <note>
            Men vi är helt överens om att vi skall planera barnomsorgen för
            bättre ekonomiska tider och inte för den situation som vi har
            nu. Det kommer att krävas en viss utbyggnad framöver, men den
            är inte så stor som Dan Ericsson tror.
          </note>
          <note>
            Jag tycker att föräldrar har valfrihet. Man kan inte säga att
            den som väljer att stanna hemma och se efter sitt eget barn...
          </note>
          <note>
            Anf. 128 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Socialministern får gärna fullfölja vad han tänkte
            säga om valfriheten i sitt nästa inlägg.
          </note>
          <note>
            Jag tycker det är väsentligt att få veta inställningen där. Skall
            vi i första hand arbeta för en ökad valfrihet eller är det någon
            form av tvingande barnomsorgslag som skall cementera det system
            som finns i dag?
          </note>
          <note>
            Låt mig sedan återvända till min fråga om kostnaden och finansieringen
            för barnomsorgslagen. Vi har olika uppfattningar om hur många
            som kan finnas i den s.k. kön. SCB har en uppfattning om 50 000
            barn, Kommunförbundet hade i november en uppfattning om 50 000
            och
          </note>
          <note>
            Bengt Westerberg säger 10 000 och att det kanske kan vara lägre.
            Här skiljer det sig. Men dessa 10 000
          </note>
          <note>
            platser måste också kosta pengar. Hur har socialministern tänkt
            sig att finansiera detta?
          </note>
          <note>
            Anf. 129 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig ta den sista frågan först. De kommuner som
            har haft ett litet barnomsorgsbidrag tidigare, vilket ofta beror
            på att de har en dålig behovstäckning, har fått mer pengar redan
            i skatteutjämningsreformen. De har alltså fått kompensation från
            statsmakterna för att bättre kunna uppfylla målet om full behovstäckning
            i barnomsorgen. Jag menar att det inte behövs några ytterligare
            tillskott till den gruppen.
          </note>
          <note>
            Det är inte rimligt att säga att valfrihet skall innebära att
            oavsett vilket alternativ man väljer skall det bli samma ekonomiska
            utfall. Det är rimligt att det lönar sig att arbeta också för
            småbarnsföräldrar. Vi är möjligen överens om att det är rimligt
            att ge ett ytterligare tillskott, utöver det bostadsbidrag som
            vi redan har och som är en form av vårdnadsbidrag, till de familjer
            som föredrar att den ena föräldern, vanligen mamman, är hemma.
            Det målet skall vi arbeta mot. Så fort de samhällsekonomiska förutsättningarna
            finns skall vi genomföra ett sådant förslag. Men det är någonting
            annat än det vårdlöneförslag som kds har talat om.
          </note>
          <note>
            Anf. 130 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Socialministern talar här om en omfördelning mellan
            kommunerna.
          </note>
          <note>
            Socialministern kan väl ändå inte mena allvar?
          </note>
          <note>
            Skall de kommuner som lagt upp sin kommunalpolitik utifrån att
            skapa olika alternativa lösningar för barnomsorgen och kanske
            undanröjt kön, men som för den skull inte har institutioner, bestraffas
            för att de klarar det på ett bra sätt? Jag hoppas att jag uppfattade
            ministern fel på den punkten.
          </note>
          <note>
            Som jag sade inledningsvis är jag kommunalt engagerad och sitter
            mitt uppe i detta. Jag beställer barnomsorg efter det behov som
            finns. I den debatt som nu förs använder man detta emot mig. Varje
            barnstuga skall i stort sett finnas kvar oavsett behov och annat
            för nu kommer det en barnomsorgslag som skall tvinga politikerna
            att verkligen bevara just dessa ställen. Det är den osäkerheten
            som börjar sprida sig, inte minst hos kommunpolitiker.
          </note>
          <note>
            Innebär detta att vi skall få en lagstiftning som tvingar oss
            att cementera den barnomsorg som en gång har byggts upp?
          </note>
          <note>
            Anf. 131 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tror att en del av missförstånden i den här
            debatten beror på de illvilliga tolkningar som ibland förekommer.
            Det har naturligtvis aldrig varit aktuellt att vi skulle stifta
            en lag som innebär att kommunerna skulle vara nödgade att behålla
            varje barnstuga oavsett behovet. Har Dan Ericsson en enda sekund
            levt i den föreställningen hade det varit mycket lätt ta reda
            på fakta genom att telefonera till mig eller fråga någon av kollegerna
            i regeringen. Det är självfallet inte syftet.
          </note>
          <note>
            Sedan undrar Dan Ericsson om vi skall cementera en situation
            som gäller. Jag vet inte vad Dan
          </note>
          <note>
            Ericsson menar med att cementera situationen, men vi skall se
            till att vi har en barnomsorg av hög kvalitet och att det finns
            barnomsorg för de föräldrar som vill ha det i Sverige. Det är
            vår ambition. Vi tror att det krävs ett lagstöd för att vi skall
            kunna säkerställa att det finns barnomsorg för alla som efterfrågar
            detta. Det är därför regeringen kommer att lägga fram detta förslag
            om några månader.
          </note>
          <note type="speaker">
            Anf. 132 ANDRE VICE TALMANNEN:
          </note>
          <note>
            Jag medger ytterligare ett inlägg från vardera sidan.
          </note>
          <note>
            Anf. 133 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Bengt Westerberg säger att det är illvilliga rykten.
            Det är möjligt. Jag bara refererade den debatt som finns ute i
            verkligheten och som jag har att hantera som ansvarig kommunalpolitiker
            när jag skall försöka skapa en bra barnomsorg, och inte minst
            se till att vi har en bra kvalitet på de institutioner vi har.
            Då måste vi ha en bra personaltäthet.
          </note>
          <note>
            Det är just osäkerheten kring det här förslaget som sprider sig.
            Vi har ännu inte sett några som helst ekonomiska beräkningar eller
            någon konsekvensanalys över vad detta verkligen innebär.
          </note>
          <note>
            Det hade varit bra om vi hade kunnat få något besked på den punkten.
            Men det får vi uppenbarligen inte här i dag.
          </note>
          <note>
            För att sedan kommentera det sista om att cementera nuvarande
            situation, är det ju detta man gör om man inte skapar valfrihet
            genom en vårdlön eller ett vårdnadsbidrag, som regeringen planerar
            att lägga fram.
          </note>
          <note>
            Får vi inte den valmöjligheten, då har vi bara den kommunala
            barnomsorgen i nuvarande form. Det är därför det är så angeläget
            att få fram det här vårdnadsbidraget.
          </note>
          <note>
            Anf. 134 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det sker nu väldigt mycket inom barnomsorgen. Det
            är inte sant att vi, som Dan
          </note>
          <note>
            Ericsson säger, ''bara'' har den kommunala barnomsorgen. Tvärtom
            har vi under fjolåret sett en tillväxt av enskilda alternativ
            i en omfattning som aldrig tidigare. En mycket stor andel av de
            tillkommande 27 000 platserna finns just inom enskilda alternativ.
            Det växer alltså fram en mångfald på detta område, något jag ser
            mycket positivt på.
          </note>
          <note>
            Ett annat syfte med den lag vi nu planerar är just att säkerställa
            att kommunerna inte drar in bidrag till enskilda alternativ utan
            att vi faktiskt kan få en mångfald och därmed ökad valfrihet för
            föräldrarna. Så småningom skall vi också se till att det blir
            ett vårdnadsbidrag.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1992/93:439 om rätten till socialbidrag
          </note>
          <note>
            Anf. 135 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Robert Jousma har frågat mig vad jag tänker göra
            åt att man enligt socialtjänstlagen har rätt att söka socialbidrag
            i en kommun utan att man är svensk medborgare, bosatt eller mantalsskriven
            i kommunen i fråga.
          </note>
          <note>
            Kommunen har enligt 3 § socialtjänstlagen det yttersta ansvaret
            för att de som vistas i kommunen får det stöd och den hjälp de
            behöver. En biståndsprövning enligt 6 § omfattar alltid ett ställningstagande
            till frågan om behovet kan tillgodoses på annat sätt. Frågan gäller
            i vad mån den biståndssökande själv, annan person eller någon
            annan huvudman kan tillgodose behovet.
          </note>
          <note>
            Kommittén (S1991:07) om översyn av socialtjänstlagen har fått
            i uppdrag att överväga möjligheterna att bättre precisera socialtjänstlagens
            regler om rätten till bistånd.
          </note>
          <note>
            Kommittén kommer inom kort med ett delbetänkande, som bl.a. behandlar
            vistelsebegreppet och kommunens yttersta ansvar.
          </note>
          <note>
            Betänkandet kommer att remissbehandlas på vanligt sätt. Frågeställarens
            önskemål om initiativ är således redan tillgodosett.
          </note>
          <note type="speaker">
            Anf. 136 ROBERT JOUSMA (nyd):
          </note>
          <note>
            Herr talman! Statsrådet Westerberg! Att jag har ställt den här
            frågan beror närmast på en artikel i
          </note>
          <note>
            Svenska Dagbladet den 26 februari. Där skriver man om en finsk
            kvinna, som helt plötsligt dök upp i Tyresö kommun utanför Stockholm.
            Hon hade tydligen också sju barn med sig.
          </note>
          <note>
            Kvinnan har naturligtvis, som alla andra nordiska medborgare,
            rätt att flytta fritt mellan länderna.
          </note>
          <note>
            Men samtidigt har vi i det här landet någonting som heter utlänningslagen.
            Svenska myndigheter kan naturligtvis inte förhindra människor
            att söka bidrag, men däremot kan polisen enligt utlänningslagen
            avvisa dem som inte verkar ha tillräckligt med pengar när de anländer
            till Sverige.
          </note>
          <note>
            Då frågar jag mig: Måste polisen avvisa dessa människor vid färjeläget
            eller på flygplatsen? Kan man inte genom kommunens försorg ordna
            med avvisning när de här människorna dyker upp? I det här fallet
            uppger kvinnan själv att hon flyttat till
          </note>
          <note>
            Sverige för att vi har bättre bidrag här.
          </note>
          <note>
            Jag själv är en livlig förespråkare för nordiskt samarbete, i
            försvarssammanhang, näringspolitiskt och i olika andra sammanhang,
            men jag tycker inte att Sverige som det ser ut i dag på något
            ensidigt sätt har råd att importera socialfall med eller mot myndigheternas
            bättre vetande. Vad säger statsrådet om den problematiken?
          </note>
          <note>
            Anf. 137 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Bakgrunden till den här situationen är det avtal
            som finns mellan de nordiska länderna sedan 1954 och som innebär
            att människor kan röra sig fritt över gränserna. Vi har också
            särskilda avtal på det sociala området, som garanterar att man
            får samma rättigheter som medborgarna i det land man flyttar till
            ifall man kommer från ett annat nordiskt land.
          </note>
          <note>
            Det jag tycker man kan reagera emot är om det skulle visa sig
            att den kommun kvinnan kommer ifrån hade rekommenderat henne att
            flytta till
          </note>
          <note>
            Sverige. I så fall handlar det om en aktiv export av sociala
            problem till ett nordiskt grannland, och det skulle inte vara
            acceptabelt. Nu har vi inga indikationer på att det är så.
          </note>
          <note>
            Att medborgare från t.ex. Finland kommer till
          </note>
          <note>
            Sverige och delvis blir mottagare av sociala insatser här är
            inget nytt problem. Det här är inte första gången det inträffar.
            Vi har t.ex. många s.k.
          </note>
          <note>
            fyllegubbar, personer med alkoholproblem, som varje år tar båten
            över och vistas här under sommmaren och dyker upp på de olika
            härbärgena i Sverige. Problemet är alltså väl känt, och vi diskuterar
            fortlöpande i olika samarbetsorgan mellan Sverige och Finland
            hur vi skall möta de här sociala problemen. Dit hör naturligtvis
            också det sociala problem som den här kvinnan och hennes familj
            kan anses utgöra.
          </note>
          <note type="speaker">
            Anf. 138 ROBERT JOUSMA (nyd):
          </note>
          <note>
            Herr talman! I sådana fall finns det alltså inga belägg för sådana
            påståenden som på senare tid ofta har dykt upp i diskussioner
            kring dessa frågor, nämligen att de här människorna exporteras
            till
          </note>
          <note>
            Sverige med hjälp av finska myndigheter?
          </note>
          <note>
            Jag kan inte på något vis vidimera sanningshalten i tidningsartikeln,
            men jag utgår från att Svenska
          </note>
          <note>
            Dagbladet har undersökt saken rätt ordentligt.
          </note>
          <note>
            Enligt tidningen har den här kvinnan t.o.m. fått flyttbidrag,
            trots att hennes sociala situation var väl känd hos myndigheterna
            i Finland. Hon har tydligen flyttat runt mellan fem--sex--sju
            kommuner. Man skulle därför nästan kunna tro att det här var en
            medveten gärning, som de finska myndigheterna genomförde för att
            bli av med ett problem.
          </note>
          <note>
            Anf. 139 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Om det är på det sättet -- jag har inga belägg för
            det, utan jag säger det bara som ett hypotetiskt antagande --
            då finns det naturligtvis anledning för oss att ta upp saken med
            de finska myndigheterna. Jag tror också att de finska myndigheterna
            själva är ganska angelägna om att försöka ta reda på de närmare
            omständigheterna i detta fall. För den goda grannsämjans skull
            är det klart att vi inte önskar den här typen av komplikationer,
            som ofta skapar bristande förståelse för det nordiska samarbetet
            hos en bred allmänhet. Men vi har alltså inga belägg för att det
            är så att kvinnan blivit rekommenderad att flytta hit.
          </note>
          <note>
            Däremot är det säkert korrekt att kvinnan har sagt att hon vill
            flytta till Sverige och att hon har fått hjälp med kostnaderna
            i samband med flytten, men det är ju många många personer som
            har flyttat mellan våra länder och som har fått den typen av stöd
            från myndigheterna, i Finland och ibland kanske också i Sverige.
          </note>
          <note type="speaker">
            Anf. 140 ROBERT JOUSMA (nyd):
          </note>
          <note>
            Herr talman! Jag tycker att det är intressant att statsrådet
            säger att det förs diskussioner mellan svenska och finska myndigheter.
            Det finns ett regeringsråd på Social- och hälsovårdsministeriet
            i
          </note>
          <note>
            Helsingfors som säger att hon i princip anser att det är fel
            att betala dem som vill flytta utomlands. Det är förmodligen kritik
            mot den egna socialförvaltningen, eller vad de kallar den där
            borta. Hon säger däremot att det kan vara rätt i vissa särskilda
            fall, men hon preciserar inte vad hon menar med det. Samtidigt
            säger hon att varje kommun i Finland själv har rätt att bestämma
            sina regler för utbetalning av socialbidrag, och hon hävdar att
            det kommunala självstyret gör att Socialoch hälsovårdsministeriet
            naturligtvis har svårt att gå in och säga vad som är rätt och
            vad som är fel.
          </note>
          <note>
            Det kan ju inte vara något direkt schvung i de förhandlingar
            som det svenska socialdepartementet för med det finska, när finnarna
            själva medger att de på grund av sin lagstiftning inte bemästrar
            det här problemet.
          </note>
          <note>
            Anf. 141 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det förs naturligtvis inga förhandlingar i detta
            enskilda fall, lika litet som vi har förhandlat om andra enskilda
            fall. Däremot har vi fortlöpande kontakter med finnarna för att
            diskutera gemensamma problem, som finns bl.a. på det sociala området.
            De kontakterna kommer att fortsätta. Det är möjligt att det här
            fallet, även när man undersöker det närmare, reser vissa principiella
            frågor som det finns anledning att diskutera i de samarbetskontakter
            som förekommer med Finland, men detta kan jag inte redovisa här
            i kammaren nu. Jag har inte tillräcklig information för att kunna
            dra några sådana bestämda slutsatser.
          </note>
          <note type="speaker">
            Anf. 142 ROBERT JOUSMA (nyd):
          </note>
          <note>
            Herr talman! Jag får väl nöja mig med det svaret.
          </note>
          <note>
            Jag märker ju att varken statsrådet eller jag kommer längre i
            den här diskussionen, och kvällen börjar lida mot sitt slut.
          </note>
          <note>
            Jag skulle ändå gärna vilja att statsrådet undersöker den här
            frågan väldigt noga. Jag har 20--25 års erfarenhet från näringslivet,
            den privata sektorn, från både industri och byggnation. Jag tycker
            precis som statsrådet att finska fyllegubbar och finska socialfall
            är klart överrepresenterade i Sverige i förhållande till mängden
            finländare som bor här.
          </note>
          <note>
            Någonstans är det alltså något som är snett. Det kan helt enkelt
            vara att vi har för generösa regler för utbetalning av socialbidrag
            till sådana människor.
          </note>
          <note>
            Anf. 143 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig bara konstatera att det inte finns något
            som tyder på att generösare socialbidrag i ett land skulle leda
            till stora flyttningsströmmar. Vi känner till det här problemet,
            men problemet är av mycket ringa omfattning. Man kan inte börja
            ifrågasätta hela det avtal som finns inom Norden om den fria arbetsmarknaden
            och att människor kan röra sig fritt i Norden på grundval av en
            tidningsartikel och ett fall. Jag tycker därför inte att man kan
            dra några särskilt långtgående slutsatser av detta.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1992/93:395 om antalet ledamöter i landstingsfullmäktige
          </note>
          <note>
            Anf. 144 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Carl Fredrik Graf har frågat mig om jag är beredd
            att vidta åtgärder för att öka den kommunala självbestämmanderätten
            när det gäller möjligheten att besluta om antalet ledamöter i
            en kommuns högsta beslutande organ.
          </note>
          <note>
            Jag vill först erinra om att frågan har prövats i olika sammanhang.
            Riksdagen har ansett att det från demokratisk synpunkt är särskilt
            viktigt att de beslutande församlingarna i kommunerna har en bred
            medborgerlig förankring. Riksdagen höll fast vid denna ståndpunkt
            även när den nya kommunallagen antogs i juni 1991. I det sammanhanget
            pekade konstitutionsutskottet på att det i propositionen erinras
            om att en fast minimigräns för antalet ledamöter i fullmäktige
            skulle kunna fungera som en spärr mot småpartier.
          </note>
          <note>
            Förra året tillkallades Lokaldemokratikommittén. I
          </note>
          <note>
            kommitténs uppdrag ingår bl.a. att studera förändringar i antalet
            förtroendevalda i de kommunala organen och fullmäktiges roll i
            den lokala demokratin.
          </note>
          <note>
            Enligt vad jag har erfarit kommer kommittén att ta upp frågan
            om antalet förtroendevalda i fullmäktige mot bakgrund av de förändringsönskemål
            som har förts fram.
          </note>
          <note>
            Mitt svar är därför att jag inte är beredd att nu vidta några
            åtgärder av det slag som Carl Fredrik Graf efterlyser. I stället
            bör resultatet av
          </note>
          <note>
            Lokaldemokratikommitténs arbete avvaktas.
          </note>
          <note type="speaker">
            Anf. 145 CARL FREDRIK GRAF (m):
          </note>
          <note>
            Herr talman! Jag ber att få tacka statsrådet för svaret. Eftersom
            statsrådet begett sig till riksdagen denna sena kväll blott för
            denna fråga kan vi diskutera frågan litet grand. Svaret var kanske
            förutsägbart. Åtgärder är statsrådet inte beredd att vidta, men
            åsikter har hon säkert i den här frågan.
          </note>
          <note>
            Några följdfrågor: När skall kommittén vara klar med sitt arbete?
            Ett svar på den frågan har betydelse, för om man vill ändra på
            antalet ledamöter i fullmäktige skall det vara gjort senast i
            oktober. Bakgrunden till den fråga som jag framställt är just
            att antalet röstberättigade invånare i Hallands län ökat med 10
            000. Därmed kommer antalet mandat när det gäller landstinget att
            öka med 14. Den proportionen kan tyckas litet märklig.
          </note>
          <note>
            Vad tycker statsrådet? Skall det vara ett tvång i kommunallagen
            på den här punkten, eller skall man liksom i många andra sammanhang
            låta kommunerna själva få bestämma i de här frågorna?
          </note>
          <note>
            Anf. 146 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Kommittén skall lägga fram sina förslag senast den
            1 oktober.
          </note>
          <note>
            Jag vill naturligtvis inte föregripa vad kommittén kommer fram
            till. Men jag kan säga att jag kan förstå att de fasta tal som
            nu gäller enligt kommunallagen kan ställa till vissa bekymmer.
          </note>
          <note>
            Ibland måste ju antalet ledamöter öka med t.ex.
          </note>
          <note>
            40 %, därför att befolkningen ökar ganska minimalt när gränsen
            passeras. Det är just sådant som Lokaldemokratikommittén kommer
            att se över i syfte att undersöka om justeringar o.d. kan göras.
          </note>
          <note>
            Samtidigt vill jag betona att det är viktigt att det inte bakvägen
            införs en småpartispärr. I praktiken kan det bli så, om bara en
            minimigräns fastställs.
          </note>
          <note>
            Det tror jag skulle vara mycket olyckligt från demokratisk synpunkt.
          </note>
          <note type="speaker">
            Anf. 147 CARL FREDRIK GRAF (m):
          </note>
          <note>
            Herr talman! Jag skulle vilja ställa ytterligare en följdfråga,
            även om det jag undrar över måhända ligger litet utanför här:
            Finns det någon relation mellan antalet väljare och antalet ledamöter
            i de beslutande församlingarna? Och varför är i så fall antalet
            mandat i riksdagen konstant, trots att folkmängden i Sverige ökar
            ganska ordentligt?
          </note>
          <note>
            Anf. 148 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Om man fastlägger en minimigräns skall ett antal
            partier dela på det fastställda antalet mandat. Man kan kanske
            utgå från att många håller sig till minimigränsen. Det har visat
            sig att man gärna gör det inom de intervall som finns i dag.
          </note>
          <note>
            På det lokala planet växer det ju ofta upp partier som har ganska
            många företrädare bakom sig men som skulle ha väldigt svårt att
            föra fram sina åsikter i kommunalpolitiken om den här indirekta
            spärren infördes. Det är jag alltså tveksam till, men kommittén
            skall titta vidare på detta.
          </note>
          <note type="speaker">
            Anf. 149 CARL FREDRIK GRAF (m):
          </note>
          <note>
            Herr talman! Bara en sista reflexion. För Hallands del innebär
            detta i varje fall i och med nästa val att antalet mandat i landstinget
            kommer att öka med
          </note>
          <note>
            14. Det är en slutsats som kan dras, eftersom inga åtgärder skall
            vidtas innan
          </note>
          <note>
            Lokaldemokratikommitténs betänkande lagts fram.
          </note>
          <note>
            En annan slutsats som kan dras är enligt min tolkning av statsrådets
            svar att det finns en öppenhet när det gäller att se över dessa
            frågor och att kommuner och landstingskommuner i framtiden får
            möjlighet att själva i större utsträckning än som nu är fallet
            bestämma i de här frågorna -- om än med beaktande av de minsta
            partiernas förutsättningar.
          </note>
          <note>
            Anf. 150 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Ja, jag tror att det är viktigt att den här diskussionen
            förs. Vi har ju också den motsatta diskussionen, där man är bekymrad
            över att antalet förtroendevalda hela tiden minskar ute i kommunerna.
            Jag tycker att det är bra att allt det här tas upp i ett sammanhang
            och att det diskuteras i den parlamentariska kommittén. Sedan
            får vi återkomma till frågan.
          </note>
          <note>
            Överläggningen var härmed avslutad.
          </note>
          <note>
            22 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:160 till socialutskottet
          </note>
          <note>
            1992/93:164 till utrikesutskottet
          </note>
          <note>
            1992/93:167 och 174 till bostadsutskottet
          </note>
          <note>
            1992/93:176 till trafikutskottet
          </note>
          <note>
            1992/93:194 till utbildningsutskottet
          </note>
          <note>
            1992/93:211 till lagutskottet
          </note>
          <note>
            Skrivelse
          </note>
          <note>
            1992/93:204 till utrikesutskottet
          </note>
          <note>
            Redogörelserna
          </note>
          <note>
            1992/93:RR5 till finansutskottet
          </note>
          <note>
            1992/93:RR6 till utbildningsutskottet
          </note>
          <note>
            23 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1992/93:KU20
          </note>
          <note>
            Finansutskottets betänkande 1992/93:FiU10
          </note>
          <note>
            Utrikesutskottets betänkande 1992/93:UU3
          </note>
          <note>
            Försvarsutskottets betänkanden 1992/93:FöU6--
          </note>
          <note>
            FöU8
          </note>
          <note>
            Socialförsäkringsutskottets betänkande
          </note>
          <note>
            1992/93:SfU12
          </note>
          <note>
            Trafikutskottets betänkanden 1992/93:TU14--
          </note>
          <note>
            TU17
          </note>
          <note>
            Jordbruksutskottets betänkande 1992/93:JoU7
          </note>
          <note>
            Arbetsmarknadsutskottets betänkande
          </note>
          <note>
            1992/93:AU7, AU9 och AU15
          </note>
          <note>
            24 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1992/93:226 En ny skogspolitik
          </note>
          <note>
            Motion
          </note>
          <note>
            med anledning av redog. 1992/93:RB1
          </note>
          <note>
            Fullmäktiges i Riksbanken förvaltningsberättelse för år 1992
          </note>
          <note>
            1992/93:Fi91 av Ian Wachtmeister och Bo G
          </note>
          <note>
            Jenevall (nyd)
          </note>
          <note>
            25 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 8 mars
          </note>
          <note type="speaker">
            1992/93:447 av Lars Moquist (nyd) till socialministern om socialbidrag
            till nordiska medborgare:
          </note>
          <note>
            En finsk kvinna och hennes sju barn har flyttat till
          </note>
          <note>
            Sverige på bekostnad av socialkontoret i Järvenpää utanför Helsingfors.
            Det finsk socialkontoret har betalat drygt 25 000 kr för att kvinnan
            och hennes barn skulle flytta till Sverige. Det här är export
            av ett socialt problem anser socialdistriktet i Tyresö där kvinnan
            nu söker socialbidrag.
          </note>
          <note>
            Kvinnan lär inte ha någon anknytning till Sverige.
          </note>
          <note>
            Hon lär ha motiverat sitt beslut att flytta till Sverige med
            att vi har bättre bidrag här.
          </note>
          <note>
            Sverige skall självklart leva upp till de överenskommelser som
            finns om nordiska medborgares möjligheter att fritt bosätta sig
            i de nordiska länderna men ärendet med den finska sjubarnsmannan,
            som saknar möjlighet till egen försörjning i Sverige, visar på
            ett problem som kommunerna kan få svårt att hantera. Den finska
            kommunen har i princip försökt att köpa sig fri från ett ekonomiskt
            och socialt problem.
          </note>
          <note>
            Avser socialministern att vidtaga några åtgärder med anledning
            av det inträffade och i så fall vilka åtgärder?
          </note>
          <note>
            1992/93:448 av Kent Olsson (m) till kommunikationsministern om
            lotsstationen i
          </note>
          <note>
            Marstrand:
          </note>
          <note>
            En utredning inom Sjöfartsverket föreslår en indragning av lotsutkiken
            i Marstrand. Varje år sker mer än 5 000 fartygsrörelser förbi
            lotsstationen i Marstrand. En indragning av denna skulle innebära
            en sämre säkerhet till sjöss och kan få stora miljökonsekvenser.
            Även försvaret bör ha intresse av att lotsstationen är bemannad.
          </note>
          <note>
            Vilka åtgärder är kommunikationsministern beredd att vidta för
            att bibehålla den bemanning i lotsväsendet som även är av betydelse
            för försvaret och sjösäkerheten?
          </note>
          <note>
            1992/93:449 av Åke Carnerö (kds) till statsrådet
          </note>
          <note>
            Reidunn Laurén om bolagsrevision:
          </note>
          <note>
            Enligt uppgift från patent- och registreringsverket har mer än
            50 av landets auktoriserade revisorer uppdrag i över 300 aktiebolag.
            Några revisorer har t.o.m. mellan 500 och 600 uppdrag.
          </note>
          <note>
            Vi kan glädja oss åt den enorma kapacitet som revisorerna tycks
            besitta men även oroa oss över att kanske inte alla företag granskas
            tillräckligt noggrant. Bokföringslagens efterlevnad är nödvändig
            för en hälsosam ekonomi.
          </note>
          <note>
            Jag vill med bakgrund av ovanstående fråga justititeministern:
          </note>
          <note>
            Avser ministern att vidta några åtgärder med anledning av de
            framkomna uppgifterna?
          </note>
          <note>
            26 § Kammaren åtskildes kl. 19.07.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            ajourneringen kl. 16.21 och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
