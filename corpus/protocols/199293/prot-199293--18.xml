<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199293</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199293</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199293--18</head>
          <docDate when="1992-11-06">1992-11-06</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Tredje vice talmannen meddelade att Ulla
          </note>
          <note>
            Pettersson (s) avsagt sig uppdraget att vara ledamot i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            2 § Anmälan om kompletteringsval till vissa utskott
          </note>
          <note>
            Tredje vice talmannen meddelade att
          </note>
          <note>
            Socialdemokratiska riksdagsgruppen på grund av uppkomna vakanser
            anmält Odd Engström som ledamot i konstitutionsutskottet efter
            Ulla
          </note>
          <note>
            Pettersson, Jarl Lander som ledamot i trafikutskottet efter Margareta
            Winberg,
          </note>
          <note>
            Margareta Winberg som ledamot i jordbruksutskottet efter Göran
            Persson, Göran
          </note>
          <note>
            Persson som ledamot i näringsutskottet efter Anita
          </note>
          <note>
            Gradin, Birgitta Johansson som ledamot i EES-
          </note>
          <note>
            utskottet efter Anita Gradin, Ulla Pettersson som suppleant i
            konstitutionsutskottet efter Odd
          </note>
          <note>
            Engström, Sylvia Lindgren som suppleant i kulturutskottet efter
            Ulf Lönnqvist, Sigrid Bolkéus som suppleant i trafikutskottet
            efter Jarl Lander,
          </note>
          <note>
            Sylvia Lindgren som suppleant i näringsutskottet efter Anita
            Modin, Åke Selberg som suppleant i
          </note>
          <note>
            EES-utskottet efter Birgitta Johansson och
          </note>
          <note>
            Reynoldh Furustrand som suppleant i EFTA-
          </note>
          <note>
            delegationen efter Anita Gradin.
          </note>
          <note>
            Tredje vice talmannen förklarade valda till
          </note>
          <note>
            ledamot i konstitutionsutskottet
          </note>
          <note>
            Odd Engström (s)
          </note>
          <note>
            ledamot i trafikutskottet
          </note>
          <note>
            Jarl Lander (s)
          </note>
          <note>
            ledamot i jordbruksutskottet
          </note>
          <note>
            Margareta Winberg (s)
          </note>
          <note>
            ledmot i näringsutskottet
          </note>
          <note>
            Göran Persson (s)
          </note>
          <note>
            ledamot i EES-utskottet
          </note>
          <note>
            Birgitta Johansson (s)
          </note>
          <note>
            suppleant i konstitutionsutskottet
          </note>
          <note>
            Ulla Pettersson (s)
          </note>
          <note>
            suppleant i kulturutskottet
          </note>
          <note>
            Sylvia Lindgren (s)
          </note>
          <note>
            suppleant i trafikutskottet
          </note>
          <note>
            Sigrid Bolkéus (s)
          </note>
          <note>
            suppleant i näringsutskottet
          </note>
          <note>
            Sylvia Lindgren (s)
          </note>
          <note>
            suppleant i EES-utskottet
          </note>
          <note>
            Åke Selberg (s)
          </note>
          <note>
            suppleant i EFTA-delegationen
          </note>
          <note>
            Reynoldh Furustrand (s)
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1992/93:88 till finansutskottet
          </note>
          <note>
            1992/93:111 och 112 till lagutskottet
          </note>
          <note>
            1992/93:126 till finansutskottet
          </note>
          <note>
            Motionerna
          </note>
          <note>
            1992/93:K1--K3 till konstitutionsutskottet
          </note>
          <note>
            1992/93:Bo1--Bo13 till bostadsutskottet
          </note>
          <note>
            1992/93:Bo14 mom. 1 och 2 till konstitutionsutskottet
          </note>
          <note>
            mom. 3--5 till bostadsutskottet
          </note>
          <note>
            1992/93:Bo15 till bostadsutskottet
          </note>
          <note>
            1992/93:Bo16 mom. 1 till konstitutionsutskottet
          </note>
          <note>
            mom. 2 och 3 till bostadsutskottet
          </note>
          <note>
            4 § Svar på interpellation 1992/93:6 om flyktingpolitiken
          </note>
          <note>
            Anf. 1 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har ställt en rad frågor
            om flyktingpolitiken. Sten Andersson frågar hur länge vi har råd
            att behålla dagens asylpolitik med ett stort antal asylsökande,
            med hänsyn till de stora besparingar den svenska allmänheten nu
            måste acceptera. Avslutningsvis frågar Sten Andersson mig om jag
            är beredd att medverka till en förändring av asylpolitiken så
            att asyl i huvudsak endast beviljas konventionsflyktingar.
          </note>
          <note>
            Låt mig få börja med att klargöra några grundläggande förhållanden.
            I den debatt som förs förekommer en viss begreppsförvirring. Det
            kan naturligtvis vara förståeligt i flera fall, men jag har en
            känsla av att det alltför ofta inte är oavsiktligt, utan sker
            i syfte att åstadkomma inskränkningar i rätten till asyl.
          </note>
          <note>
            Det hävdas att den av regeringen förda asylpolitiken har lett
            till att flyktingströmmen till
          </note>
          <note>
            Sverige ökat kraftigt. Låt mig då slå fast att tillströmningen
            av asylsökande från övriga världen utom det forna Jugoslavien
            fortsatt att minska även sedan regeringen upphävde det s.k. 13-
          </note>
          <note>
            decemberbeslutet i slutet av förra året. Om det beslutet skall
            kunna tolkas som en signal till fler asylsökande att komma hit,
            borde tvärtom antalet asylsökande från andra delar av världen
            ha ökat igen. Så har icke skett.
          </note>
          <note>
            Med den situation som råder i Europa i dag har många länder,
            inte bara Sverige, fått ta emot ett stort antal asylsökande från
            just det forna
          </note>
          <note>
            Jugoslavien. Det vi har sett i f.d. Jugoslavien under de senaste
            15--16 månaderna är något helt unikt i
          </note>
          <note>
            Europas efterkrigshistoria. Ett djupt tragiskt inbördeskrig mitt
            i Europa har tvingat uppemot 3
          </note>
          <note>
            miljoner människor på flykt undan krig, terror och svåra umbäranden.
            Hundratusentals har sökt skydd i åtskilliga europeiska länder,
            som antingen är grannländer till det forna Jugoslavien eller som
            under efterkrigstiden haft betydande arbetskraftsinvandring av
            jugoslaver. Det är inte konstigt att detta även har påverkat Sverige,
            och detta återspeglar en djupt tragisk situation i det forna Jugoslavien.
            Det har också utsatt vår mottagning av asylsökande för mycket
            stora påfrestningar, men det har faktiskt inte sin grund i svensk
            asylpolitik.
          </note>
          <note>
            Om man granskar statistiken över asylsökande under de senaste
            åren kan man konstatera att ökningen är en direkt följd av kriget
            i det forna
          </note>
          <note>
            Jugoslavien. Under det första halvåret 1991 kom
          </note>
          <note>
            20 % av de asylsökande från det forna Jugoslavien.
          </note>
          <note>
            Under samma period i år utgjorde denna grupp
          </note>
          <note>
            85 % av de asylsökande. I fallet Jugoslavien tvingas vi konstatera
            att vi i hela Europa saknar beredskap att hantera denna typ av
            massflyktssituationer.
          </note>
          <note>
            Tillsammans med FN:s flyktingkommissarie och andra europeiska
            länder deltar Sverige i ett intensivt arbete som syftar till att
            människor som tvingas på flykt i sådana situationer skall kunna
            tas om hand och ges tillfälligt skydd i konfliktens närområde.
          </note>
          <note>
            Vi kan, som jag redan har anfört, vidare konstatera att övriga
            grupper av asylsökande i landet har fortsatt att minska. Om man
            räknar bort de asylsökande från det forna Jugoslavien, sjönk antalet
            övriga asylsökande från 26 710 under 1990
          </note>
          <note>
            till 14 125 under 1991. Under årets första nio månader har hittills
            kommit ca 10 000 asylsökande från andra länder än det forna Jugoslavien.
            Av dessa kom ca 2 000 från krigets Irak, främst kurder, och ungefär
            lika många från inbördeskrigets
          </note>
          <note>
            Somalia. Även här torde det vara svårt att bortse från den fruktansvärda
            verkligheten i dessa länder som den främsta förklaringen till
            att människor befinner sig på flykt. Några tusen av dem har även
            nått Sveriges gränser.
          </note>
          <note>
            Vilka är det då som får stanna i Sverige? I princip förekommer
            ingen arbetskraftsinvandring. 1991
          </note>
          <note>
            fick 18 600 asylsökande stanna i Sverige, men endast en dryg
            tredjedel som en följd av asylbestämmelserna i vår utlänningslag,
            3 636 som konventions- eller kvotflyktingar och 3 834 som de facto-flyktingar
            eller krigsvägrare. 11 693 fick stanna främst på grund av bestämmelserna
            om att man på humanitära skäl kunde få uppehållstillstånd efter
            lång tids väntan.
          </note>
          <note>
            Under det förra året har alltså de flesta som fått stanna i vårt
            land inte utgjorts vare sig av konventionsflyktingar eller de
            facto-flyktingar utan just av dem som inte haft skyddsbehov enligt
            utlänningslagens regler. Denna grupp har fått stanna på grund
            av administrativt långa handläggningstider och de regler om väntetidens
            betydelse som den förra regeringen införde. Detta är inte en politik
            som medverkar till att befästa respekten för det grundläggande
            i asylrätten, nämligen att ge skydd till dem som har behov. Att
            ge skydd till skyddsbehövande är emellertid innebörden av denna
            regerings beslut att upphäva
          </note>
          <note>
            13-decemberbeslutet och att avskaffa väntetidsreglerna.
          </note>
          <note>
            Under budgetåret 1990/91 fick vidare 21 991
          </note>
          <note>
            personer uppehållstillstånd på grund av anknytning. Endast en
            fjärdedel av dessa fick uppehållstillstånd på grund av anknytning
            till flykting.
          </note>
          <note>
            Sammanfattningsvis kan jag således konstatera att det inte är
            konventionsflyktingar eller de factoflyktingar -- dvs. människor
            som får stanna i Sverige för att de har behov av skydd -- eller
            anhöriga till dessa som utgör någon oöverkomlig invandringsvolym.
          </note>
          <note>
            Sten Andersson tar vidare upp frågan om regeringens beslut att
            ge asylsökande rätt att arbeta under utredningstiden, mot bakgrund
            av rådande situation på arbetsmarknaden. Jag vill här påminna
          </note>
          <note>
            Sten Andersson om att regeringspartierna, inkl.
          </note>
          <note>
            Moderata samlingspartiet, under lång tid drivit denna fråga.
            Syftet med beslutet är att motverka passiviteten bland de asylsökande
            och även att motverka en begynnande främlingsfientlighet.
          </note>
          <note>
            Rätten för asylsökande att arbeta under väntetiden skall inte
            påverkas av arbetsmarknadens upp- och nedgångar. Däremot är det
            självklart svårare för asylsökande att få ett arbete i rådande
            arbetsmarknadssituation.
          </note>
          <note>
            Regeringens förslag att inskränka möjligheten att ta barn i förvar
            i utlänningsärenden behandlas nu i socialförsäkringsutskottet.
            Förslaget innebär ett förbud att ta barn i förvar med undantag
            för de fall då det är fråga om avvisning med omedelbar verkställighet.
            Av Rikspolisstyrelsens egen undersökning framgår att en mycket
            stor andel av besluten om förvar av barn meddelas i just denna
            typ av ärenden. Det tyder på att behovet av att ta barn i förvar
            i andra typer av avlägsnandeärenden inte är särskilt framträdande.
            Enligt FN:s konvention om barnets rättigheter får frihetsberövande
            av barn tillgripas endast som en sista utväg och för kortast möjliga
            tid. Det är detta åtagande som har vägts mot strävan efter att
            snabbt och effektivt kunna verkställa lagakraftvunna avlägsnandebeslut.
            Här anser jag att hänsynen till barnen måste väga tyngst.
          </note>
          <note>
            Som svar på Sten Anderssons fråga angående en inskränkning av
            asylrätten så att den omfattar endast konventionsflyktingar vill
            jag först framhålla att Genèvekonventionen har utgjort och fortsätter
            att utgöra en omistlig grund för den globala flyktingpolitiken.
            Så även i vårt land. Man får emellertid inte glömma under vilken
            tid och under vilka förutsättningar konventionen kom till och
            att situationen i världen i dag ser annorlunda ut. Genèvekonventionen
            måste därför kompletteras, vilket inte minst de senaste årens
            utveckling i Europa med hotande massflyktssituationer klart visar.
            Även FN:s flyktingkommisarie har tagit upp frågan till diskussion.
          </note>
          <note>
            Mot bl.a. denna bakgrund avser regeringen att tillsätta en utredning
            för att se över invandrar- och invandringspolitiken i Sverige.
            Vi har under flera år kunnat se ett förändrat migrationsbeteende
            i världen, inte minst inom och till Europa. Svensk invandringsoch
            asylpolitik måste i framtiden i stor utsträckning formas i anslutning
            till och under medverkan i hur dessa frågor hanteras i ett samlat
            europeiskt sammanhang. Det är med den utgångspunkten som en översyn
            skall göras.
          </note>
          <note>
            Sverige medverkar aktivt i strävandena till en europeisk lösning
            och harmonisering av asylrätten.
          </note>
          <note>
            Sten Andersson tror att man löser dagens problem genom att inskränka
            rätten till asyl till att endast omfatta konventionsflyktingar.
            Det skulle inte tillgodose behovet att kunna ge dem som faktiskt
            är skyddsbehövande en fristad i vårt land. Det skulle vara oförenligt
            med en invandrar- och flyktingpolitik som, med regeringsdeklarationens
            ord, skall föras i en anda av internationalism och humanitet.
            -- Mot bakgrund av vad jag nu sagt är jag inte beredd att på det
            här stadiet ytterligare redogöra för hur morgondagens asylpolitik
            skall se ut. Frågan kräver en grundlig utredning.
          </note>
          <note type="speaker">
            Anf. 2 TREDJE VICE TALMANNEN:
          </note>
          <note>
            Jag får erinra om att även interpellationer numera besvaras och
            interpellationsdebatter förs från de tribuner som vi använder
            vid frågedebatter. Om kulturministern vill ta plats här framme,
            så följer vi den ordningen.
          </note>
          <note>
            Anf. 3 STEN ANDERSSON i Malmö (m):
          </note>
          <note>
            Herr talman! Jag tackar för svaret på min interpellation.
          </note>
          <note>
            För några år sedan blev man, om man yttrade det minsta av kritik
            mot svensk asylpolitik, genast insorterad i ett fack som innehöll
            rasister, fascister och andra mindre trovärdiga personer.
          </note>
          <note>
            Själv upplevde jag det 1988. Jag hade en förstaplacering på mitt
            partis valsedel i min valkrets, men den största tidningen i min
            hemstad uppmanade på ledarsidan mina väljare att stryka mig från
            valsedeln på grund av att jag just drev en politik som gick ut
            på att man skulle bevilja asyl i huvudsak åt flyktingar enligt
            Genèvekonventionens definition.
          </note>
          <note>
            Nu har detta klimat dess bättre ändrats. I dag kan vi, inte bara
            i anonyma insändare utan på ledarsidor och i ledande debattspalter,
            läsa en alltmer omfattande kritik mot dagens flyktingpolitik,
            en kritik av just det slag som jag i flera år har drivit.
          </note>
          <note>
            Det mest intressanta är att Invandrarverkets personaltidning
            i dag är fylld med kritik. Det måste vara rätt unikt, fru statsråd,
            att de anställda vid en svensk myndighet så kraftigt kritiserar
            det jobb de tvingas göra. I regel vill man ju inte såga av den
            gren man själv sitter på, men de är i dag mycket missnöjda. Det
            skulle vara intressant att höra statsrådets uppfattning om varför
            de så intensivt som de gör i dag kritiserar verksamheten.
          </note>
          <note>
            Herr talman! 1989 beslutade den förra regeringen att man just
            skulle bevilja asyl i huvudsak åt just konventionsflyktingar.
            I det instämde Moderata samlingspartiet och Centerpartiet, och
            mot det invände Folkpartiet, Miljöpartiet och det gamla kommunistpartiet.
            1991 i december tog man tillbaka detta beslut. Jag betraktar det
            som en total eftergift till Folkpartiet i de förhandlingar som
            då drevs. Dessutom strider det mot uppfattningen hos en majoritet
            av svenska folket -- det är klart dokumenterat.
          </note>
          <note>
            Vi har tidigare haft en felaktig asylpolitik. Vi kan notera att
            endast 8 % av dem som beviljades asyl i
          </note>
          <note>
            Sverige 1991 var flyktingar enligt
          </note>
          <note>
            Genèvekonventionen. En del -- ungefär 5 500 -- var släktingar,
            anhöriga till flyktingar. Jag måste därför ställa en fråga: Om
            man har agerat mot regimen i sitt land och tvingats fly därifrån
            -- hur kan det då vara så lätt att efter det att man har fått
            asyl i
          </note>
          <note>
            Sverige plocka hit sina släktingar? Det borde vara omöjligt,
            men tydligen fungerar det bra.
          </note>
          <note>
            Vi ger fortfarande fel signaler. Jämför vi antalet asylsökande
            i Norden finner vi att under 1992 till för någon vecka sedan har
            Finland tagit emot 1 000
          </note>
          <note>
            asylsökande, Danmark 1 700, Norge 2 400 och
          </note>
          <note>
            Sverige 60 000. Det måste vara något fel i signalsystemet! Man
            anser tydligen att det är betydligt lukrativare förhållanden i
            Sverige än i övriga Norden.
          </note>
          <note>
            En annan siffra som är intressant, herr talman, är att 1991 beviljades
            5 % av de asylsökande asyl i
          </note>
          <note>
            Schweiz, 15 % i Frankrike, 20 % i Holland och
          </note>
          <note>
            50 % i Sverige. Det måste vara någon nivå på signalerna!
          </note>
          <note>
            Låt mig även kommentera det statsrådet säger om arbete. Det är
            också en felaktig signal. Jag vet att mitt parti har drivit frågan
            att man skall låta asylsökande arbeta under utredningstiden. Jag
            kontrollerade emellertid i mars med riksdagens utredningstjänst
            om hur man gör i Europa i övrigt.
          </note>
          <note>
            Det finns inget land i Europa som gör framsteg på det här området.
            Samtliga länder skär ner på dessa möjligheter. Frankrike, Danmark
            har stoppat möjligheterna att arbeta under utredningstiden, och
            i Norge är möjligheterna mycket små. Så gör man i land efter land.
            När vi skall närma oss Europa gör vi precis tvärtemot.
          </note>
          <note>
            Det har också talats om att vi har infört visumtvång.
          </note>
          <note>
            Personer med vissa skyddsbehov skall ändock kunna få visum. Låt
            mig fråga statsrådet: Hur skall det här i praktiken gå till för
            den som verkligen behöver komma till Sverige från ett land som
            har visumtvång? De mest bevakade byggnaderna i ett land måste
            naturligtvis vara de utländska ambassaderna. Om man är en s.k.
            frihetskämpe måste man alltså gå in på en svensk ambassad och
            söka visum. Utanför ambassaden finns militärpolis.
          </note>
          <note>
            Det är således omöjligt att i praktiken få visum.
          </note>
          <note>
            Asylutredningar skall göras på svenska ambassader. Har man verkligen
            sådan kompetens?
          </note>
          <note>
            Jag har en hel rad ytterligare frågor, men jag ser att tiden
            inte räcker till.
          </note>
          <note>
            Avslutningsvis vill jag i alla fall ta upp frågan om förvar av
            barn. En familj som skall avvisas från
          </note>
          <note>
            Sverige får i regel fjorton dagar på sig att flytta härifrån.
            Familjen kanske vägrar, och polisen får syn på familjen på stan'.
            Med den nya föreslagna lagstiftnigen kommer polisen inte att kunna
            ta den här familjen i förvar. Hur skall polisen agera praktiskt
            i dessa fall framöver om den nya lagstiftningen blir gällande?
          </note>
          <note type="speaker">
            Anf. 4 LARS MOQUIST (nyd):
          </note>
          <note>
            Herr talman! När jag hörde kulturministerns svar fick jag en
            allmän känsla av att statsrådet försöker blanda bort korten genom
            att påpeka att antalet asylsökande med verkliga skyddsbehov --
            dvs. de som vi kallar för konventionsflyktingar enligt
          </note>
          <note>
            Genèvekonventionen -- inte har ökat, utan att hela flyktingströmmen
            består av jugoslaver. Javisst, det är rätt. Orsaken till att hela
            asylsystemet håller på att korka igen är flyktingströmmarna från
            det forna
          </note>
          <note>
            Jugoslavien.
          </note>
          <note>
            Kulturministerns långa svar försöker ge intrycket av att vi i
            Sverige inte kan råda över att flyktingströmmen från Jugoslavien
            råkat gå just till
          </note>
          <note>
            Sverige. Men visst beror det på den svenska attityden att så
            många sett Sverige som ett lämpligt land att fly till. Regeringen
            har helt passivt bara förklarat att den som söker asyl i Sverige
            kommer att få sin sak prövad individuellt och på ett objektivt
            sätt. Självklart skall man säga så, men man skall dessutom klart
            säga ifrån att allt tyder på att de som kommer från Jugoslavienområdet
            inte lär ha sådana skyddsbehov att asyl kommer att beviljas mot
            bakgrund av de svenska bestämmelserna.
          </note>
          <note>
            Om man hade sagt detta, vem tror då att kosovoalbanerna hade
            övergivit allt och rest 200
          </note>
          <note>
            mil genom Europa för att så småningom tvingas resa tillbaka?
            Samma sak gäller de som kommer från krigshärjade zoner i Bosnien-Hercegovina.
          </note>
          <note>
            Inte skulle dessa människor, som nu har kommit till
          </note>
          <note>
            Sverige, rest genom hela Europa för att få en tillfällig fristad.
            Om regeringen hade sagt ifrån --
          </note>
          <note>
            det man insett hela tiden -- att dessa människor inte kommer
            att rymmas inom asylbegreppet, hade de inte kommit till Sverige.
            De hade naturligtvis gjort som de allra flesta. De skulle ha sökt
            sig till lugna områden i sitt eget land eller tagit sin tillflykt
            till
          </note>
          <note>
            Kroatien.
          </note>
          <note>
            Närmare 700 000 människor har flytt till Kroatien.
          </note>
          <note>
            Sverige borde ha satsat sina pengar på att hjälpa människorna
            i deras egen närhet. Alla vet ju att vi hade kunnat hjälpa mångdubbelt
            fler om vi inte hade dragit in dem i det svenska asylsystemet.
          </note>
          <note>
            Regeringens passivitet har kostat skattebetalarna miljarder helt
            i onödan, och dessutom drar man både kosovoalbaner och bosnier
            vid näsan genom att så småningom tvinga dem att lämna vårt land.
          </note>
          <note>
            Och självfallet skall de lämna landet så snart det finns någorlunda
            säkra områden i deras hemland.
          </note>
          <note>
            Ytterligare ett exempel på regeringens feghet att stå för sina
            åsikter är beslutet att kräva visum av dem som kommer från Serbien
            och Montenegro. I
          </note>
          <note>
            stället för att säga att vi inte anser att de som kommer från
            Serbien--Montenegro har ett legitimt skyddsbehov och alltså skäl
            för att få en asylansökan positivt behandlad, kryper man bakom
            ett FN-beslut om att Serbien--Montenegro inte är successorstat
            efter Jugoslavien. Ett sådant hymlande tycker jag inte är värdigt
            en västerländsk rättstat som Sverige. Varför vågar man inte tala
            klarspråk? Är man rädd för FN:s dom, för svenska folkets dom ellr
            för jugoslavernas dom? Jag tror att alla skulle känna respekt
            för ärliga och rättframma svar från den svenska regeringen oavsett
            om man är positivt eller negativt inställd till flyktingmottagande
            och oavsett om man är svensk eller jugoslav.
          </note>
          <note>
            Anser statsrådet att vi behandlar dessa asylsökande jugoslaver
            på ett värdigt och korrekt sätt när vi genom vår tysta diplomati
            låter de asylsökande tro att de har en framtid i Sverige? Vi vet
            ju att de flesta som kommit hit och sökt asyl har trott att de
            skulle få stanna för gott. Nu håller man på att avvisa alla dessa
            kosovoalbaner. De har under lång tid invaggats i tron att de skulle
            få stanna, men nu skall de alltså avvisas. Vilka bekymmer innebär
            det inte för dem att nu efter så lång tid återvända till sitt
            hemland.
          </note>
          <note>
            Statsrådet påpekar säkert att förhållandena ändrats, bl.a. för
            krigsvägrarna. Man kan ju fråga sig varför vi över huvud taget
            skall befatta oss med krigsvägrare. Få vill ju ut i krig, men
            den som bor i ett land får väl acceptera sitt lands lagar och
            ta det straff som det medför när man vägrar att inställa sig för
            värnplikt. Varför skall vi lägga oss i det?
          </note>
          <note>
            Statsrådet kanske tycker att vi skall lägga oss i ett annat lands
            lagar, men jag tycker inte det. Det får i så fall lösas genom
            FN:s försorg.
          </note>
          <note>
            Den svenska signalpolitiken eller snarare uteblivna signalpolitiken
            har också andra dimensioner. Jag tänker på förslaget att förbjuda
            att barn tas i förvar och utformningen av beslutet att låta asylsökande
            få möjlighet att arbeta under asyltiden. Jag har alltid opponerat
            mig mot tanken på att det skulle vara vettigt att man skall få
            komma ut på den allmänna arbetsmarknaden medan man söker asyl.
          </note>
          <note>
            Däremot är det vettigt och rimligt att den asylsökande skall
            hjälpa till med sysslor på förläggningarna. Jag är medveten om
            att flera inom mitt eget parti har uttryckt sig på ett mindre
            nyanserat sätt i just den här frågan. Själv har jag dock konsekvent
            påpekat den felaktiga signal ett sådant besked ger. Vi fick ju
            också se resultatet i somras då 4 000 makedonier tog sig hit i
            akt och mening att ta sig in på den svenska arbetsmarknaden för
            att snabbt tjäna ihop en rejäl slant.
          </note>
          <note>
            Jag måste dock ge regeringen visst beröm för att den äntligen
            insett att de fickpengar man får vid helpension är för stora liksom
            de pengar man får när man sköter sin egen mathållning. Jag har
            som statsrådet väl känner till i Flyktingpolitiska Rådet yrkat
            på en halvering av bidragen för dem som har helpension, dvs. från
            31 till 15 kronor för ensamstående vuxna och motsvarande reducering
            för dem som även får bidrag för sin mathållning.
          </note>
          <note>
            Regeringen valde att reducera med 9 kronor för ensamstående med
            helpension och med mellan 5
          </note>
          <note>
            och 7 kronor per barn. Är det rimligt att en barnfamilj med två
            vuxna och fyra barn skall kunna få mat och husrum och dessutom
            92 kronor per dag i fickpengar? Det är inte att undra på att de
            asylsökande får pengar över för att skicka hem till anhöriga i
            sitt hemland. Vi vet ju att många gör så.
          </note>
          <note>
            Vad vill då Ny demokrati? Jo, vi vill ge temporära uppehållstillstånd
            till dem som flyr från krigshärjade zoner i sitt hemland, man
            bara för dem som bor på orter som är indragna i direkt krigsfara.
          </note>
          <note>
            För att utreda detta kanske man kan kunde söka temporärt uppehållstillstånd
            redan i sitt hemland.
          </note>
          <note>
            Sedvanlig asyl bör inte komma i fråga för människor från Jugoslavienområdet
            annat än i speciella undantagsfall. Ge i övrigt endast asyl till
            dem som har ett skyddsbehov i enlighet med 1951
          </note>
          <note>
            års Genèvekonvention. Det blir raka rör och ger signaler till
            presumtiva asylsökande att man måste ha tunga skäl för att få
            uppehållstillstånd i Sverige.
          </note>
          <note>
            Vi skulle då få en flyktingström som vi kan hantera och därmed
            verkligen ge dem som får asyl ett värdigt svenskt mottagande.
            Mycket tyder på att antalet flyktingar som skulle få asyl i Sverige
            skulle inskränka sig till kanske 10 000 människor per år.
          </note>
          <note>
            Men det vi främst vill göra är att se till att fler människor
            får sitt skyddsbehov täckt i omedelbar närhet av sitt hemland
            och med en generös hjälp förmedlad t.ex. genom FN eller annan
            organisation som kan vara lämplig i detta avseende. Tänk vad många
            vi hade kunnat hjälpa om vi hade kanaliserat hjälpen till närområdet
            i stället för att dra in dem i det svenska asylsystemet.
          </note>
          <note>
            Avslutningsvis ställer jag stora förhoppningar till att den parlamentarisk
            kommittén som kulturministern avser att tillsätta för att bereda
            den framtida asylpolitiken skall lyckas komma fram till ett resultat
            som har det svenska folkets stora stöd.
          </note>
          <note type="speaker">
            Anf. 5 CLAUS ZAAR (nyd):
          </note>
          <note>
            Herr talman! Det är nu ett år sedan Ny demokrati lyfte fram flyktingpolitiken
            i vår riksdag. Det var ett krav från en stor del av de svenska
            medborgarna som denna församling tidigare inte brydde sig om.
          </note>
          <note>
            Ny demokrati bemöttes då av de etablerade politikerna med en
            hel del negativa tillmälen av olika slag, som jag inte skall upprepa
            här.
          </note>
          <note>
            Faktum är att ledande politiker i denna kammare nu har erkänt
            att de tidigare har lagt locket på när det gäller resultatet av
            den förda flyktingpolitiken.
          </note>
          <note>
            Det har varit ett låt-gå-system, även om stödet för den förda
            politiken har varit ytterst minimalt bland medborgarna.
          </note>
          <note>
            Nu har riksdagens revisorer granskat invandrapolitikens inriktning
            och resultat. Ny demokrati har länge efterlyst en samlad redovisning
            över invandrarpolitikens kostnader, eftersom det som redovisas
            är en bråkdel av de verkliga kostnaderna. Bl.a. Svenska Dagbladet
            hade för länge sedan en rapport där man lade ihop invandrarkostnaderna
            hos själva invandrarverket och dessutom hos polisen och på angränsande
            områden. Men man kommer då inte alls upp i de belopp det är fråga
            om. Våra schablonberäkningar tyder på att kostnaderna kan närma
            sig 30--40
          </note>
          <note>
            miljarder. Jag hoppas att det nu kommer fram en rapport.
          </note>
          <note>
            Och jag hoppas att kulturministern inser allvaret i vår ekonomiska
            kris. I tisdags hade Expressen en redogörelse för de åsikter som
            cheferna för
          </note>
          <note>
            Invandrarverket och Arbetsmarknadsstyrelsen gemensamt framför.
            I deras brev krävs att rätten till asyl skall tolkas enligt Genèvekonventionens
            definition. Det är signalpolitik vi behöver, och en sådan har
            vi efterlyst. Det inträffade visar nu att det jäser ute bland
            medarborgarna och även bland chefer inom förvaltningen. Det är
            alltså en kris mellan förd politik och vad som önskas.
          </note>
          <note>
            Herr talman! Det finns ett behov av förändring.
          </note>
          <note>
            Riksdagsrevisorerna rapporterar bl.a. att kunskaperna i svenska
            språket hos invandrarna inte uppnår en tillräcklig nivå. Av drygt
            20 000 elever uppnår 32 % sfi-nivån. Resten antingen avbröt utbildningen
            eller underkändes. I det sammanhanget bör man påpeka att två tredjedelar
            avbröt utbildningen.
          </note>
          <note>
            Vi behöver skärpa kraven på kunskaper i svenska för våra invandrare.
            I kraven för att få bli svensk medborgare bör införas kravet att
            hjälpligt kunna svenska språket.
          </note>
          <note>
            Vidare måste invandrarpolitikens totala kostnader lyftas fram
            i ljuset. Socialbidragen till utländska medborgare överstiger
            3 miljarder. Hyresbidragen är då ej inräknade. Kostnaden för AMS-utbildning,
            förtidspensioner och sjukförsäkring är för våra utländska medborgare
            i vissa fall 50 % högre än för jämförbara grupper av svenska medborgare.
            Detta visar alltså att kostnaderna för flyktingmottagningen är
            mycket, mycket höga och i verkligheten blir högre än planerat.
          </note>
          <note>
            I rapporten talas det också om att kostnaderna för schablonbelopp
            som ges till kommunen vid flyktingmottagning i verkligheten är
            större, eftersom invandrarna flyttar från den ursprungliga kommunen.
            Kommunen gör sig alltså en god affär, tror kommunen -- och i verkligheten
            blir det så.
          </note>
          <note>
            Men vi måste ju se på den totala ekonomin för samhället. Vissa
            kommunalråd säger t.o.m att
          </note>
          <note>
            ''flyktingpolitiken kostar ingenting, den ger oss pengar''. Men
            en sådan finansiering från svensk flyktingpolitik tar jag avstånd
            från.
          </note>
          <note>
            Kritiken är mycket stark mot regeringen i den rapport som riksdagsrevisorerna
            har lagt fram. Jag vill fråga statsrådet om det inte nu är dags
            att ta en rejäl diskussion och snabbt ändra signalerna i flyktingpolitiken
            i den riktning som har föreslagits av cheferna för de två verken
            som jag tidigare talade om.
          </note>
          <note type="speaker">
            Anf. 6 BERITH ERIKSSON (v):
          </note>
          <note>
            Herr talman! Fram till dess att lagstiftningen ändrades så att
            även asylsökande kan få arbeta under väntetiden, var det en enstämmig
            kör som krävde just det. Nu kommer kravet från Sten
          </note>
          <note>
            Andersson i Malmö att de inte skall få arbeta. Att över huvud
            taget ha arbetsmarknaden som utgångspunkt när vi skall debattera
            flyktingpolitik tycker jag är direkt stötande. Skall vi ta emot
            flyktingar när vi behöver dem som arbetskraft, och skall vi välja
            vilka vi skall ta emot utifrån våra arbetsmarknadsbehov? Skall
            vi välja bort torterade, misshandlade och dem som haft långa fängelsevistelser
            därför att de är svåra att återanpassa och få in i produktion?
            Skall vi likställa människovärdet med produktionsvärdet?
          </note>
          <note>
            Sten Andersson och även andra talar om konventionsflyktingar
            enligt FN:s flyktingkonvention. Hur många är det som vet vad som
            står i den konventionen? Där står att med flykting avses en utlänning
            som befinner sig utanför det land som han är medborgare i, därför
            att han känner välgrundad fruktan för förföljelse på grund av
            sin ras, sin nationella tillhörighet eller på grund av sin religiösa
            eller politiska uppfattning och som inte kan, eller på grund av
            sin fruktan inte vill, begagna sig av sitt lands skydd. Sedan
            är det en bedömningsfråga hur välgrundad flyktingens fruktan är.
          </note>
          <note>
            Vi kan ta exempelvis Kosovo, som också tidigare talare har nämnt.
            Fram till 1989 hade Kosovo självstyre, eget parlament, egna skolor,
            tidningar, egen polis och eget universitet. Parlamentet är borta,
            serberna styr Kosovo direkt från Zagrev.
          </note>
          <note>
            Undantagstillstånd råder, tidningar är förbjudna.
          </note>
          <note>
            Alla statsanställda albaner har avskedats. Barnen får inte längre
            gå i statliga skolor. Nyligen dömdes
          </note>
          <note>
            19 personer till upp till sju års fängelse därför att de försökte
            bilda ett politiskt parti. Man sade att de därmed motarbetade
            den socialistiska fedrativa republiken Jugoslavien -- den som
            inte längre finns.
          </note>
          <note>
            Amnesty rapporterar dagligen om misshandel och arresteringar
            och om att albaner dödats av serbiska säkerhetsstyrkor. Amnesty
            varnar för att nästa katastrof sker i Kosovo.
          </note>
          <note>
            Om man bara bedömer flyktingen från Kosovo utifrån vad som står
            i flyktingkonventionen -- vad säger Sten Andersson och ni andra
            då? Dessutom finns det andra konventioner -- FN:s konvention om
            mänskliga rättigheter, barnkonventionen, tortyrkonventionen. Anser
            ni att vi skall säga upp de konventionerna? Skall vi, därför att
            det kommer många flyktingar, bara höja ribban? Om vi slipper konfronteras
            med lidandet så existerar det inte, verkar det vara många som
            tycker.
          </note>
          <note>
            Om Sverige skall kunna agera som pådrivare i ett gemensamt arbete
            i Europa för att ge skydd åt människor på flykt, då måste vi ju
            själva följa konventionerna. Rätten att söka och få asyl är en
            av de viktigaste mänskliga rättigheterna.
          </note>
          <note>
            Och varför inte jämföra oss med Kroatien i dag?
          </note>
          <note>
            Här gjordes en jämförelse med Finland, Danmark och Norge. Om
            vi jämför oss med Kroatien, skulle vi behöva ta emot 1,3 miljoner
            flyktingar.
          </note>
          <note>
            Jag vill också fråga Birgit Friggebo om den vädjan som har gått
            ut från flyktingkommissarien om att hon skall ta ut 5 000 lägerfångar.
            Vad har Sverige svarat UNHCR på det? Vilka skall ha rätt att komma
            hit som anhöriginvandrare? Är det bara svenska medborgare som
            skall ha rätt att gifta sig med och ta hit en person från ett
            utomeuropeiskt land? Skall det vara gamla arbetskraftsinvandrare?
          </note>
          <note>
            Skall man ha vistats här en viss tid innan man får ta hit en
            anhörig? Jag tycker att det är bedrövligt att vi aldrig lär oss.
          </note>
          <note>
            Jag var med i Klarspråk för någon vecka sedan.
          </note>
          <note>
            Efter det har jag fått en del tackkort från gamla människor.
            De påpekar att de minns hur det var på
          </note>
          <note>
            1940-talet.
          </note>
          <note>
            Många hänvisar till vår ekonomiska situation. Vi har i dag en
            situation som liknar den vi hade på
          </note>
          <note>
            1930-talet. Men måste vi med något slags lagbundenhet också återgå
            till 1940-talets främlingsfientlighet?
          </note>
          <note type="speaker">
            Anf. 7 GUSTAF VON ESSEN (m):
          </note>
          <note>
            Herr talman! Jag tror att de flesta svenskar, inkl. de flesta
            riksdagsmän, ställer upp på en human flyktingpolitik. Vi har,
            tror jag, ett gott stöd för detta hos de flesta svenskar. Men
            politiken måste vara konsistent och begriplig. Realism och humanism
            går att förena. Därför tycker jag att det är bra med den öppna
            debatt som nu har kommit till stånd. Det är viktigt att man nu
            öppet diskuterar de problem och möjligheter och de positiva inslag
            som finns i flyktingpolitiken. Hittills har pressens roll varit
            relativt tveksam, tycker jag. Man har närmast förföljt dem som
            antytt en annan åsikt än den som är den för dagen riktiga.
          </note>
          <note>
            Vi kan väl ändå konstatera att signalsystemet i dag inte fungerar
            riktigt bra. Människor kan inte riktigt förklara skillnaden mellan
            vad som är konventionsflyktingar och vad som är de factoflyktingar.
            Dessutom kan man väl säga att den stora andel asylsökande som
            är anhöriga faktiskt också är svår att definiera. Vårt anhörighetsbegrepp
            är kanske det mest generösa i hela Europa och väldigt många --
            nästan huvuddelen -- av dem som får asyl här är anhöriga. Det
            är naturligtvis svårt för många att förstå.
          </note>
          <note>
            Vi har faktiskt -- det har också påpekats här -- ett inhumant
            inslag. Människor kommer hit, man utreder dem, man placerar dem
            på förläggningar --
          </note>
          <note>
            ibland under rätt tråkiga förhållanden -- och sedan utvisar man
            dem. Jag kan inte riktigt se humaniteten i detta. Man borde på
            något sätt försöka ytterligare öka takten på utredningarna, eller
            införa något slags begränsning eller uppstramning.
          </note>
          <note>
            Vi ser också hur kostnaderna har ökat väsentligt.
          </note>
          <note>
            Även det är något som människor har svårt att acceptera i dagens
            mycket pressade situation.
          </note>
          <note>
            Revisorerna har, som också påpekats, kritiserat verksamheten
            svenska för invandrare samt snabbheten och effektiviteten när
            det gäller integreringen av flyktingarna i samhället.
          </note>
          <note>
            Detta är en del av de problem som finns, men mycket görs också
            åt dem. Det sker hela tiden ett arbete från regeringens och riksdagens
            sida för att komma till rätta med detta. Jag vill bara peka på
            vilka problem som ändå finns eftersom invandrarministern har aviserat
            en utredning. Vi välkomnar, och har också bett att få, den utredningen.
            Man borde kunna använda den gamla propositionen, nr 195, som utgångspunkt.
            Det är också viktigt att vi snabbt får en utredning som kan arbetar
            effektivt med tillräckliga resurser så att vi får ett förslag
            så fort som möjligt.
          </note>
          <note>
            Från moderaterna anser vi att man måste göra en viss skärpning
            av flyktingbegreppet. Vi måste också kanske satsa mer på UNHCR
            genom ytterligare resurser. Det har vi ju föreslagit tidigare
            under åren. Man borde undersöka om man kan öka andelen kvotflyktingar
            och om man kan öka andelen handikappade flyktingar som vi skulle
            kunna ta emot här i Sverige och integrera i vårt samhälle. Men
            inte minst måste vi ta ställning till hur vi skall tackla den
            stora ström av flyktingar som kan komma om Ryssland faller ihop.
          </note>
          <note>
            Detta är bara några av de punkter som vi hoppas skall komma med.
            Men vi måste också försöka få till stånd en samordning av flyktingpolitiken
            med övriga länder i Europa så att Sverige inte blir det enda land
            att komma till om man känner att man måste lämna sitt land. Just
            nu är det faktiskt så att det i mycket stor utsträckning är till
            Sverige man kommer om man känner att problemen i hemlandet börjar
            bli alltför stora. Det är det signalsystemet som det är viktigt
            att ändra på.
          </note>
          <note type="speaker">
            Anf. 8 PETER KLING (nyd):
          </note>
          <note>
            Herr talman! Det har pratats mycket om humanitet i dag. Vad är
            humanitet? Har svensk flyktingpolitik varit human mot dem som
            kommit hit? Nej, det vill jag bestämt påstå att den inte har varit.
          </note>
          <note>
            Jag skall ge ett exempel. Låt oss säga att vi har problem här
            i Sverige och att jag flyr med min familj härifrån -- låt oss
            säga till Tyskland. Där blir
          </note>
          <note>
            Peter Kling mottagen med sin fru och sina tre barn och placerad
            i en flyktingsluss ett antal månader, därefter i en flyktingförläggning.
            Under denna tid --
          </note>
          <note>
            ett till tre år -- lever jag i ständig ovisshet, om jag får asyl
            eller inte. Nu har jag tur -- jag tillhör de människor som har
            tur -- efter de här åren och får asyl. Då blir jag placerad i
            en kommun, låt oss säga
          </note>
          <note>
            Hamburg. Där skall jag börja läsa tyska språket.
          </note>
          <note>
            Vad jag vill när jag kommer till Tyskland är att få en snabb
            behandling av mitt ärende, snabbt komma in i det tyska samhället
            och framför allt lära mig tyska språket. Det är självklart. Hur
            skall jag och min familj kunna klara oss om vi inte kommer in
            i det tyska samhället så snabbt som möjligt? Sedan kan jag tänka
            mig att lära mina barn mitt hemspråk.
          </note>
          <note>
            Det finns ingen anledning att man skall ge oss hemspråksundervisning.
            Det viktigaste är att jag kommer in i det tyska samhället eftersom
            jag skall bo där ett visst antal år.
          </note>
          <note>
            När jag kommer till Hamburg börjar jag alltså först läsa tyska.
            Jag läser tyska under ett år, och vad gör jag? Jo, jag går ut
            på något fik och träffar mina gelikar. -- Jag träffar Lars Moquist,
            som också har flytt från Sverige. -- Vi sitter och fikar. Vad
            får svenskarna då för rykte? Jo, den tyske
          </note>
          <note>
            Mercedesarbetaren kommer hem efter jobbet och säger: Jävla svenskjävlar.
            Han tror ju att vi är där för att utnyttja samhället. Men det
            är ju inte vårt fel; det är den tyska regeringens fel som driver
            en sådan felaktig flyktingpolitik. Det är precis vad vi har gjort
            här i Sverige. Det kallar jag inhumant.
          </note>
          <note>
            Jag vill ta upp ytterligare en aspekt. Det gäller kosovoalbanerna
            och många ekonomiska flyktingar som kommer hit till Sverige. De
            säljer allt de äger och har - och det är inte mycket -- och kommer
            hit och får gå igenom samma process som dem som söker asyl, i
            två tre år, för att sedan bli hemskickade. Är det humant? Definitivt
            inte. Jag skulle vilja säga att det är på gränsen till skandal
            att behandla människor på det viset.
          </note>
          <note>
            Vi i Ny demokrati anser därför att man borde ge dessa människor
            ett bidrag så att de frivilligt kan återvända till sina forna
            hem; de som ändå skall hem. Ge dem ett startbelopp så att de kommer
            i gång. Vi borde skämmas att skicka i väg människor till ingenting.
            Det var allt jag ville säga när det gäller humaniteten.
          </note>
          <note>
            Anf. 9 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Den ställda interpellationsfrågan gällde flyktingpolitiken
            och inte hela invandrarpolitiken. Jag har i mitt svar ändå sagt
            att vi borde ha en utredning där både invandrings- och invandrarpolitiken
            ses över. Nu koncentrerar jag mig emellertid på flyktingpolitiken.
            Sten
          </note>
          <note>
            Andersson i Malmö driver åtminstone sin politik oberoende av
            konjunkturer, till skillnad från en del andra.
          </note>
          <note>
            Vi har flera undersökningar som visar att majoriteten av det
            svenska folket är beredd att ge skydd åt skyddsbehövande. Det
            är då för mig litet obegripligt att man i sin kritik när det gäller
            flyktingpolitiken tar sikte på just de delar i våra bestämmelser
            i utlänningslagen vilka är inriktade på att ge skydd åt människor
            som har detta behov.
          </note>
          <note>
            Det nämndes att man i Invandrarverkets tidning kan läsa att det
            finns kritik. Javisst! Det är bra att kritik kommer fram. Jag
            har själv varit kritisk mot hur flyktingpolitiken har lagts upp.
            Jag har emellertid tagit missförhållandena till intäckt för att
            åstadkomma förändring. Vi har exempelvis avskaffat den s.k. vistelsetidspraxisen
            här i landet.
          </note>
          <note>
            Av de 18 000 flyktingar som fick stanna i Sverige förra året
            fick merparten, ca 11 000, stanna därför att de hade väntat länge.
            Det är ingen inriktning på människor som är i behov av skydd,
            tycker jag.
          </note>
          <note>
            Kort vill jag gå igenom ytterligare några saker, först rätten
            till att arbeta under väntetiden. Litet olika regler gäller i
            olika länder. I Tyskland har man tidigare haft möjliget att försörja
            sig under väntetiden, sedan avskaffades den möjligheten.
          </note>
          <note>
            Det infördes t.o.m. ett femårigt moratorium. I en del delstater
            är man nu på väg att återinföra rätten till att arbeta under väntetiden,
            därför att det annars leder till utnyttjande av de asylsökande,
            det leder till svarta pengar och att arbeta svart.
          </note>
          <note>
            Asylutredningar skall inte göras på svenska ambassader, men däremot
            måste det finnas skyddsmöjligheter för de människor som kan tänkas
            behöva skydd på grund av FN:s regler att
          </note>
          <note>
            Serbien-Montenegro inte skulle vara successorstat till det forna
            Jugoslavien.
          </note>
          <note>
            Lars Moquist pekar egentligen på behovet av bristen på samordning
            av flyktingpolitiken i
          </note>
          <note>
            Europa. Den borgerliga regeringen och jag har varit mycket aktiva
            när det gällt att försöka åstadkomma någon typ av europeiskt överenskommelse
            eller konvention, så att vi i
          </note>
          <note>
            Europa tillsammans skall kunna lösa problem som uppstår när den
            typen av massflyktsituation uppstår som den i kriget i Jugoslavien.
            Vi kan inte stoppa huvudet i sanden och säga att detta problem
            inte existerar. Människor flyr ju, de lämnar sina hembygder och
            ger sig i väg till andra länder.
          </note>
          <note>
            Detta problem måste vi lösa tillsammans. Denna fråga har drivits
            i ESK, vid Wienkongressen, i EG
          </note>
          <note>
            och i HCR. Detta komplement måste vi få till vår flyktingpolitik
            och utlänningslagstiftning. Det räcker inte med att säga att det
            vi gör bygger på
          </note>
          <note>
            Genèvekonventionens beslut. Utgångspunkten var en helt annan
            efter andra världskriget. Då handlade det nämligen ganska mycket
            om att ge förföljda människor i de kommunistiska staterna asyl
            i de västliga staterna. Världen ser inte ut så i dag. Den ser
            annorlunda ut, och därför måste det finnas ett komplement baserat
            på den verklighet som vi har.
          </note>
          <note>
            Vi kan inte bara säga att vi skall behandla de asylsökande här
            i Sverige som vi vill, när vi har träffat internationella överenskommelser
            och gjort internationella åtaganden om att pröva människors ansökningar
            om asyl för att få skydd i vårt land. Vi kritiseras för att vi
            följde FN:s beslut om att
          </note>
          <note>
            Belgradregeringen inte skulle överta det forna
          </note>
          <note>
            Jugoslaviens olika internationella och bilaterala avtal. Det
            skall vi strunta i sägs det, men mänskliga rättigheter, som också
            är internationella åtaganden, skall vi arbeta för.
          </note>
          <note>
            Lars Moquist säger: Om det uppstår ett flyktingbehov i Jugoslavien,
            får väl FN sköta om det. Skall inte Sverige uppfylla de internationella
            konventionerna som Sverige skrivit under? Vad är det för anpassningspolitik
            till dagsländor, där internationella överenskommelser inte betyder
            någonting, där beslut i FN inte betyder någonting?
          </note>
          <note>
            När det sedan ''bränner till'' skall FN ändå ta hand om problemen.
            Och vi här i Sverige skall bli av med dem.
          </note>
          <note>
            Vi kan ju inte avskaffa verkligheten. Ibland hör man diskussioner
            om Kosovo precis som om verkligheten inte fanns, som om dessa
            människor inte fanns, som om förtrycket inte fanns, som om oron
            för hårda fängelsestraff inte fanns, och som om risken för att
            kallas in i den serbiska armén för att förtrycka sig själva inte
            fanns. Det handlar här om en verklighet där människor lider, och
            jag blir litet ledsen när Claus Zaar bara diskuterar ekonomi.
            Det gör ett intryck av rostfritt stål på mig att man inte kan
            säga ett enda ord till stöd för dessa lidande, som tvingas ge
            sig ut på vägarna från sina hem och hembygder.
          </note>
          <note>
            Anf. 10 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Jag noterar till min glädje att jag i varje fall
            inte betraktas som konjunkturbetonad i mitt agerande. Statsrådet
            sa att hon var tacksam för den kritik som hade uppkommit, även
            den interna kritiken inom Invandrarverket. Statsrådet säger vidare
            att man inte strikt kan följa
          </note>
          <note>
            Genèvekonventionen.
          </note>
          <note>
            Det är emellertid precis motsatsen till vad jag läste i morse
            att generaldirekten för nämnda verk vill göra. På Invandrarverket
            borde rimligtvis denna kunskap finnas. Generaldirektören säger
            att man skall göra bedömningar utifrån
          </note>
          <note>
            Genèvekonventionen, och att ett sådant agerande ger tydliga och
            klara signaler till omvärlden. Om man inte kan lita på i det här
            fallet den högsta anställda tjänstemannen undrar jag vem man skulle
            kunna lita på.
          </note>
          <note>
            Jag har ställt många frågor, och det är svårt att hinna svara,
            men statsrådet svarade inte på frågan om polisen som hade fått
            ta hand om ett beslut om avvisning för en viss familj. Om den
            familjen inte vill att dess barn skall åka polisbil, så kommer
            de inte härifrån heller.
          </note>
          <note>
            En annan intressant fråga i det här sammanhanget är barnförvar.
            Låt oss säga att en tysk kvinna kommer till Sverige. Hon begår
            ett grovt narkotikabrott och blir dömd till fem års fängelse och
            utvisning därefter. Med tanke på den nya lagstifting som statsrådet
            nu föreslår undrar jag om denna kvinna kan utvisas ur riket om
            hon under fängelsetiden föder ett barn och därefter nekar till
            att låta barnet omhändertas. Jag har fått denna fråga av jurister
            och polismän, och det skulle vara mycket intressant och klargörande
            om jag kunde få ett svar här i dag av statsrådet. Taletiden är
            kort, varför jag återkommer till Berith Eriksson i nästa replik.
          </note>
          <note type="speaker">
            Anf. 11 PETER KLING (nyd):
          </note>
          <note>
            Herr talman! Statsrådet Birgit Friggebo sade alldeles nyss att
            många människor ger sig av från sina hemländer och har det svårt.
            I det instämmer jag givetvis. Många människor ger sig emellertid
            av även på grund av ekonomiska problem i deras hemländer. Även
            det är i och för sig problematiskt, men det är ännu värre att
            vi tar hit dessa människor för att låta dem lida ytterligare några
            år och därefter skicka hem dem till ingenting.
          </note>
          <note>
            Jag vill nu ställa en fråga till Birgit Friggebo: Skulle regeringen
            kunna tänka sig att ge en engångssumma till dessa människor, i
            stället för att ha en lång handläggningstid på ett, två eller
            tre år?
          </note>
          <note>
            Vid vissa överklaganden dröjer det faktiskt så pass länge. Skulle
            Birgit Friggebo kunna tänka sig att ge den signalen till de människor
            som sitter i förläggningarna att de kan få ett visst startbelopp
            om de åker hem, så att de kan klara sig något år på det?
          </note>
          <note type="speaker">
            Anf. 12 BERITH ERIKSSON (v):
          </note>
          <note>
            Herr talman! Den fortsatta debatten har från en del håll ungefär
            gått ut på hur vi skulle kunna stänga dörren utan att uppfattas
            som alltför brutala. Innan vi stänger dörren, innan vi kan säga
            att vi inte har problemet alldeles in på oss, måste vi söka gemensamma
            europeiska lösningar. Då tycker jag verkligen att de olika partierna
            skulle vara väl förberedda med sina krav för att stödja Sveriges
            krav vid det ESK-möte som börjar i december.
          </note>
          <note>
            Vi skall ha en öppen debatt. Det tycker jag att vi alltid har
            haft. Vi har alltid fått angripa felaktiga påståenden, okorrekta
            uppgifter och tyckande.
          </note>
          <note>
            Sedan vill jag säga att de som kom hit efter andra världskriget
            inte hade starkare asylskäl än vad exempelvis kosovoalbaner i
            dag har.
          </note>
          <note>
            Jag vill kommentera frågan om vad FN är. Vi är en del av FN.
            FN är så starkt som medlemsländerna gör det till. När man talar
            om att sända signaler gäller det väl också om vi vill få slut
            på eländet där nere. Vi skall tänka oss för vilka signaler vi
            sänder till de styrande i Serbien. Om vi kallar dem som söker
            vårt skydd för ekonomiska flyktingar -- vi talar om dem som vi
            gör om charterresor -- noteras det naturligtvis av de styrande
            i Serbien. Då tycker de att de kan fortsätta med förtrycket, för
            Europas länder reagerar inte -- de gör ingenting för att försöka
            få slut på det hela. Varför inte från svenskt håll kräva att man
            sätter in en FN-styrka i Kosovo, innan det blir som i Bosnien?
          </note>
          <note>
            Det här är inte en debatt om hemspråksundervisningen, men jag
            vill påpeka att den som talar tyska talar ett världsspråk. Svenskan
            är inget världsspråk. Om någon i Sverige kan exempelvis arabiska
            eller kinesiska, har hon eller han direkt kontakt med en fjärdedel
            med jordens befolkning. Vi skall vara rädda om och ta vara på
            möjligheten att få ett land med människor som talar många språk.
          </note>
          <note>
            Jag har inga fler repliker. Jag kan precis föreställa mig att
            Sten Andersson i Malmö kommer med sina
          </note>
          <note>
            Östeuropapåhopp. Tyvärr kan jag inte bemöta honom.
          </note>
          <note type="speaker">
            Anf. 13 CLAUS ZAAR (nyd):
          </note>
          <note>
            Herr talman! Jag tackar Birgit Friggebo för att hon har gett
            mig titeln rostfritt stål. Jag uppfattar det så, att hon har utnämnt
            mig till stålmannen i flyktingpolitiken. Jag står väl för det.
            Jag kommer att tala litet grand om vad jag har gjort som stålman.
          </note>
          <note>
            Jag har varit på flyktingförläggningar. Jag har varit i Ystad
            och intervjuat kosovoalbaner och sådana som kommer från Bosnien-Hercegovina.
            Jag kunde konstatera i mina intervjuer, med hjälp av tolk, att
            kosovoalbanerna klart deklarerade -- dem jag hann tala med --
            att det är bra att stanna här, de vill stanna här. De som kom
            från Bosnien-Hercegovina meddelade att de stannar men åker gärna
            tillbaka till närområdet om de kan få FN:s beskydd. Man kan klart
            konstatera att det är ekonomiska flyktingar som har varit och
            är på väg hit.
          </note>
          <note>
            Vilka är de som tjänar pengar på detta? Jo, det finns ett kompani
            som kallas människosmugglare, obskyra personer som finns i hela
            förvaltningar i vissa länder. Sådana finns 13 mil från den svenska
            kusten.
          </note>
          <note>
            I går talade jag med en initierad person i Riga om hur det står
            till. Vi har att vänta bara några veckor, så kommer det flyktingar
            hit, om inga signaler ändras. Där har man 13 mil från den svenska
            gränsen, knappt 12°C i husen och knappt mat för dagen. En läkare
            och en typograf hade den 29
          </note>
          <note>
            oktober en inkomst som innebar 1 000 rubel back i månaden. De
            kommer, precis som alla andra, och de har rätt att komma i humanitetens
            namn.
          </note>
          <note>
            Vad är det för flyktingpolitik? Vi måste hjälpa dem i hemområdet.
            Om det är stålpolitik, vad är då regeringens politik i dag? En
            majoritet av svenska medborgare kritiserar regeringens flyktingpolitik.
          </note>
          <note>
            Är inte regeringens representant på det klara med det? Läs opinionsundersökningar,
            fru statsråd! I
          </note>
          <note>
            dagens tidning redogörs t.ex. för hur folk är jätteglada för
            att Ny demokrati har kommit in i politiken och rört om i den stela
            verksamheten.
          </note>
          <note type="speaker">
            Anf. 14 LARS MOQUIST (nyd):
          </note>
          <note>
            Herr talman! Kulturministern tar upp den internationella aspekten.
            Det är bra att regeringen försöker se det hela som ett internationellt
            problem, för det är ett internationellt problem.
          </note>
          <note>
            Men jag tycker inte att kulturministern inser hur verkligheten
            är. Vi har sett vilka bekymmer det leder till om vi kvoterar mellan
            länderna. Alla länder ställer inte upp på det. Det har vi sett
            när vi försökt med kvotering. Man tycker att det är bra att
          </note>
          <note>
            Sverige tar en så stor andel. Det är inte lätt att från
          </note>
          <note>
            Sveriges stora andel skjuta över en del till England,
          </note>
          <note>
            Frankrike, Danmark eller något annat land. De vill inte ta emot
            sin andel.
          </note>
          <note>
            Alltså måste vi se till att FN eller UNHCR får de pengar som
            behövs för att hjälpa till med lägerverksamhet i närområdet. Det
            är detta som är vår verklighet. Att tro på en kvotering anser
            jag är att tro på en falsk verklighet. Vi kan naturligtvis försöka
            arbeta för det, men vi har ju sett vilken dålig respons vi får
            från andra länder.
          </note>
          <note>
            Det är bara inte slumpen eller den redan stora närvaron av jugoslaver
            som lett till att Sverige fått ta emot en sådan enorm mängd. Sten
            Andersson i
          </note>
          <note>
            Malmö har angett många siffror, jag tänker inte upprepa dem.
            Danmark har tagit emot bara ett antal motsvarande 10 % av invandringen
            till
          </note>
          <note>
            Sverige. Det beror helt och hållet på frånvaron av korrekta signaler.
            Hade vi gett korrekta signaler om hurdan verkligheten blir för
            dessa människor, hade de inte kommit hit.
          </note>
          <note>
            Jag vill ta upp ytterligare en fråga som Sten
          </note>
          <note>
            Andersson berörde men som jag inte tror kulturministern besvarade.
            Det gäller anhöriginvandringen. Jag anser att den borde begränsas
            till att endast gälla make eller maka och barn, inte föräldrar,
            syskon, fastrar och mostrar.
          </note>
          <note>
            1989/90 omfattade anhöriginvandringen 19 916
          </note>
          <note>
            personer, dvs. 51,4 % av all invandring. 1990/91
          </note>
          <note>
            omfattade den 21 991 personer, eller 61 %. Den invandringen måste
            begränsas. Många anhöriga saknar i dag helt anknytning till den
            som har fått permanent uppehållstillstånd. Det är andra anknytningar
            än till den flykting som man har tänkt att anknytningen skall
            avse. Det är viktigt att tänka på. Jag skall i ett senare anförande
            komma med några ytterligare frågor.
          </note>
          <note>
            Avslutningsvis vill jag bara något kommentera det som Peter Kling
            tog upp, nämligen att det är rimligt att ge de kosovoalbaner som
            redan finns i Sverige en chans till en bra start i sitt hemland.
            En och annan kan tycka att det är att köpa sig fri från sitt ansvar,
            men det är det inte fråga om. Här gäller det människor som redan
            finns i Sverige. Vi skall naturligtvis inte ge de människor som
            kommer hit i fortsättningen signaler att de också kan få ett startbidrag
            för att åka hem igen. Då kommer det massvis med människor hit
            som tar pengarna och sedan åker hem. Det skall gälla dem som redan
            finns här och som förväntar sig ett negativt beslut.
          </note>
          <note type="speaker">
            Anf. 15 GUSTAF VON ESSEN (m):
          </note>
          <note>
            Herr talman! Jag vill betona att det är ett bra initiativ av
            regeringen att försöka att få till stånd ett ökat intereuropeiskt
            samarbete. Det är någonting som den nya regeringen till skillnad
            från den gamla verkligen har åstadkommit. Man har verkligen försökt
            få till stånd en debatt ute i Europa för att fördela bördorna
            och hjälpas åt. Det tror jag är viktigt att man fortsätter med.
          </note>
          <note>
            Från vårt parti vill vi gärna understryka detta, och vi har gjort
            det länge. Vi har också understrukit vikten av att UNHCR får medel
            för att kunna klara flyktingproblemen på plats i större utsträckning
            än hittills. Det är saker som vi har föreslagit redan för tre
            år sedan.
          </note>
          <note>
            Det måste bero på någonting att så många kommmer just hit. Det
            har påpekats att vårt de facto-begrepp och vårt anhörigbegrepp
            är klart mer generösa än i övriga länder. Därför är det särskilt
            viktigt att i den kommande utredningen försöka harmonisera reglerna
            så att ungefär samma regler gäller över hela Europa. Först då
            kan vi få en fördelning av engagemang och åtgärder och en verksamhet
            som är rimlig.
          </note>
          <note>
            Det är ju Utlänningsnämnden och Invandrarverket som bedömer kosovoalbanernas
            kvalifikationer för att få uppehållstillstånd. Det är inte några
            i den här salen som skall fatta beslut hit eller dit.
          </note>
          <note>
            Jag tycker att Ny demokrati under året har förgrovat debatten.
            Jag lyssnade själv till ett strandmöte i somras någonstans i södra
            Sverige.
          </note>
          <note>
            Det som där sades var i och för sig klart grövre än det som sägs
            här. Det är tråkigt med denna förgrovning av debatten. Jag vet
            inte riktigt om
          </note>
          <note>
            Lars Moquist har blivit talesman för sitt parti, för i så fall
            finns det i alla fall något hopp. Lars Moquist har ju också kommit
            med i socialförsäkringsutskottet som extra suppleant.
          </note>
          <note>
            Där lär han kunna få en hel del förstahandsinformation, som nog
            är väldigt bra för honom att få höra.
          </note>
          <note>
            De positiva förslag som Nydemokraterna då och då lägger fram
            är ofta sådana förslag som vi moderater tidigare har lagt fram
            i bl.a. våra kommittémotioner. Det har vi ingenting emot, men
            vi vill inte förknippas med denna förgrovning av debatten.
          </note>
          <note>
            Anf. 16 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag skall försöka att besvara en del av de frågor
            som har ställts. Först togs frågan om generaldirektörernas brev
            upp. Generaldirektören för Invandrarverket beklagar ju själv de
            olyckliga formuleringarna som fanns i brevet och framför allt
            i det pressmeddelande som spreds. Jag tycker att detta brev i
            långa stycken var mycket angeläget. I
          </note>
          <note>
            brevet pekar man på behovet av åtgärder för att invandrarna skall
            få arbete. Man ville få hjälp med ytterligare metoder för att
            kunna hantera situationen, dock utan att själv komma med några
            förslag.
          </note>
          <note>
            Det mycket långa brevet avslutas med en halv sida med mycket
            kategoriska uttalanden om att asylpolitiken enbart skall inriktas
            på att man skall tillämpa Genèvekonventionen. Detta har nu
          </note>
          <note>
            Invandrarverkets generaldirektör beklagat. Hon säger att detta
            självfallet skulle ses i ljuset av den utredning som Per-Erik
            Nilsson har gjort när det gäller massflyktsinvandringar och av
            behovet av europeiska överenskommelser för hur massflyktssituationer
            skall kunna hanteras i
          </note>
          <note>
            Europa. Det är ju någonting helt annat. I dagens tidning läste
            jag att det var fråga om åtgärder på två tre års sikt. Men formuleringen
            har nästan kunnat tolkas så, att flyktingpolitiken skulle fungera
            som något slags dragspel på grund av konjunkturella bekymmer och
            en svår arbetskraftssituation här i
          </note>
          <note>
            Sverige.
          </note>
          <note>
            Det är helt rätt att det är en ekonomisk kris i
          </note>
          <note>
            Sverige, vilket vi allihop har blivit varse. Det ställer höga
            krav på större effektivitet i olika sociala stödsystem och socialförsäkringssystem,
            som omfattar både invandrare och svenskar.
          </note>
          <note>
            I statens budget ingår det också vissa krisutgifter.
          </note>
          <note>
            En krisutgift är att det finansiella systemet och bankerna skall
            räddas. En annan krisutgift förorsakas av kriget i Jugoslavien,
            som medför att människor söker sig bl.a. till Sverige. Detta har
            inte någonting med Sveriges direkta ekonomiska kris att göra i
            den meningen att kriget skulle utgöra en orsak till Sveriges ekonomiska
            problem. Dessa problem har grundlagts genom en oförnuftig ekonomisk
            politik under de senaste 20 åren.
          </note>
          <note>
            Lars Moquist talade om att en europeisk konvention bara skulle
            innebära en kvotering länderna emellan när det gäller att skicka
            asylsökande eller skyddsbehövande. Så är det inte alls. En europeisk
            konvention skulle betyda att man tar gemensamt ansvar för att
            ge skydd och för humanitära insatser i närområdet, så nära hemorten
            som det över huvud taget är möjligt.
          </note>
          <note>
            Dessutom skulle en konvention innehålla bl.a.
          </note>
          <note>
            gemensamma betalningsmetoder för att finansiera ett åtagande
            om återuppbyggnadsarbete, så att människor kan återvända när krisen
            är över. I vissa fall är det naturligtvis inte möjligt att ge
            människor skydd i det egna krigslandet eller ens i närområdet.
          </note>
          <note>
            Då måste man vara överens om var detta skydd skall ges, och staterna
            måste tillsammans ta ansvar för finansieringen. Så går det emellertid
            inte till i dag.
          </note>
          <note>
            Vi från Sverige har varit mycket aktiva när det gällt att stödja
            UNHCR och att få till stånd åtminstone samtal om hur vi gemensamt
            skall klara krisen i
          </note>
          <note>
            Jugoslavien. Till viss del har vi lyckats i detta arbete. Stödet
            för gemensamma åtaganden och omhändertagandet av flyktingar i
            närområdet har blivit starkare. Sverige deltar mycket kraftfullt
            i det arbetet. En europeisk konvention skulle inte i första hand
            handla om något slags kvotering länderna emellan.
          </note>
          <note>
            Berith Eriksson undrade vad vi hade gett UNHCR
          </note>
          <note>
            för svar beträffande lägerfångarna. Regeringen har fattat beslut
            och överlämnat en skrivelse till
          </note>
          <note>
            Invandrarverket. Samtidigt har vi meddelat att
          </note>
          <note>
            Sverige kan ta emot 150 nya lägerfångar inkl. deras familjer.
          </note>
          <note>
            Det finns en betydande risk -- och det finns erfarenheter som
            visar detta -- för att om man ger s.k. engångsbidrag för att människor
            skall återvända, kommer det en ström av människor hit för att
            hämta detta bidrag och sedan åka tillbaka.
          </note>
          <note>
            Det är inte alls säkert att ett sådant bidrag innebär någon lösning.
            Då är det mycket bättre att ge
          </note>
          <note>
            UNHCR och IOM, som har till uppgift att se till att människor
            kan återvända på ett värdigt sätt, uppdraget att klara av en sådan
            situation.
          </note>
          <note>
            Jag tror inte att historien om Kosovo är färdigskriven. Människor
            har förföljts. Där finns ett förtryck. Man terroriseras. Ett tag
            var det stor risk för att många skulle kallas in till krigstjänstgöring.
            Situationen har emellertid lättat något, vilket gör att Invandrarverket
            bedömer det som möjligt att fatta beslut om att låta människor
            återvända till Kosovo. En del återvänder också frivilligt. Men
            jag är inte alls säker på att historien om Kosovo därmed är färdigskriven.
            Många människor tar på sig ett stort ansvar när de bara avfärdar
            hela strömmen av asylsökande människor från Jugoslavien med att
            det bara skulle röra sig om charterresor och ekonomiska flyktingar.
          </note>
          <note type="speaker">
            Anf. 17 LARS MOQUIST (nyd):
          </note>
          <note>
            Herr talman! Kulturministern tog på nytt upp den internationella
            aspekten. Hon sade att det inte är fråga om kvotering utan om
            ett gemensamt åtagande. Självfallet är det så. Men det gemensamma
            åtagandet är ju ett slags kvotering.
          </note>
          <note>
            Alla skall ta sitt ansvar. Det måste betyda att vissa länder
            inte kan komma undan ansvaret och att
          </note>
          <note>
            Sverige inte skall behöva ta ett sådant stort ansvar som man
            hittills har gjort. Om man sedan skall kalla detta för kvotering
            eller för gemensamt ansvar är bara olika sätt att uttrycka saken.
          </note>
          <note>
            Gustaf von Essen nämnde att vissa av Ny demokratis frågor tidigare
            har drivits av
          </note>
          <note>
            Moderaterna. Visst är det så, men vi har vågat fokusera problemet
            på ett helt annat sätt än vad
          </note>
          <note>
            Moderaterna har gjort. Ibland har det väl skett ett eller annat
            övertramp, men det är nog inte vi nydemokrater ensamma om att
            ha gjort. Jag beklagar om det har skett grova övertramp av olika
            nydemokrater. Det är mycket ledsamt.
          </note>
          <note>
            Jag har ständigt i skrift och tal försökt att föra en balanserad
            debatt i flyktingfrågan, och jag tror att jag har vunnit respekt
            för detta, åtminstone i det område där jag publicerar mina artiklar,
            nämligen i sydöstra Sverige.
          </note>
          <note>
            Jag vill återknyta till den sociala anpassningen. Att kunna språket
            är ju det viktigaste för att man skall kunna anpassa sig till
            ett land. Jag förstår inte att det skall vara så svårt att inse
            detta. I stället görs det hela tiden en avvägning mellan hemspråk
            och svenska. Det kan vara viktigt även med hemspråksundervisning,
            men det borde invandrarna och deras organisationer själva stå
            för.
          </note>
          <note>
            Det viktigaste för en social anpassning är just att lära sig
            svenska.
          </note>
          <note>
            Jag hoppas att detta kommer att belysas i den utredning som kulturministern
            har förutspått skall komma. Jag hoppas också att alla frågor som
            rör flyktingar då kommer upp till debatt.
          </note>
          <note>
            Andre vice talmannen anmälde att Berith Eriksson anhållit att
            till protokollet få antecknat att hon inte ägde rätt till ytterligare
            inlägg.
          </note>
          <note>
            Anf. 18 STEN ANDERSSON i Malmö (m):
          </note>
          <note>
            Herr talman! Jag har en enkel men god uppfostran, vilket gör
            att jag inte vill kommentera det som
          </note>
          <note>
            Berith Eriksson sade, eftersom hon inte längre har någon chans
            att delta i debatten.
          </note>
          <note>
            Jag har två gånger ställt en fråga till statsrådet om barnförvaring
            och de konsekvenser det kan få.
          </note>
          <note>
            Både Rikspolisstyrelsen och Invandrarverket är mycket kritiska
            till lagförslaget. Jag har inte fått något svar från statsrådet,
            och den tystnaden betraktar jag som talande.
          </note>
          <note>
            I interpellationssvaret skyller statsrådet på den förra regeringen
            när det gäller det stora antal som fick stanna i Sverige. Här
            rörde det sig alltså inte om flyktingar enligt gällande lagstiftning.
            Då är min fråga: Finns det dokumenterat någonstans att
          </note>
          <note>
            Folkpartiet under den tiden gick emot det förslag som den förra
            regeringen lade fram om att man skulle vara mycket generös beträffande
            humaniteten? Om detta inte finns dokumenterat, skall man inte
            ta upp den frågan i en debatt på det sätt som man har gjort här
            i dag.
          </note>
          <note>
            Man säger att det skall vara visumtvång från ett visst land men
            att det ändå skall gå att medge vissa undantag. Då måste det på
            berörda ambassader finnas folk som gör utredningar. Jag undrar
            därför:
          </note>
          <note>
            Finns den kompetensen på dessa ambassader? Det hade, herr talman,
            varit mycket bättre att från början sända ut rätt signaler. Då
            hade vi sluppit detta förnedrande visumtvång.
          </note>
          <note>
            Jag kan tänka mig att det blir stora problem för den som verkligen
            är flykting att få visum på en svensk ambassad. När han har kommit
            dit och fått visum är han säkert iakttagen av landets polis. Hur
            skall han då komma från landet? Hur skall han komma till Sverige?
            Vem betalar hans biljett?
          </note>
          <note>
            Jag anser att man skall ha en asylpolitik som i huvudsak baseras
            på Genèvekonventionen. Sedan skall man ge hjälp till människor
            i deras närområden och i viss mån ge tillfälliga uppehållstillstånd
            i Sverige tills konflikterna i deras egna länder är bilagda.
          </note>
          <note>
            Anf. 19 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Frågan om barn i förvar, som Sten
          </note>
          <note>
            Andersson i Malmö återkommer till, är föremål för behandling
            i riksdagens socialförsäkringsutskott.
          </note>
          <note>
            Sten Andersson har försökt att göra en jämförelse mellan en människa
            som har begått brott och sitter fängslad -- utvisningshotet träffar
            bara denna enda människa och inte familjen -- och människor som
            söker asyl i Sverige och som inte alls är några som helst brottslingar,
            och för vilka besluten ofta handlar om hela familjen. Dessa saker
            är över huvud taget inte jämförbara.
          </note>
          <note>
            Det kan naturligtvis vara ett problem att söka visum på ambassader,
            framför allt i länder där människor har bristande rörlighet och
            där det förekommer övervakning av människor.
          </note>
          <note>
            Den fråga som vi nu diskuterar handlar om att vi, sedan vi mer
            eller mindre tvingades att införa visumtvång för människor från
            Serbien-
          </note>
          <note>
            Montenegro, skall kunna ha en ventil för människor som kan tänkas
            behöva skydd av politiska och andra skäl. Rörligheten för de människor
            som i dag kan tänkas behöva skydd är inte så begränsad att den
            borde utgöra något problem. Sedan är det helt riktigt att det
            behövs stöd till sådana ambassader som skall administrera en sådan
            verksamhet, vilket inte är något nytt.
          </note>
          <note>
            Invandrarverket har till och från stödpersoner för att klara
            av viseringshanteringen vid olika ambassader.
          </note>
          <note>
            Det har här talats om vad man fokuserar på och eventuella förgrovningar
            av debatten. Jag tror att det är en helt riktig beskrivning som
            görs av
          </note>
          <note>
            Nydemokraterna själva, nämligen att man fokuserar på problemen.
            Men man fokuserar inte bara på problemen, utan man överdriver
            dem, förvränger dem och skapar oreda i argumentationen, och man
            överdriver olika fenomen. Så visst har man fokuserat på problemen.
          </note>
          <note>
            Men vilken dag fokuserade man på medmänskligheten, att vi har
            ett ansvar att upprätthålla mänskliga rättigheter, att vi i Sverige
            också skall kunna medverka till att ta detta ansvar, också genom
            att ge skydd till de människor som behöver skydd och som är flyktingar?
            Det är den politiken som den här regeringen försöker inrikta sig
            på, nämligen att garantera de skyddsbehövande skydd här. Det är
            därför som vi har gjort förändringar i t.ex. praxisen när det
            gäller vistelsetider. Det är därför som vi håller på att göra
            förändringar när det gäller mottagandet i flyktingsystemet, eftersom
            vi har minskat bidragen, osv.
          </note>
          <note>
            Andre vice talmannen anmälde att Lars Moquist anhållit att till
            protokollet få antecknat att han inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            5 §Svar på interpellation 1992/93:16 och fråga
          </note>
          <note>
            1992/93:48 om minskade sändningstider på minoritetsspråk i Lokalradion
            m.m.
          </note>
          <note>
            Anf. 20 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Bruno Poromaa har frågat mig om jag är beredd att
            medverka till ett utökat i stället för ett minskat programutbud
            på tornedalsfinska.
          </note>
          <note>
            Bakgrunden är, enligt Bruno Poromaa, att radioprogrammet ''Pohjoiskalotti''
            (Nordkalotten)
          </note>
          <note>
            efter 35 år skall upphöra.
          </note>
          <note>
            Sinikka Bohlin har frågat mig om jag avser vidta några åtgärder
            för att utbudet av finskspråkiga lokalradiosändningar skall överensstämma
            med riksdagens beslut. Bakgrunden är, enligt Sinikka
          </note>
          <note>
            Bohlin, att lokalradiosändningarna på minoritetsspråk skall minskas
            medan rikssändningarna på minoritetsspråk skall utökas.
          </note>
          <note>
            Jag väljer att besvara frågorna i ett sammanhang.
          </note>
          <note>
            Enligt vad jag under hand har erfarit är utgångspunkterna i Bruno
            Poromaas fråga inte korrekta. Enligt den information jag har fått
            från
          </note>
          <note>
            Sveriges Riksradio skall det tornedalsfinska radioprogrammet
            ''Pohjoiskalotti'' (Nordkalotten)
          </note>
          <note>
            inte läggas ned. Programmet har tidigare sänts under två timmar
            på söndagar, men sändningarna skall i fortsättningen utökas på
            så sätt att en timme sänds på söndagar och en halvtimme sänds
            efter
          </note>
          <note>
            17.30 varje vardag. Det innebär i praktiken att antalet sändningstimmar
            på tornedalsfinska utökas från tidigare två timmar per vecka till
            tre och en halv timme per vecka, dvs. i det närmaste en fördubbling
            av sändningstiden.
          </note>
          <note>
            Jag kan tillägga att riksdagen den 2 juni 1992
          </note>
          <note>
            (1991/92:KrU28, rskr 1991/92:329) beslöt att godkänna regeringens
            förslag i prop. 1991/92:140
          </note>
          <note>
            om den avgiftsfinansierade radio- och TV-
          </note>
          <note>
            verksamheten 1993--1996 m.m. beträffande allmänna riktlinjer
            för programverksamheten i public service-företagen. Av dessa framgår
            bl.a. att de totala resurserna för programföretagens service på
            invandrar- och minoritetsspråk skall vara minst oförändrade i
            jämförelse med vad som gäller under verksamhetsåret 1992.
          </note>
          <note>
            Till Sinikka Bohlin vill jag framhålla att de samlade resurserna
            för invandrar- och minoritetsspråk, enligt uppgift från det sammanslagna
            radiobolaget
          </note>
          <note>
            Sveriges Radio, kommer att vara oförändrade. I
          </note>
          <note>
            enlighet med riksdagsbeslutet kommer programservice på samiska,
            finska och tornedalsfinska att prioriteras särskilt även i fortsättningen.
          </note>
          <note>
            Varje programföretag bestämmer enligt radiolagen ensamt vad som
            skall förekomma i dess sändningar.
          </note>
          <note>
            Företagen skall då iaktta bestämmelserna i radiolagen och i resp.
            företags avtal med staten.
          </note>
          <note>
            Radionämnden granskar i efterhand om programföretagen utövat
            sin sändningsrätt i enlighet med radiolag och avtal.
          </note>
          <note>
            Jag kommer alltså att medverka till att avtal mellan staten och
            programföretagen för perioden 1993--
          </note>
          <note>
            1996 sluts i enlighet med de riktlinjer som riksdagen har lagt
            fast. Jag förutsätter att programföretagen följer avtalen. Som
            statsråd kan jag däremot inte på annat sätt påverka programverksamhetens
            inriktning.
          </note>
          <note type="speaker">
            Anf. 21 SINIKKA BOHLIN (s):
          </note>
          <note>
            Herr talman! Jag vill tacka kulturministern för svaret på min
            interpellation. Tyvärr anser jag att svaret är mycket opersonligt.
            Jag har svårt att hitta det budskap som jag är ute efter.
          </note>
          <note>
            Till att börja med har kulturministern sammanfattat min fråga
            på ett felaktigt sätt. Jag frågade nämligen om statsrådet anser
            att programföretagens beslut att minska utbudet av finskspråkiga
            lokalradiosändningar överensstämmer med riksdagens beslut. Jag
            frågade inte om statsrådet avser att vidta åtgärder.
          </note>
          <note>
            Jag vet också att besluten är fattade och skall verkställas av
            de olika programföretagen. Men det är där som problemen börjar.
          </note>
          <note>
            Bakgrunden till min interpellation är de signaler som jag som
            riksdagsledamot, med ett annat modersmål än svenska, och radiolyssnare
            har fått från olika län. Signalerna är mycket klara. De flesta
            lokalradiostationer tänker minska och flytta om sina sändningar
            på finska.
          </note>
          <note>
            Så här ser läget ut just nu, eller har sett ut, kan man säga.
          </note>
          <note>
            Lokalradion AB:s totala sändningstid på finska under 1991 var
            3 276 timmar. Sändningstiden under
          </note>
          <note>
            1992, dvs. i år, har varit ännu större. Den aviserade nedskärningen
            under 1993 är totalt minst 750
          </note>
          <note>
            timmar. Detta innebär att sändningstiden minskar med ca 23 %
            i genomsnitt. Men eftersom stationerna har litet olika sändningstider,
            minskas tiden på ett tiotal stationer som har s.k.
          </note>
          <note>
            veckoslutssändningar med 40--60 %.
          </note>
          <note>
            Jag skall nämna ett exempel på hur detta kan slå. I
          </note>
          <note>
            Storstockholm och Stockholms län bor 120 000
          </note>
          <note>
            människor med finsk bakgrund. Man kan säga att en av Finlands
            största städer ligger i Sverige.
          </note>
          <note>
            Radio Stockholm som i dag sänder på finska kommer enligt beslutet
            att minska sina sändningstider med en halv timme i vecka, samtidigt
            som man flyttar om sändningstiden från kväll till lunchtid, då
            de flesta människor inte är hemma. Detta upplevs som en försämring.
          </note>
          <note>
            Dessutom slopas lördagssändningarna helt.
          </note>
          <note>
            Riksradions finskspråkiga sändningar i
          </note>
          <note>
            Storstockholm och Stockholms län kommer samtidigt att flyttas
            från P 2 till Radio International med begränsad sändningsfrekvens.
            Detta medför att finskspråkiga lyssnare inte kommer att kunna
            lyssna på sändningar på finska i hela länet. I t.ex.
          </note>
          <note>
            Södertälje, där en tredjedel av Stockholms läns finskspråkiga
            lyssnare finns, kommer man i fortsättningen inte att kunna ta
            del av dessa sändningar utan hänvisas till lokalradiosändningar
            från intilliggande län.
          </note>
          <note>
            Även radiosändningar på samiska minskar med
          </note>
          <note>
            20 %.
          </note>
          <note>
            Samordningen, eller rättare sagt bristen på samordning, mellan
            kanalerna gör att man även kommer att förlora en del samsändningar
            inom
          </note>
          <note>
            Norden.
          </note>
          <note>
            Det är inte bara sändningstiderna som man ändrar, utan man börjar
            även diskutera kvaliteten på sändningarna. Frågan är vad som egentligen
            skall sändas på de minoritetsspråk som vi har. Än så länge upplever
            jag som invandrare att man har klarat av att uppfylla de olika
            krav som beskrivs i avtalet mellan staten och Sveriges Radio --
          </note>
          <note>
            mångsidighet och tvåvägskommunikation.
          </note>
          <note>
            Men om man nu börjar strypa sändningstiderna, stryper man så
            att säga också delvis folkets röst.
          </note>
          <note>
            Lokalradion tvingas mer och mer att agera som en envägsinformatör.
            Man ger alltså nyheter, men man ger inte människor möjligheter
            att delta. Vi får således kanaler som går från makthavarna till
            folket. Det kan aldrig vara målsättningen för hela folkets radio,
            Sveriges nya radio.
          </note>
          <note>
            Jag skulle nog också vilja påminna kulturministern om riksdagens
            beslut förra våren vad gäller det här utbudet. Det sägs där väldigt
            klart och tydligt att vi har tre s.k. minoritetsspråk som har
            en särställning:
          </note>
          <note>
            samiska, tornedalsfinska och, i det här sammanhanget, finska.
          </note>
          <note>
            Det är mot denna bakgrund jag har ställt min fråga till kulturministern.
            Men jag upplever inte att jag har fått något svar.
          </note>
          <note>
            Anser alltså statsrådet att dessa förslag som antagits från de
            olika programföretagen överensstämmer med riksdagens beslut?
          </note>
          <note type="speaker">
            Anf. 22 BRUNO POROMAA (s):
          </note>
          <note>
            Herr talman! Jag ber att få tacka statsrådet för det positiva
            svaret på min fråga.
          </note>
          <note>
            I svaret gör statsrådet gällande att utgångspunkten för min fråga
            inte är korrekt. Det må vara att den inte är korrekt i dag. Men
            den fråga som jag i dag får svar på framställde jag faktiskt den
            13 oktober.
          </note>
          <note>
            Vid den tidpunkten var utgångspunkten helt korrekt. Då förelåg
            nämligen ett centralt förslag om att finskspråkiga sändningar
            enbart skulle förekomma vardagar kl. 18.00--19.00 och att det
            inte skulle förekomma några program under helgerna. Därmed skulle
            det anrika och uppskattade programmet Pohjoiskalotti utgå -- det
            var tydligen svårt för statsrådet att uttala det ordet.
          </note>
          <note>
            Om det är min fråga som har bidragit till det positiva beskedet
            i dag kan jag inte göra annat än betrakta det som en framgång
            för det kulturutbud som det tornedalsfinska radioprogrammet
          </note>
          <note>
            Pohjoiskalotti förmedlar.
          </note>
          <note>
            När det gäller svaret kan jag i likhet med statsrådet konstatera
            att sändningstiden nu utökas från tidigare två timmar per vecka
            till tre och en halv timme. Således blir det i det närmaste en
            fördubbling av sändningstiden. Därför vill jag ge både statsrådet
            och Sveriges Radio mitt och andra lyssnares erkännande. Jag är
            verkligen glad över den utökade sändningstiden.
          </note>
          <note>
            Jag saknar dock en redovisning av på vilket sätt den här utökade
            sändningstiden skall finansieras. Är man på Sveriges Radio beredd
            att finansiera den utökade programtablån? I dag är det en enda
            reporter, en man, som sköter de här sändningarna.
          </note>
          <note>
            Det är tur att vederbörande är tämligen ung och frisk. Men vad
            händer om han blir sjuk? Jag anser att det är viktigt att statsrådet
            på regeringens vägnar deklarerar vikten av att resurser tillförs,
            så att de utökade sändningarna kan klaras av på ett tillfredsställande
            sätt.
          </note>
          <note>
            Det vore synnerligen olyckligt om den utökade sändningstiden
            i huvudsak skulle komma att bestå av exempelvis musik eller repriser
            på tidigare sända program. Det är viktigt att det anrika och av
            lyssnarna uppskattade programmet Pohjoiskalotti får behålla sin
            kvalitet. Det är i första hand det talade ordet som vi vill att
            programmet skall förmedla i form av nyheter, intervjuer osv.
          </note>
          <note>
            I vårt län råder det speciella förhållanden, som statsrådet väl
            känner till. I länet, vars yta ju utgör en fjärdedel av hela Sveriges
            yta, bor endast 3 % av
          </note>
          <note>
            Sveriges befolkning. Inom länet talas det tre inhemska språk:
            svenska, tornedalsfinska och samiska. Det är synnerligen glest
            mellan lokalradioredaktionerna, och Lokalradions resurser är i
            dag väldigt begränsade. Externa resurser måste således tillföras
            för att man på ett tillfredsställande sätt skall kunna klara den
            utökade sändningstiden.
          </note>
          <note>
            Jag skulle väldigt gärna vilja veta om statsrådet kan, eller
            på något sätt är beredd att, medverka till att man får nämnda
            tillskott.
          </note>
          <note type="speaker">
            Anf. 23 KARL GUSTAF SJÖDIN (nyd):
          </note>
          <note>
            Herr talman! Den diskussion som samerna och ledningen för Sveriges
            nya radio nu för berör
          </note>
          <note>
            Sameradions sändningstider 1993 i rikskanalen P 2.
          </note>
          <note>
            Sameradion får från årsskiftet förändrad status.
          </note>
          <note>
            Det blir en självständig redaktion direkt underställd P 2 i Stockholm
            med ansvar för budget, personal och program. Det är ett steg i
            rätt riktning och hälsas med tillfredsställelse av samerna.
          </note>
          <note>
            Det som har hänt efter det att nya chefer har tagit över rodret
            när det gäller Sveriges nya radio är att det för Sameradions vidkommande
            blir drastiska försämringar. Ledningen glömde nämligen bort de
            tider på vilka Sameradion sänt i norr. I den totala statistiken
            över Sameradions sändningar under årens lopp har dock alltid alla
            program räknats med vid fördelningen av resurser och sändningstider.
          </note>
          <note>
            Således räknas alla program som rikssända program, trots geografisk
            begränsning.
          </note>
          <note>
            Även jag vill tacka kulturministern för det svar som hon nyss
            avgivit. Därmed har mina ursprungliga frågor i den här debatten
            besvarats. Men jag tycker att svaret är motsägande. På vilket
            sätt skall statsrådet medverka? Riksradion begår uppenbarligen
            misstag, och tydligen vägrar man att rätta till det hela -- detta
            enligt vad samerna framfört till mig.
          </note>
          <note type="speaker">
            Anf. 24 LIISA RULANDER (kds):
          </note>
          <note>
            Herr talman! En blick på världskanten säger att språkliga, etniska
            och nationella gränser sällan överensstämmer. För en majoritet
            av världens befolkning är det naturligt att använda två språk:
          </note>
          <note>
            det egna folkets och nationens officiella språk.
          </note>
          <note>
            I många landområden på jorden finns det flera folk och etniska
            grupper som delvis bebor samma område. I Norden täcker det som
            samerna kallar
          </note>
          <note>
            Sameland områden i Norge, Sverige, Finland och
          </note>
          <note>
            Ryssland. Den finskspråkiga kulturen har sin hemort i nämnda
            länder -- alltså i Finland, Sverige,
          </note>
          <note>
            Norge och Ryssland. Den svensspråkiga kulturen har sin hemort
            i Sverige, Finland och, i viss mån,
          </note>
          <note>
            Estland.
          </note>
          <note>
            När Europas gränser ritades om efter första världskriget beräknades
            ca 30 miljoner människor ha hamnat på fel sida av gränserna. De
            kom att utgöra språkliga, etniska och religiösa minoriteter i
            det land som de var bosatta i.
          </note>
          <note>
            1800-talets nationalitetsidé präglar ännu tänkandet i stora delar
            av Europa -- ''ett folk, ett språk, en nation''. Nämnda exempel
            visar att den här idén inte är genomförbar. För övrigt ser vi
            dagsfärska exempel i det sönderfallna f.d. Jugoslaviens konflikter,
            som vi har hört en dabatt om här på förmiddagen.
          </note>
          <note>
            I dag kommer det från flera lokalradiostationer att låta ungefär
            så här: Meidän kulttuurministeri vastasi tänään yhteen välikysymykseen,
            joka koskee paikallisradion lähetyksiä vähemmistökielillä.
          </note>
          <note>
            Det betyder: Vår kulturminister svarade i dag på en interpellation
            som rör Lokalradions sändningar på minoritetsspråk.
          </note>
          <note>
            Det kommer givetvis att vara mycket intressant för alla lyssnare
            med minoritetsspråk att få höra vilken inställning som just deras
            minister har till informationens betydelse.
          </note>
          <note>
            I alla tider har människor kommunicerat på olika sätt. För att
            kunna nå ut med information till alla som bor i ett land måste
            informationen ges på så många olika sätt att den når alla mottagare.
          </note>
          <note>
            Det går inte att ringa till en person som inte har telefon. Man
            kan inte sända en vanlig dagstidning till en blind person. En
            person som inte har radio kan inte nås via radions program. En
            invandrare som inte behärskar svenska kan inte informeras på svenska,
            oavsett kommunikationsmedel.
          </note>
          <note>
            Det sagda ordets innehåll får en betydelse enbart om man förstår
            språket. Ibland säger vi att någon talar fikonspråk, trots att
            det är fråga om svenska.
          </note>
          <note>
            Det är också svårt att göra sig förstådd i många sammanhang,
            oavsett hur verbalt begåvad man är.
          </note>
          <note>
            För mig känns det solklart att minoriteterna också skall få information
            som är anpassad till deras förmåga att motta den.
          </note>
          <note>
            Regeringens proposition och utskottets efterföljande betänkande
            invaggade oss kanske i en falsk trygghet -- vad vet jag?
          </note>
          <note>
            När jag talar om information menar jag inte enbart myndighetsinformation
            eller dagsnyheter.
          </note>
          <note>
            Information är mycket mer än så. Det är oerhört angeläget att
            det finns en bred, allsidig belysning för och om minoriteterna
            -- det handlar om att man kan känna att man är accepterad, att
            man duger som den man är. Det är inte alldeles självklart i dagens
            Sverige, som det låter på vissa debattörer.
          </note>
          <note>
            I dagens Sverige behöver information och kulturutbyte få flöda
            fritt även beträffande språkminoriteterna. Bara på det sättet
            kan jämlikhet mellan människor och demokratins bevarande garanteras.
          </note>
          <note>
            Herr talman! För att uttrycka det mycket konkret:
          </note>
          <note>
            Programtidernas förläggning över dygnets timmar och veckans dagar
            är av betydelse, likaså de nära, lokala aspekterna. Det som Sinikka
            Bohlin här i detalj framfört angående de sändningstider vi hört
            ryktas om skall komma, trots vad som sägs i den proposition och
            i det betänkande som föreligger, gör att jag vädjar till kulturminister
            Friggebo att hon även fortsättningsvis noga följer utvecklingen
            i den praktiska verkligheten. Det gäller ju att propositionens
            intentioner får genomslagskraft.
          </note>
          <note type="speaker">
            Anf. 25 BERITH ERIKSSON (v):
          </note>
          <note>
            Herr talman! P2 har valt att tränga in alla minoritetsspråk mellan
            kl. 16 och 18. Det innebär också att man spelar ut minoriteterna
            mot varandra. Det är väldigt fel.
          </note>
          <note>
            Det pratades tidigare om Sameradion. Jag vill också säga litet
            om vad som har hänt där. P2 har valt att stryka en timme. Sameradion
            har fått 20 %
          </note>
          <note>
            nedskärning av sändningstiden. Detta har gjorts utan att man
            har samrått med Sameradion. Det bara damp ned ett brev på deras
            bord en dag i oktober. Dels har man alltså skurit ned, dels har
            man förlagt sändningstiderna annorlunda.
          </note>
          <note>
            Detta har framför allt fört med sig att man inte längre kan samköra
            med den finska och norska
          </note>
          <note>
            Sameradion. Det är en verksamhet som redan har pågått ett år
            och som även delfinansieras av finsk och norsk radio. Det innebär
            också ett ekonomiskt avbräck. Naturligtvis innebär det en stor
            förlust att inte kunna samsända som man har gjort, vilket har
            uppskattats mycket av samerna.
          </note>
          <note>
            Svenska Sameradion firade 40-årsjubileum den 24
          </note>
          <note>
            oktober. Sverige har varit ledande när det gällt sändningar på
            samiska. Men det som nu händer, och som egentligen har hänt undan
            för undan sedan
          </note>
          <note>
            70-talet, är att Sameradion har tappat alltmer mark. Efter 40
            års verksamhet har Sameradion i
          </note>
          <note>
            Sverige den minsta redaktionen, man sänder minst och man har
            det minsta samarbetet med sina kollegor på andra sidan gränsen.
            Man kanske också kan tillägga, som de själva tycker där uppe,
            att den svenska Sameradion vet minst om sin framtid.
          </note>
          <note>
            I Norge exempelvis har man antagit en utvecklingsplan för Sameradion
            och same-TV som sträcker sig mot år 2000. Där redogör man tämligen
            detaljerat för resursförstärkningar som väntar. En fördubbling
            av personalstyrkan förväntas ske, en tiodubbling av radiosändningstiden
            planeras, en rikstäckande radiokanal för de samiska sändningarna
            utlovas 1995--1996 och en femdubbling av utbudet på samiska skall
            ske under nämnda period.
          </note>
          <note>
            Finlands rundradio etablerade en egen kanal för sameradio redan
            1991. Finska Sameradion är redan en egen avdelning inom YLE, och
            därför har sändningarnas omfattning också kunnat ökas väldigt
            mycket. De sändningarna har även de svenska samerna nytta av.
          </note>
          <note>
            Definitivt handlar det inte om att P 2 har uppfyllt de krav som
            riksdag och regering har ställt, att minst garantera det utbud
            och de möjligheter som man har i dag.
          </note>
          <note>
            Anf. 26 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tycker att det är bra att vi har fått den här
            diskussionen och att den har inriktats på alla de tre prioriterade
            språken.
          </note>
          <note>
            Sinikka Bohlin säger att hon inte har ställt den fråga som jag
            påstår att jag har fått. Den fråga som har ställts till mig är
            om jag avser att vidta några åtgärder, så att utbudet av finska
            lokalsändnigar stämmer med riksdagens beslut. Det är i varje fall
            den interpellation som har överlämnats till mig på departementet.
          </note>
          <note>
            Den fråga som Sinikka Bohlin påstår sig ha ställt, nämligen om
            jag anser att Sveriges Radio har uppfyllt beslutet, är det formellt
            sett inte min uppgift att ha en åsikt om. Det sker en granskning
            av Radionämnden i efterhand om bolagen har uppfyllt de avtal som
            vi har slutit med företagen.
          </note>
          <note>
            Därför är det riksdagens beslut om att man inte får minska sändningarna
            på minoritetsspråk som är det styrande och som ingår i de avtal
            som vi skriver.
          </note>
          <note>
            Därefter kan man klaga hos Radionämnden om man anser att beslutet
            inte är uppfyllt.
          </note>
          <note>
            Detta är också ett svar till Karl Gustaf Sjödin, om vad som händer
            om Sameradion blir misshandlad.
          </note>
          <note>
            Man skall hålla tummen i ögat på dem. Naturligtvis skall man
            kontakta radiobolagen under tiden när man märker förändringar.
            Men om man inte får någon rättelse eller anser att det har blivit
            fel bör man vända sig till Radionämnden.
          </note>
          <note>
            Jag beklagar egentligen litet grand att vi inte fick det programråd
            som regeringen föreslog. Tanken var att man skulle kunna få en
            ordentlig dialog mellan intressenterna, t.ex. representanter för
            minoritetsspråken och bolagen, där man kunde föra sådana här resonemang.
            Vi här i riksdagen kan naturligtvis rent allmänt säga att vi tycker
            att detta är viktigt och värdefullt, men vi har inte de direkta
            verktygen för att direkt påverka programföretagen.
          </note>
          <note>
            Det skulle ett programråd kunnat ha genom diskussioner.
          </note>
          <note>
            Bruno Poromaa är nöjd med svaret, eftersom verkligheten uppenbarligen
            har ändrats under den tid som gått innan frågan besvarats. Nu
            är frågan om det finns pengar att finansiera en utökad verksamhet.
          </note>
          <note>
            Totalt sett har Sveriges Radio-koncernen och programbolagen garanterats
            mycket generösa ekonomiska möjligheter under den kommande avtalsperioden.
            Man har fått en uppräkning med
          </note>
          <note>
            10 % realt. Det torde finnas få företag i landet som har så goda
            ekonomiska förutsättningar. När det gäller den exakta fördelningen
            av pengar och resurser är det programföretagens uppgift att sköta
            den verksamheten. Det skall varken regering eller ministrar och
            inte heller riksdagen ha synpunkter på under löpande avtalsperiod.
            Men jag vill ändå peka på det faktum att det finns betydande resurser
            hos Svergies Radio i och med riksdagens beslut om det nya avtalet.
          </note>
          <note>
            Liisa Rulander hade ett mycket bra inlägg, tycker jag, som visar
            språkets betydelse, inte minst för att kunna få information, men
            också för att i övrigt kunna få inspiration utifrån det egna ursprungliga
            språket.
          </note>
          <note>
            Vi har tidigare under förmiddagen haft en flyktingdebatt där
            också språkfrågan har varit uppe, även om den inte tillhör själva
            flyktingpolitiken, utan invandrarpolitiken. Jag menar att det
            är oerhört viktigt att invandrare lär sig svenska. Vi skall naturligtvis
            ställa upp med sådana metoder och möjligheter att de faktiskt
            kan göra det. Vi har fått alarmerande rapporter om att människor
            inte kan få arbete på grund av bl.a.
          </note>
          <note>
            språkliga svårigheter. Detta krav och dessa önskemål om att fler
            skall lära sig ordentlig svenska motstrider inte att vi också
            skall ge möjligheter att få både information och annan typ av
            sändning, som t.ex. underhållning, på det egna, ursprungliga språket.
          </note>
          <note>
            Nu har det, om jag har förstått det rätt, skett vissa prioriteringar
            mot nyhetssändningar. Man minskar antalet underhålls- och förströelseprogram
            till förmån för aktualitets- och nyhetsbevakning. Det är naturligtvis
            en uppgift för programföretagen att själva fatta beslut om detta.
            Men det är också viktigt, tycker jag, att de grupper som är konsumenter
            av den här verksamheten, som lyssnar på radio, hör av sig till
            programföretagen när man anser att man inte får information på
            rätt tid eller inte får den typ av programutbud som man helst
            föredrar.
          </note>
          <note type="speaker">
            Anf. 27 SINIKKA BOHLIN (s):
          </note>
          <note>
            Herr talman! Jag blir litet förvånad när kulturministern säger
            att hon inte kan svara på den fråga jag har ställt: Anser kulturministern
            att de här åtgärderna överensstämmer med riksdagens beslut?
          </note>
          <note>
            Jag upplever att vi riksdagsledamöter är här för att kunna ta
            ställning till de frågor som riksdagen beslutar om. Vi kan inte
            lägga oss i de beslut som
          </note>
          <note>
            Sveriges Radio eller programföretagen har fattat, men vi måste
            kunna tycka till. Ett av de verktyg som vi här i huset har att
            använda är att ställa en fråga. Jag har som vanlig riksdagsledmot
            möjlighet att ställa en fråga till statsrådet, därför upplever
            jag att även statsrådet måste ha möjlighet att tycka till ibland.
          </note>
          <note>
            Det jag tycker är litet olyckligt i den här diskussionen -- det
            kom fram tidigare -- är att vi på grund av de beslut som har fattats
            ställer olika språkgrupper mot varandra. Jag tycker ändå att diskussionen
            här i dag är ganska dämpad. Vi skäller inte på varandra. Ändå
            upplever jag att det har blivit olyckligt. Vi har ju sett vad
            som har hänt när man inte har samordnat de tankar som finns.
          </note>
          <note>
            Det viktigaste är alltså språket. Fastän jag, som har flyktingbakgrund
            och invandrarbakgrund, nu har lärt mig svenska något så när, så
            att jag har möjlighet att stå i den här talarstolen, är mitt modersmål
            väldigt viktigt för mig, inte bara för att jag skall få information.
            Det är dit vi är på väg med de nya sändningarna, nyhetssändningar,
            oftast upprepning av de svenska nyheterna. De är viktiga.
          </note>
          <note>
            Men det viktigaste för mig som invandrare är ändå språket som
            sådant. Det är, kan man säga, nästan hela själen som ligger i
            det språk som jag har som modersmål, fastän jag är tvåspråkig
            och kan använda också det andra språket som en spegel för själen.
            Det är kanske där det fina med tvåspråkigheten ligger. Vi kan
            använda många olika språk, men vi behöver dem också.
          </note>
          <note>
            Sedan skall vi inte glömma bort de gamla invandrare som har varit
            med och byggt upp det här landet och välfärden och som tyvärr
            aldrig har lärt sig svenska. De behöver också mycket väl dessa
            sändningar.
          </note>
          <note type="speaker">
            Anf. 28 BERITH ERIKSSON (v):
          </note>
          <note>
            Herr talman! Samerna har försökt att tala med programkommissionen.
            Nu försöker Sveriges
          </note>
          <note>
            Radio att kompensera sändningstiden genom att ge
          </note>
          <note>
            2 x 30 minuter i veckan att sändas lokalt i Radio
          </note>
          <note>
            Norrbotten. Men det stämmer ju inte med verkligheten att man
            har återgivit någon sändningstid, eftersom de sedan tidigare hade
            60
          </note>
          <note>
            minuter i veckan i Radio Norrbotten. Sveriges
          </note>
          <note>
            Radio ger inte ytterligare 2 x 30 minuter, utan försöker med
            konststycket att säga att man har återgett tid, när sanningen
            är att de 1993 får fortsätta med vad de har i dag, nämligen 60
            minuter i veckan över Radio Norrbotten. Summan av kardemumman
            blir ju fortfarande att nedskärningen är 20 %.
          </note>
          <note>
            Nästa år är urbefolkningsåret. Det vore litet olyckligt om vi
            inför det året skall få den här negativa debatten, som ju kommer
            om inte
          </note>
          <note>
            Sveriges Radio P 2 tittar över detta. Det största felet är --
            det tycker jag har framkommit ganska klart i dag -- att man helt
            har struntat i att diskutera och samordna med dem som är berörda
            och som man borde ha diskuterat och samordnat med.
          </note>
          <note>
            För samernas del är den andra viktiga frågan den samsändning
            som funnits tidigare, men som nu helt omöjliggörs på grund av
            att P 2 håller fast vid de tider som har tilldelats Sameradion
            utan tidigare information. Detta handlar inte för något av språken
            om att man skall gå in med mer pengar eller andra resurser, utan
            om att de skall få den betydelse de har, att de skall få vara
            med och lägga ut sina programtider och att de skall få minst den
            programtid som de har i dag.
          </note>
          <note type="speaker">
            Anf. 29 KARL GUSTAF SJÖDIN (nyd):
          </note>
          <note>
            Herr talman! Jag vill beklaga att kulturministern inte har kunnat
            få dessa frågor i förväg. Jag har nämligen alldeles nyss fått
            dem nedsända från samerna. Mycket av det som sagts här kan bli
            litet tårta på tårta. Därför skall jag begränsa mig.
          </note>
          <note>
            Detta med att P 2 i viss mån spelar ut minoriteterna mot varandra
            tycker jag är motbjudande. En annan anledning till att jag har
            engagerat mig är att jag har sydsamiskt påbrå. Genom mitt förtroendeuppdrag
            här har jag återupptagit släktbanden.
          </note>
          <note>
            En annan aspekt på detta är att det vore ytterst olyckligt om
            samerna under 1993 måste anmäla dessa förhållanden till Radionämnden
            för att de skall rättas till. FN proklamerar ju 1993 som urbefolkningens
            år. Jag ämnar inte stå här och ta upp detta vidare, så att det
            blir en debatt mellan olika språkgrupper. Det är inte avsikten.
            Detta är saker som engagerar mig, och det engagerar samerna och
            de övriga minoritetsspråkgrupperna i vårt land. Det är motbjudande
            att tränga ihop dem, som man ämnar göra.
          </note>
          <note type="speaker">
            Anf. 30 BRUNO POROMAA (s):
          </note>
          <note>
            Herr talman! Jag tolkade statsrådets uttalande som mycket generöst
            och som att hon har förståelse för att nya resurser måste tillföras
            för att radion skall kunna klara dessa åtaganden på ett tillfredsställande
            sätt.
          </note>
          <note>
            Det har sagts väldigt mycket om den samiska radion. Jag skulle
            vilja göra några jämförelser.
          </note>
          <note>
            Samerna på Nordkalotten som ett folk, har ungefär
          </note>
          <note>
            60 tjänster i olika radioföretag i Norge, Sverige och
          </note>
          <note>
            Finland. Antalet samer på Nordkalotten beräknas uppgå till ca
            60 000. Om vi då jämför med det antal som talar ''Meän kieli'',
            eller ''vårt språk som vi kallar tornedalsfinskan för, är det
            ungefär 50 000
          </note>
          <note>
            som är tvåspråkiga i Tornedalen. Med den jämförelsen kan man
            konstatera att de satsningar radion gjort för tornedalingarna
            är synnerligen ringa, då man endast har en enda tjänst för dessa
          </note>
          <note>
            50 000 lyssnare. I Sverige har den samiska radion 13
          </note>
          <note>
            journalister för de ca 16 000 samer som finns i det här landet.
          </note>
          <note>
            När jag gör dessa jämförelser vill jag klart deklarera att jag
            inte alls är ute efter de tjänsterna.
          </note>
          <note>
            Jag är övertygad om att de säkerligen behövs. De journalister
            som jobbar på Sameradion gör säkert ett mycket bra arbete. Jag
            vill inte heller på något sätt odla några konflikter oss minoritetsgrupper
            emellan, men med dessa exempel har jag velat peka på hur olika
            radion behandlar oss två minoriteter.
          </note>
          <note type="speaker">
            Anf. 31 LIISA RULANDER (kds):
          </note>
          <note>
            Herr talman! Jag är mycket glad över att invandrarminister Birgit
            Friggebo på ett så tydligt sätt markerar att användandet av det
            egna modersmålet inte utesluter att man också talar svenska och
            att ansträngningar hela tiden bör ske för att utveckla dessa möjligheter
            för alla landets invånare.
          </note>
          <note>
            Jag är också mycket nöjd med skrivningen i propositionen. Jag
            hör också att vår invandrarminister är med på att det som står
            där skall förverkligas. Jag tror att dagens uttalanden från den
            här interpellationsdebatten också kan bli normerande för fortsatt
            samarbete med radiobolaget. Vi får säkert anledning att återkomma
            till dessa frågor på ett eller annat sätt i fortsättningen. Jag
            vill önska lycka till med detta arbete. Jag uppskattar invandrarministerns
            arbete.
          </note>
          <note>
            Anf. 32 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vill inte föra några formella diskussioner om
            hur frågor är ställda. Det är förmodligen så att partikansli eller
            kammarkansli har ändrat formuleringen i någon fråga, eftersom
            statsråd inte skall uttrycka åsikter om olika saker, utan skall
            tillfrågas om man skall vidta några åtgärder.
          </note>
          <note>
            När det gäller radio och TV har jag valt en profil som innebär
            att riksdag och regering inte skall lägga sig i den direkta skötsel
            av företagen under avtalsperioderna. Riktlinjerna är givna. Jag
            hade önskat att vi hade haft någon typ av programråd som kunde
            fört en dialog, haft diskussioner, genomfört undersökningar och
            kanske även forskning under avtalsperioderna för att kunna följa
            utvecklingen av programutbud av olika slag.
          </note>
          <note>
            Nu fick vi inte det, och då blir även riksdagen ett forum för
            diskussioner om huruvida man skall minska ett program med tio
            eller tjugo minuter och liknande.
          </note>
          <note>
            Jag har valt den profilen därför att även Sveriges
          </note>
          <note>
            Radio skall kunna garanteras frihet och oberoende inom avtalstextens
            ram i takt med att vi får friare radio- och TV-verksamhet. Därför
            kan kanske någon känna sig litet missnöjd över att jag inte rakt
            ut uttrycker åsikter om vad jag anser på kanske ganska lösa grunder,
            eftersom den här verksamheten utvecklas under en längre period.
          </note>
          <note>
            Man måste kanske ha en något längre period för att bedöma om
            man uppfyller avtalet eller inte. Jag tänker därför avstå från
            att ha mycket bestämda uppfattningar om vad jag anser och vad
            jag inte anser.
          </note>
          <note>
            Det är Radionämnden som har till uppgift att utvärdera verksamheten
            och avgöra om avtalet är uppfyllt. Självfallet skall man ha benäget
            stöd av de människor som lyssnar på radion. Det är alldeles utmärkt
            att riksdagsledamöter, som inte på samma sätt är bundna av att
            inte lägga sig i den interna verksamheten, bedriver opinionsbildning
            och fokuserar på frågor där man inte tycker att avtalet uppfylls.
            Det behöver inte handla om det heller, utan man kan ha allmänna
            synpunkter på hur programuppläggningen fungerar eller inte fungerar.
            Det är naturligtvis särskilt viktigt när det gäller de frågor
            som åligger Sveriges Radio, t.ex.
          </note>
          <note>
            att ta hänsyn till minoritetsgruppernas språk.
          </note>
          <note>
            Jag avstår från fler kommentarer. Svaret är givet i själva interpellationssvaret.
          </note>
          <note type="speaker">
            Anf. 33 SINIKKA BOHLIN (s):
          </note>
          <note>
            Herr talman! Jag vill inte förlänga debatten angående formaliteter,
            kulturministern. Den kan vi nog klara av någon annan gång.
          </note>
          <note>
            Som sista replik för min del skulle jag vilja lyfta fram frågan
            om minoriteternas ställning i framtiden i Sverige. Vi har talat
            väldigt mycket om språket, informationen, möjligheten att ta del
            av informationen och möjligheten att verka i landet.
          </note>
          <note>
            Jag fick tag i en tidningsartikel från Helsingin
          </note>
          <note>
            Sanomat som är Finlands största dagstidning. Detta är på finska
            så jag måste göra en översättning. Jag ser här en ganska ljus
            framtidsvision om detta också stämmer i de fortsatta diskussionerna.
            Vår statssekreterare Anders Ljunggren säger där att den finska
            kulturen är en del av det svenska kulturarvet. Man har länge betraktat
            finskan som ett problem, inte som en merit eller en fördel.
          </note>
          <note>
            Detta har varit mycket misslyckat, men nu är det andra tider.
            Det skall bli något mycket bra. Han säger också att han kräver
            att kommuner och län följer de beslut som är fattade. Jag hoppas
            att detta också gäller i framtiden och att statliga verk osv.
          </note>
          <note>
            följer de riksdagsbeslut som är fattade.
          </note>
          <note>
            Jag skulle också vilja skicka med en tanke till kulturministern.
            Nu har ju flera länder undertecknat en konvention om att förstärka
            minoriteternas ställning. Det har t.ex. Finland gjort. Sverige
            har inte för tillfället velat skriva under den. Jag hoppas att
            vi i något annat sammanhang kan fortsätta att diskutera minoriteternas
            ställning på olika sätt i denna riksdag.
          </note>
          <note type="speaker">
            Anf. 34 KARL GUSTAF SJÖDIN (nyd):
          </note>
          <note>
            Herr talman! Jag skall fatta mig mycket kort. Det mesta har redan
            sagts. Jag har fått mycket bra och positiva svar av kulturministern.
          </note>
          <note>
            Jag tänkte bara avslutningsvis ställa en fråga till kulturministern.
            I svaret säger kulturministern att hon skall medverka till dessa
            saker. Men om programbolaget inte följer det som har beslutats
            i denna riksdag, vad skall man göra då? Skall man överklaga detta
            också till Radionämnden?
          </note>
          <note>
            Såvitt jag förstår skall Radionämnden granskning gälla de avtal
            som träffas mellan detta nya bolag och exempelvis Sameradion,
            men jag har kanske fel. Kan kulturministern svara på var man överklagar
            om inte dessa nya radiobolag följer riksdagens intentioner och
            de beslut som riksdagen fattat?
          </note>
          <note>
            Överläggningen var härmed avslutad.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:79 Ökade insatser för europeiskt forsknings- och utvecklingssamarbete
          </note>
          <note>
            1992/93:98 Ändring i lagen (1984:3) om kärnteknisk verksamhet,
            m.m.
          </note>
          <note>
            1992/93:99 Vissa åtgärder inom klimatområdet och i Östersjöregionen
          </note>
          <note>
            Motionerna
          </note>
          <note>
            med anledning av prop. 1992/93:91 Vissa ekonomiska frågor som
            gäller inlandsbanan
          </note>
          <note>
            1992/93:T8 av Sten Söderberg (-)
          </note>
          <note>
            1992/93:T9 av Sven-Gösta Signell m.fl. (s)
          </note>
          <note>
            Justitieutskottets betänkande
          </note>
          <note>
            1992/93:JuU3 Rattfylleri
          </note>
          <note>
            Försvarsutskottets betänkande
          </note>
          <note>
            1992/93:FöU1 Vissa räddningstjänstfrågor
          </note>
          <note>
            Socialutskottets betänkanden
          </note>
          <note>
            1992/93:SoU1 Vissa behörighetsfrågor m.m.
          </note>
          <note>
            1992/93:SoU2 Socialtjänst
          </note>
          <note>
            1992/93:SoU3 Allmänna arvsfonden
          </note>
          <note>
            1992/93:SoU4 Familjehemsvård för barn och ungdom
          </note>
          <note>
            Jordbruksutskottets betänkande
          </note>
          <note>
            1992/93:JoU4 Jakt och viltvård
          </note>
          <note>
            Näringsutskottets betänkanden
          </note>
          <note>
            1992/93:NU1 Näringsrättslig reglering
          </note>
          <note>
            1992/93:NU2 Återvinning
          </note>
          <note>
            1992/93:NU3 Vissa detaljhandelsfrågor
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 5 november
          </note>
          <note type="speaker">
            1992/93:31 av Nils Nordh (s) till jordbruksministern om lokalisering
            av skoglig högskoleutbildning:
          </note>
          <note>
            Sveriges Lantbruksuniversitet har beslutat om nedläggning av
            Södra skogsinstitutet i Värnamo.
          </note>
          <note>
            Motiven för en nedläggning av SSI är svårförståeliga och oklara.
          </note>
          <note>
            I stora delar av södra Sverige är skogsbruket den dominerande
            näringen, framför allt i Småland.
          </note>
          <note>
            Under allmänna motionstiden i januari påtalades att skillnaderna
            mellan norra och södra delarna av landet är betydande. I södra
            Sverige dominerar småskogsbruket med ca 100 000 skogsägare.
          </note>
          <note>
            I denna del av landet finns också en annorlunda trädslagsfördelning
            med bl.a. ädellövskog såsom ek, alm, bok, lönn m.m. Dessa trädslag
            används i hög grad till möbeltillverkning och modellsnickerier.
            Därför är skötselfrågor för blandskog, med forskning och utbildning,
            nödvändig för södra Sverige. För en fortsatt utveckling av skogsbruket
            i södra Sverige är det av betydelse att skogsteknikerutbildningen
            behålls i
          </note>
          <note>
            Värnamo, då institutet är väl etablerat och har god kontakt med
            företrädare för näringen.
          </note>
          <note>
            Det är ökade kunskaper hos dem som sysslar med denna näring,
            som till stor del ger framgångar för svenskt skogsbruk.
          </note>
          <note>
            Det kan också finnas anledning att påpeka att
          </note>
          <note>
            Möbelinstitutet har flyttat sin verksamhet från
          </note>
          <note>
            Stockholm till Jönköping, främst för samarbetet med Träcentrum
            som redan finns i Jönköping samt att den skogliga utbildningen
            för just bland- och ädellövskog är förlagd till Värnamo.
          </note>
          <note>
            Det borde även vara rationellt riktigt att, om så blir fallet,
            en eventuell ny skoglig utbildning i södra
          </note>
          <note>
            Sverige förläggs till Värnamo. Där finns redan ett stort kunnande
            som bör utnyttjas.
          </note>
          <note>
            Jag vill ställa följande frågor till jordbruksministern:
          </note>
          <note>
            1. Instämmer jordbruksministern i att det är nödvändigt med en
            skoglig utbildning som tar hänsyn till blandskogen?
          </note>
          <note>
            2. Är jordbruksministern beredd att för SLU
          </note>
          <note>
            påtala behovet av en skoglig utbildning för södra
          </note>
          <note>
            Sverige?
          </note>
          <note>
            3. Kan jordbruksministern hos SLU förorda
          </note>
          <note>
            Värnamo som lokaliseringsort för en eventuellt ny skoglig utbildning?
          </note>
          <note>
            1992/93:32 av Bertil Måbrink (v) till statsrådet Alf
          </note>
          <note>
            Svensson om biståndsanslagen:
          </note>
          <note>
            I ett världsläge där klyftorna växer mellan fattiga och rika,
            och där de fattiga länderna och de fattigaste människorna under
            80-talet tvingades betala ett ''bistånd'' motsvarande minst sex
          </note>
          <note>
            Marshallplaner till de rika länderna, har regeringen och socialdemokraterna
            valt att ta från de fattiga för att hjälpa Sverige ur krisen.
          </note>
          <note>
            Biståndet tll u-länderna ska skäras ned med 1,5
          </note>
          <note>
            miljarder kronor, vilket är över tio procent.
          </note>
          <note>
            Enprocentmålet överges. Den svenska kursändringen har uppmärksammats
            utomlands.
          </note>
          <note>
            SIDA-chefen Carl Tham har -- enligt vad DN
          </note>
          <note>
            skrev -- av sina kollegor från andra i-länder fått höra att de
            trodde att de skulle få det svårare att hävda biståndet, då modellandet
            Sverige börjat minska u-hjälpen. Financial Times skrev att den
            svenska nedskärningen hade samma symbolvärde som Berlinmurens
            fall.
          </note>
          <note>
            Det förefaller som om det funnits dem som i krisförhandlingarna
            velat skära ännu hårdare i biståndet. I ett pressmeddelande från
            UD den 21
          </note>
          <note>
            september sa biståndsministern att ''vi trots allt lyckats få
            en rimlig besparing med hänsyn till utgångsbudet''. Vad var utgångsbudet?
          </note>
          <note>
            13 enskilda biståndsorganisationer har skickat ett brev till
            regeringen och riksdagen, där de kräver
          </note>
          <note>
            ''att regering och riksdag klargör att enprocentmålet för svenskt
            bistånd ligger fast och att den föreslagna nedskärningen ej genomförs''.
          </note>
          <note>
            Om avsteg från detta mål ändå görs på grund av den akuta ekonomiska
            krisen uppmanar de regering och riksdag att klargöra.
          </note>
          <note>
            -- att man snarast möjligt når upp till enprocentmålet,
          </note>
          <note>
            -- att biståndsbudgeten inte urholkas, utan enbart skall omfatta
            stöd till u-länder,
          </note>
          <note>
            -- att nedskärningar som beslutas inte får drabba biståndet till
            de allra fattigaste människorna.
          </note>
          <note>
            De 13 organisationerna är Afrikagrupperna, BIFO,
          </note>
          <note>
            Diakonia, Handikapprörelsens biståndsorgan
          </note>
          <note>
            SHIA, Lutherhjälpen, Pingstmissionens ulandshjälp, Rädda Barnen,
            Svenska Kyrkans
          </note>
          <note>
            Mission, Svenska Missionsrådet, Svenska Röda
          </note>
          <note>
            Korset, Svensk Volontärsamverkan, UBV och
          </note>
          <note>
            Utan Gränser.
          </note>
          <note>
            Enligt uppgifter i pressen är det huvudmottagarna av svenskt
            bistånd (programländerna) som har att räkna med strykningar av
            anslagen. SIDA sägs skall skära ner dem med 10--12 %. Det har
            uppgivits att regeringen ännu inte bestämt om
          </note>
          <note>
            Östeuropabiståndet skall belasta u-landsbiståndet.
          </note>
          <note>
            Vidare har det uppgivits att den svenska medverkan i FN-insatsen
            i det f.d. Jugoslavien skulle finansieras från biståndsbudgeten.
          </note>
          <note>
            Det är många med mig som vill ha en klar redovisning för hur
            nedskärningarna skall göras.
          </note>
          <note>
            Det kan ju få mycket olika effekter om de görs på programländernas
            anslag eller på exempelvis ukrediterna. Om vi vill bistå de fattiga
            folken och främja de mänskliga rättigheterna, är det inte krediter
            för teleprojekt i Kina, Marcko och
          </note>
          <note>
            Tunisien som är bästa tänkbara användning av biståndsmedel. Om
            projekten anses nödvändiga för sysselsättningen i den svenska
            exportindustrin, borde de kunna bekostas med arbetsmarknadsmedel.
            Även anslagen till
          </note>
          <note>
            Världsbanken skulle kunna skäras ned -- det skulle inte drabba
            de fattigaste. I en del fall skulle det rentav bli till gagn för
            de mänskliga rättigheterna och miljön i u-länderna.
          </note>
          <note>
            Jag vill därför fråga biståndsministern:
          </note>
          <note>
            1. Kommer biståndsbudgeten att innefatta andra insatser än bistånd
            till u-länder?
          </note>
          <note>
            2. Vilka biståndsanslag har regeringen uppdragit åt SIDA att
            skära ned?
          </note>
          <note>
            3. Har även andra biståndsorgan beordrats skära i sina anslag,
            exempelvis BITS i u-krediterna?
          </note>
          <note>
            1992/93:33 av Maj-Lis Lööw (s) till statsrådet
          </note>
          <note>
            Beatrice Ask om hemspråksundervisningen:
          </note>
          <note>
            Möjligheten för invandrarbarnen att få hemspråksundervisning
            har varit ett av flaggskeppen i den svenska invandrarpolitiken.
          </note>
          <note>
            Hemspråksundervisningen har varit ett viktigt medel för att skapa
            valfrihet i ett mångkulturellt samhälle.
          </note>
          <note>
            Det är allmänt omvittnat hur stor betydelse den har för många
            invandrarbarns utveckling. Dessutom är den ett sätt att ta tillvara
            en tillgång för landet. I en alltmer internationaliserad värld
            är det bra för ett land att ha många innevånare som behärskar
            många språk.
          </note>
          <note>
            För ett par år sedan gjordes två översyner av hemspråksundervisningen
            som båda utvisade stora brister i effektiviteten. Av detta kunde
            man dra slutsatsen att verksamheten skulle kunna organiseras till
            lägre kostnad utan någon nämnvärd försämring av ambitionsnivån.
            Öronmärkningen av statsbidragen togs bort i linje med andra förändringar
            av statsbidragen till kommunerna.
          </note>
          <note>
            Kommunerna skulle själva kunna bestämma över hur statsbidragen
            till skolan skulle användas.
          </note>
          <note>
            Nu möts man allt oftare av påståendet att hemspråksundervisningen
            är på väg att försvinna.
          </note>
          <note>
            Även om det inte är så allvarligt, så är det ändå alarmerande
            om det är kraftiga nedskärningar på gång. Det förändrade statsbidragssystemet
            byggde ändå på tilltron till att kommunalpolitikerna skulle förstå
            värdet av hemspråksreformen.
          </note>
          <note>
            Jag utgår från att utvecklingen på detta område följs noga av
            såväl Kulturdepartementet som
          </note>
          <note>
            Utbildningsdepartementet och att det där finns en överblick över
            situationen.
          </note>
          <note>
            Vad gör regeringen för att slå vakt om invandrarbarnens rätt
            till hemspråksundervisning?
          </note>
          <note type="speaker">
            1992/93:34 av Berith Eriksson (v) till utrikesministern om Turkiets
            militära närvaro i norra Irak:
          </note>
          <note>
            Turkisk militär har genomfört vad de kallar en
          </note>
          <note>
            ''begränsad säkerhetsoperation'' mot PKK-gerillan i norra Irak.
            Nu har PKK tvingats utrymma Irak --
          </note>
          <note>
            men de turkiska trupperna finns kvar. Enligt uppgift kontrollerar
            Turkiet ett område på över
          </note>
          <note>
            40 000 kvadratkilometer och har 20 000 soldater där.
          </note>
          <note>
            I Turkiet synes det finnas olika uppfattningar om huruvida dessa
            trupper skall dras tillbaka eller om deras uppgift skall bli att
            upprätta en turkisk säkerhetszon i norra Irak. Det senare är vad
            vissa kretsar inom militären eftersträvar. Det skulle uppenbarligen
            innebära en grov kränkning av folkrätten, om Turkiet på detta
            sätt etablerar en militär närvaro i norra Irak.
          </note>
          <note>
            Omvärlden kan inte stillatigande acceptera ett sådant agerande,
            som skulle kunna leda till en annektering av irakiskt territorium
            och bli ett steg mot det Storturkiet, som starka krafter eftersträvar.
          </note>
          <note>
            Det måste också ses mot bakgrunden av Turkiets aktiva politik
            för att stärka sitt inflytande i regionen, framför allt i de turkisktalande
            OSS-
          </note>
          <note>
            republikerna.
          </note>
          <note>
            Jag vill därför fråga utrikesministern:
          </note>
          <note>
            1. Avser regeringen att protestera mot Turkiets militära närvaro
            i norra Irak?
          </note>
          <note>
            2. Vilka möjligheter ser regeringen för att aktivera
          </note>
          <note>
            ESK och FN för att förhindra upprättandet av en turkisk säkerhetszon
            i Irak?
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 5 november
          </note>
          <note>
            1992/93:144 av Ulla Pettersson (s) till statsrådet Alf
          </note>
          <note>
            Svensson om distributionen av försvarets livsmedelsöverskott
            till humanitär hjälp:
          </note>
          <note>
            Regeringen beslutade i mars i år att överskott inom försvaret
            på 400 ton livsmedel, som uppkommit genom den minskade värnpliktsutbildningen,
            skulle utnyttjas för humanitära insatser i de baltiska staterna
            och i Ryssland.
          </note>
          <note>
            När och till vilka länder har överskottslagret distribuerats?
          </note>
          <note type="speaker">
            1992/93:145 av Barbro Westerholm (fp) till statsrådet Bo Könberg
            om receptregistrering för att komma åt överförskrivande läkare:
          </note>
          <note>
            Enligt uppgift i Socialstyrelsens personaltidning övervägs en
            konsekvent ADB-registrering av i princip alla läkarrecept, i varje
            fall beträffande vissa grupper av läkemedel för att komma åt ickelege-artis
            förskrivning av läkemedel.
          </note>
          <note>
            Med anledning av ovanstående vill jag fråga statsrådet:
          </note>
          <note>
            Vilka åtgärder avser regeringen att vidta för att på bästa sätt
            spåra olämpliga läkare?
          </note>
          <note type="speaker">
            1992/93:146 av Roland Lében (kds) till socialministern om återkrav
            av felaktigt utbetalda bostadsbidrag:
          </note>
          <note>
            När den gamla förordningen om bostadsbidrag ersattes med en ny
            förordning den 1 januari 1988, förbisåg man det fortsatta behovet
            av regler för återkrävande av felaktigt utbetalda bostadsbidrag.
          </note>
          <note>
            Detta har uppmärksammats i dagarna genom regeringsrättens utslag
            i vilket Karlshamns kommuns återbetalningskrav ogiltigförklarats.
          </note>
          <note>
            Regeringsrättens utlåtande pekar på ett akut problem. Kommunerna
            har numera ingen laglig rätt att återkräva bostadsbidrag som utbetalats
            på felaktig grund.
          </note>
          <note>
            I en förlängning betyder detta, såvitt jag förstår saken rätt,
            till och med möjligheter till bidragsfusk med benäget bistånd
            av lagen.
          </note>
          <note>
            Vilka åtgärder ämnar statsrådet vidta med anledning av denna
            problematik?
          </note>
          <note type="speaker">
            1992/93:147 av Hans Göran Franck (s) till statsrådet Görel Thurdin
            om plan- och bygglagen:
          </note>
          <note>
            Enligt Svenska Dagbladet den 6 oktober 1992 har statsrådet Görel
            Thurdin vid en konferens i
          </note>
          <note>
            Boverket i Karlskrona bl.a. menat att man i en ny plan- och bygglag
            bör ''föra in en möjlighet för regeringen att påverka fler planärenden
            än i dag''.
          </note>
          <note>
            Skälet skulle vara ''att framtida samhälls- och bebyggelseplanering
            i högre grad än dagens skall ta hänsyn till miljön och resurshållningen''.
            I detta syfte bör enligt statsrådet ''tätorterna åläggas att bevara
            centrala grönområden'' och hon exemplifierar behovet med Solnas
            och Stockholms exploateringsplaner i Brunnsviksområdet.
          </note>
          <note>
            Till riksmötet 1991/92 lämnade jag m.fl. en motion
          </note>
          <note>
            (Bo511) i samma syfte, även den delvis föranledd av Solnas och
            Stockholms utnyttjande av det s.k.
          </note>
          <note>
            kommunala planmonopolet i planeringen av
          </note>
          <note>
            Brunnsvikens strandområden. Vi föreslog att miljömyndigheterna,
            Naturvårdsverket och
          </note>
          <note>
            Riksantikavarieämbetet, skulle få rätt att föra planärenden av
            detta slag till prövning i länsstyrelse och regering.
          </note>
          <note>
            Därför vill jag fråga statsrådet Görel Thurdin.
          </note>
          <note>
            Utarbetas nu några direktiv till en översyn av planoch bygglagen
            och med vilken inriktning avses i så fall dessa frågor om tätorternas
            miljöskydd bli behandlade?
          </note>
          <note type="speaker">
            1992/93:148 av Göran Magnusson (s) till näringsministern om ökad
            export till de baltiska staterna:
          </note>
          <note>
            Minskningen av jobben inom industrin i Sverige är mycket stor
            och synes inte avta. Varsel om inskränkningar duggar tätt, Volvo
            är dagsaktuellt,
          </note>
          <note>
            ABB har varslat liksom skogsindustrin. Sverige riskerar att få
            en alldeles för liten industrisektor genom den utslagning av kapacitet
            som nu pågår.
          </note>
          <note>
            För att utnyttja befintlig kapacitet i företag i bl.a.
          </note>
          <note>
            Hallstahammar och Västerås har uppmärksammats behovet av särskilda
            statliga åtgärder för att möjliggöra svensk industriexport till
            Baltikum och
          </note>
          <note>
            OSS-staterna. Vid tidigare diskussioner i riksdagen har hänvisats
            till Exportkreditnämnden. De regler som gäller för nämnden synes
            vara mindre väl lämpade för exportfrämjande insatser för de länder
            som inledningsvis nämnts. Den ekonomiska situationen där kräver
            andra åtgärder än de traditionella.
          </note>
          <note>
            Min fråga är om industriministern är beredd att medverka till
            nya åtgärder för att främja export till bl.a. Baltikum?
          </note>
          <note>
            1992/93:149 av Birgitta Hambraues (c) till utrikesministern om
            information m.m. om fred och nedrustning:
          </note>
          <note>
            Den förändrade globala säkerhetssituationen efter det kalla krigets
            slut kräver nytänkande.
          </note>
          <note>
            I de katastrofalt hårdnande nord/sydmotsättningarna har Sverige
            en fortsatt viktig roll och ett förtroendekapital som inte får
            förslösas.
          </note>
          <note>
            Sveriges ordförandeskap i ESK ökar behovet av kunskap för krigsförebyggande
            insatser, fredlig konfliktlösning och metoder att få till stånd
            försoning.
          </note>
          <note>
            I Sverige finns flera enskilda organisationer och forskningsinstitut
            med den nu allt viktigare sakkunskapen. Utöver forskning bedriver
            de direkt försoningsarbete i konflikthärdar och arbetar för att
            påverka medborgarnas attityder och engagemang för fred, icke-våld,
            rättvisa och nedrustning. Inte minst kvinnors organisationer gör
            betydelsefulla insatser.
          </note>
          <note>
            Arbetet bedrivs helt ideellt av medlemmarna. Det är inte rimligt
            att denna för samhället nödvändiga verksamhet skall finansieras
            i någon högre grad genom medlemsavgifter. Det vore ett allvarligt
            fel att dra ned antalet organisationer som får motta grundbidrag
            och kräva ett visst antal medlemmar.
          </note>
          <note>
            Avser utrikesministern att kraftfullt påverka regeringen att
            lägga förslag till riksdagen om utökade anslag för information,
            studier och forskning om fred och nedrustning?
          </note>
          <note type="speaker">
            1992/93:150 av Bruno Poromaa (s) till näringsministern om Svenska
            Rymdaktiebolaget:
          </note>
          <note>
            Inom Svenska Rymdaktiebolaget, med huvudkontor i Solna men med
            den huvudsakliga verksamheten förlagd till Kiruna, har företagsledningen
            aktualiserat förändringar i företagets organisation.
          </note>
          <note>
            De förslag som presenterats har mötts av ett kompakt motstånd
            från de anställdas sida och förslagen upplevs såsom dåligt genomtänkta.
            Den starka ställning som Esrange för närvarande har kommer med
            den nya organisationen att raseras genom att dess inflytande förskjuts
            söderöver mot
          </note>
          <note>
            Solna.
          </note>
          <note>
            Är statsrådet beredd att medverka till att
          </note>
          <note>
            Rymdbolaget får en sådan organisation som tillmötesgår de anställdas
            uppfattning med bl.a.
          </note>
          <note>
            egen ledning lokaliserad på Esrange i Kiruna och att de arbetsuppgifter
            som tillhör verksamheten också utförs på rymdbasen?
          </note>
          <note>
            1992/93:151 av Bruno Poromaa (s) till statsrådet Bo
          </note>
          <note>
            Lundgren om tullens beivran av smuggling:
          </note>
          <note>
            Den allvarliga utvecklingen i f.d. Sovjetunionen har bl.a. medfört
            att smugglingen av vapen, narkotika och andra illegala varor nu
            ökar i snabb takt. Om inte snabba och tillräckligt kraftfulla
            åtgärder vidtas finns det risk för att denna smuggelverksamhet
            kommer att öka kraftigt i framtiden. Det finns mot denna bakgrund
            anledning att utgå från att den ökande smugglingen i allt större
            utsträckning kommer att ske landvägen över den finsk-svenska gränsen
            i Tornedalen. De besparingar som hittills har gjorts inom tullen
            har troligen fått till resultat att bekämpningen av denna smuggling
            inte blir tillräckligt effektiv.
          </note>
          <note>
            Är statsrådet beredd att, med anledning av denna mycket allvarliga
            utveckling, medverka till att regeringen skyndsamt vidtar åtgärder
            som kan öka tullens möjligheter att stoppa denna samhällsskadliga
            verksamhet?
          </note>
          <note type="speaker">
            1992/93:152 av Carl Fredrik Graf (m) till kommunikationsministern
            om Västkustbanan:
          </note>
          <note>
            Vad händer med utbyggnaden av Västkustbanan?
          </note>
          <note>
            1992/93:153 av Lars Bäckström (v) till arbetsmarknadsministern
            om åtgärder på grund av avvecklingen av Volvos produktion i Uddevalla
            och
          </note>
          <note>
            Kalmar:
          </note>
          <note>
            -- Vilka åtgärder avser arbetsmarknadsministern vidta med anledning
            av Volvos beslut att avveckla produktionen i Uddevalla 1993 och
            Kalmar 1994?
          </note>
          <note type="speaker">
            1992/93:154 av Lars Bäckström (v) till näringsministern om Volvos
            fabriker i Uddevalla och Kalmar:
          </note>
          <note>
            -- Vilka åtgärder avser näringsministern vidta med anledning
            av Volvos beslut att avveckla produktionen i Uddevalla 1993 och
            Kalmar 1994?
          </note>
          <note type="speaker">
            1992/93:155 av Lars Bäckström (v) till kommunikationsministern
            om Bohusbanans utbyggnad:
          </note>
          <note>
            Volvos beslut att avveckla verksamheten i
          </note>
          <note>
            Uddevalla ökar kravet på extra satsningar på investeringar i
            infrastruktur. En sådan satsning är utbyggnaden av Bohusbanan
            till Norge.
          </note>
          <note>
            Jag vill därför fråga kommunikationsministern:
          </note>
          <note>
            -- Vilka åtgärder avser kommunikationsministern vidta med anledning
            av Volvos beslut att avveckla produktionen i Uddevalla 1993?
          </note>
          <note type="speaker">
            1992/93:156 av Ulla Pettersson (s) till statsministern om Roma
            sockerbruk:
          </note>
          <note>
            Vid besök på Gotland den andra november uppgav statsministern,
            enligt godländska massmedia, att han såg en fortsatt drift av
            Roma sockerbruk även efter den planerade nedläggningen 1995, som
            möjlig.
          </note>
          <note>
            Mot bakgrund av detta vill jag fråga statsministern:
          </note>
          <note>
            Pågår inom regeringskansliet något beredningsarbete i denna fråga?
          </note>
          <note type="speaker">
            1992/93:157 av Kjell Eldensjö (kds) till kommunikationsministern
            om ett frivilligt båtregister:
          </note>
          <note>
            Regeringen föreslår i propositionen att fritidsbåtsregistret
            avskaffas. Detta trots att flertalet remissinstanser avstyrkt
            ett sådant förfarande. Bl.a. har Statens räddningsverk,
          </note>
          <note>
            Generaltullstyrelsen och Rikspolisstyrelsen motsatt sig att registret
            upphävs. Dessa myndigheter och flera andra remissinstanser anser
            att registret är till hjälp i deras dagliga arbete, t.ex.
          </note>
          <note>
            vid spaning efter stulna och försvunna båtar, spaning efter personer,
            utredningar av brott m.m.
          </note>
          <note>
            Min fråga till kommunikationsministern är:
          </note>
          <note>
            Har kommunikationsministern tagit reda på möjligheten för att
            ett frivilligt register som polisoch andra myndigheter kan utnyttja
            kommer till stånd?
          </note>
          <note type="speaker">
            1992/93:158 av Viola Furubjelke (s) till utrikesministern om
            El Salvador:
          </note>
          <note>
            Överenskommelsen om fred i Salvador var när den undertecknades
            den 16 januari 1992, efter 16 år av krig, resultatet av ett långvarigt
            och intensivt FN-
          </note>
          <note>
            arbete. Fredsplanen som de båda parterna FMLN
          </note>
          <note>
            och regeringen Christiani har förbundit sig att följa innehåller
            åtaganden från båda sidor. FMLN har demobiliserat 60 % av sina
            styrkor i enlighet med fredsöverkommelsen utan att motsvarande
            i fredsplanen ingående åtgärder har genomförts av regeringen.
            Freden är mycket skör och spänningar mellan parterna som funnits
            tidigare får ny näring genom att president Christiani har fördröjt
            regeringssidans åtaganden i enlighet med fredsplanen. Allt måste
            göras för att undvika samma tragiska händelseutveckling i El Salvador
            som i Angola.
          </note>
          <note>
            Vilka initiativ har regeringen tagit eller kommer att ta bilateralt,
            i FN eller andra fora för att medverka till att fredsprocessen
            genomföres i enlighet med fredsplanen?
          </note>
          <note type="speaker">
            1992/93:159 av Viola Furubjelke (s) till utrikesministern om
            FN:
          </note>
          <u who="unknown" xml:id="i-0c8c0cfb82d41a61-0">
            <seg>
              s fredsplan för Västra
            </seg>
          </u>
          <note>
            Sahara:
          </note>
          <note>
            I FN:s fredsplan för Marocko enligt formulering i säkerhetsrådets
            resolution 690 från april 1991 anges steg för steg hur konflikten
            mellan Marocko och
          </note>
          <note>
            Västra Sahara ska lösas. Tyvärr har den inte kunnat genomföras.
            Främst beroende på att den i fredsplanen ingående folkomröstningen
            om Västra
          </note>
          <note>
            Saharas framtid saboteras av Marocko. Marocko förlöjligar FN
            genom att helt öppet förflytta stora grupper marockaner till Västra
            Sahara, samt manipulerar med röstlängderna. Ett annat provocerande
            exempel är att Marocko den 4
          </note>
          <note>
            september genomförde val om en ny marockansk konstitution också
            i Västra Sahara! Upprepade kränkningar av eldupphör-avtalet förekommer
            också. Sverige har stött fredsplanen och bör därför inte stillatigande
            se på när en av FN beslutad fredsplan på detta flagranta sätt
            saboteras.
          </note>
          <note>
            Vad gör regeringen i FN och andra lämpliga fora för att folkomröstningen
            om Västra Saharas framtid och fredsplanen i övrigt ska kunna genomföras?
          </note>
          <note>
            1992/93:160 av Olle Schmidt (fp) till statsrådet Bo
          </note>
          <note>
            Lundgren om förpackningsskatten:
          </note>
          <note>
            I Sverige är vi duktiga på att samla in returburkar.
          </note>
          <note>
            Ja, faktiskt så duktiga att Returpack AB -- dvs. det bolag som
            sköter hanteringen med återvinning av burkar -- fått ekonomiska
            problem. En ökad återvinning ger Returpack högre skrotintäkter,
            samtidigt minskar pantnettot och kostnaderna ökar för hanteringen
            av returburkarna.
          </note>
          <note>
            Återvinningsmålet har dessutom ökat från ursprungliga 75 % till
            90 %, vilket betyder att med nuvarande regler försämras Returpacks
            ekonomi.
          </note>
          <note>
            Kostnaderna för återvinningsgraden har nu således nått den punkt
            på 85 procent vid vilken en ytterligare återvinning medför att
            Returpack går med förlust. För att nå balans mellan intäkter och
            utgifter vid det uppsatta målet om återvinning av
          </note>
          <note>
            90 % av burkarna behövs en ekonomisk förstärkning av 5 öre per
            burk.
          </note>
          <note>
            Förpackningsutredningen har föreslagit att förpackningsskatten
            avskaffas, vilket skulle innebära en inkomstförstärkning för Returpack
            utan att priset för burken skulle behöva höjas. Till saken hör
            ju dessutom att aluminiumburken missgynnats ur konkurrenssynpunkt
            jämfört med returglaset. Skatten på returburken är 8 öre per fyllning,
            medan motsvarande skatt på returglas är
          </note>
          <note>
            0,3 öre per fyllning.
          </note>
          <note>
            Mot bakgrund av detta vill jag fråga statsrådet:
          </note>
          <note>
            Vad avser regeringen att göra för att underlätta fortsatt god
            återvinning av returburken?
          </note>
          <note type="speaker">
            1992/93:161 av Karl Gustaf Sjödin (nyd) till försvarsministern
            om sjuktransporter med försvarets helikoptrar:
          </note>
          <note>
            För att förstärka kapaciteten för luftburna sjuktransporter såväl
            i krig som fred har armén tilldelats extra anslag utöver försvarsanslaget
            för inköp av helikoptrar. I 1987 års försvarsbeslut och riksdagens
            beslut 1990 anvisades, uppräknat till
          </note>
          <note>
            1991 års prisläge, 87 miljoner kronor. Genom 1992
          </note>
          <note>
            års försvarsbeslut har riksdagen beslutat att anslå ytterligare
            87 miljoner kronor, således 174 miljoner kronor för ändamålet.
            Med de helikoptrar man anskaffar avser Försvaret att avge anbud
            i konkurrens med privata företag om civila sjuktransporter.
          </note>
          <note>
            De civila helikopterföretagen ser med oro på denna konkurrens
            om ambulanstransporterna i landet. En konkurrens som troligen
            heller inte kan ske på lika villkor. F.n. befinner sig helikopterinköpet
            på utredningsstadiet hos chefen för armén.
          </note>
          <note>
            Mot denna bakgrund vill jag fråga försvarsministern:
          </note>
          <note>
            Vad avser statsrådet att göra åt helikopteranskaffningen med
            tanke på besparingskrav och konkurrens med småföretag som kämpar
            för att överleva?
          </note>
          <note>
            den 6 november
          </note>
          <note type="speaker">
            1992/93:162 av Lola Björkquist (fp) till kulturministern om skydd
            mot utförsel av kulturföremål:
          </note>
          <note>
            Hästanspända vagnar har inget skydd mot utförsel i kulturminneslagen
            trots att många har nationell betydelse för vårt kulturarv.
          </note>
          <note>
            För exakt ett år sedan avslog riksdagen min motion i frågan.
            Anledningen var att tillståndsmyndigheten hade tillsatt en informell
            arbetsgrupp, som skulle göra en översyn av kulturminneslagen.
          </note>
          <note>
            Kulturutskottet hade inhämtat uppgift om att gruppen skulle komma
            med en framställning under våren 1992.
          </note>
          <note>
            Jag vill fråga kulturministern när ett förslag beräknas komma
            till riksdagen.
          </note>
          <note type="speaker">
            1992/93:163 av Lotta Edholm (fp) till arbetsmarknadsministern
            om arbetslösheten i storstadsregionerna:
          </note>
          <note>
            Under innevarande lågkonjunktur har en del nya mönster i arbetslösheten
            uppträtt. Ett nytt fenomen är att Stockholms län har drabbats
            hårdare än normalt av arbetslöshet. I september
          </note>
          <note>
            1992 var 48 092 personer utan arbete i Stockholms län. Visserligen
            är den procentuella andelen arbetslösa högre i alla andra län
            i Sverige, men i
          </note>
          <note>
            Stockholms län finns det nu till antalet lika många arbetslösa
            som i de fem Norrlandslänen. Prognoser från länsarbetsnämnden
            pekar på uppemot 100 000
          </note>
          <note>
            arbetslösa i slutet av 1993.
          </note>
          <note>
            Detta är skrämmande siffror. Arbetslöshet i storstäder skapar
            andra problem än arbetslöshet i andra delar av landet. Den enskilda
            människan löper stor risk att isoleras med risk för utslagning
            och missbruk som följd. Trots att riksdag och regering har beviljat
            AMS stora resurser når ändå en förhållandevis liten andel av dessa
            Stockholms län. Det behövs nya grepp för att bekämpa arbetslösheten
            i storstäderna.
          </note>
          <note>
            Med anledning härav vill jag fråga arbetsmarknadsministern:
          </note>
          <note>
            Ämnar regeringen att vidta några särskilda åtgärder för att stävja
            arbetslösheten och mildra dess effekter i storstadsregionerna?
          </note>
          <note type="speaker">
            1992/93:164 av Karl Gustaf Sjödin (nyd) till justitieministern
            om ny kommission för utredare av mordet på Olof Palme:
          </note>
          <note>
            I den senaste sändningen av TV-programmet Norra
          </note>
          <note>
            Magasinet kunde hela svenska folket ta del av dittills helt okända
            uppgifter som legat obehandlade av säkerhetspolisen. Uppgifter
            som framförts av militärer, poliser och politiker. Av programmet
            framkom nya uppgifter som är så graverande att en granskning av
            de känsligaste delarna är ofrånkomliga. Det är delar som uppenbarligen
            inte berörts i tidigare polisutredningar.
          </note>
          <note>
            Ämnar justitieministern vidtaga åtgärder och bidra till att en
            ny kommission tillsätts med uppgift att återigen granska mordfallet
            utifrån de nya uppgifterna?
          </note>
          <note type="speaker">
            1992/93:165 av Ingela Mårtensson (fp) till utrikesministern om
            stödet till fredsorganisationerna:
          </note>
          <note>
            På uppdrag av utrikesministern har Anders Forsse gjort en översyn
            av Utrikesdepartementets anslag
          </note>
          <note>
            F3 ''Information, studier och forskning om fredsoch nedrustningssträvanden
            m.m''. Resultatet har nyligen presenterats i en rapport. Utredaren
            föreslår en radikal förändring av anslagets storlek ochfördelning.
          </note>
          <note>
            Eftersom förslaget innebär en viktig principiell förändring av
            F3-anslaget, som får väsentliga konsekvenser för fredsorganisationers
            möjligheter att verka, är det viktigt att förslaget remitteras
            på traditionellt sätt.
          </note>
          <note>
            Med anledning av det ovan anförda vill jag ställa följande fråga:
            Avser utrikesministern att sända ut förslaget till förändring
            av F3-anslaget på remiss?
          </note>
          <note type="speaker">
            1992/93:166 av Barbro Westerholm (fp) till socialministern om
            fosterbarns separation från familjehem:
          </note>
          <note>
            Barn som under lång tid vistas i ett familjehem får ofta en stark
            anknytning till sina fosterföräldrar.
          </note>
          <note>
            Barn som är placerade i familjehem har ofta tragiska separationer
            bakom sig och nya separationer ökar deras otrygghet ytterligare.
          </note>
          <note>
            Enligt uppgifter jag fått del av så händer det att fosterföräldrar
            fråntas sitt fosterbarn som vistats många år hos dem för att återförenas
            med den biologiska modern. Detta trots att barnet inte längre
            har någon reell knytning till sitt biologiska ursprung. Det kan
            då innebära katastrof för dessa barn.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser statsrådet att ta initiativ för att separationer mellan
            fosterbarn och familjehem skall undvikas om det finns en stark
            knytning dem emellan och barnet vistats i familjehemmet under
            lång tid?
          </note>
          <note type="speaker">
            1992/93:167 av Ulla Orring (fp) till socialministern om hemtjänstpersonalens
            kunskaper i psykiatri:
          </note>
          <note>
            En av förutsättningarna för att människor med psykiska problem
            skall kunna erbjudas en bra tillvaro ute i samhället är att hemtjänstens
            vårdbiträden känner sig trygga i sitt arbete med vårdtagare som
            har psykiska besvär. PRI har nyligen gjort en undersökning om
            detta. Av undersökningen framgår att ca 70 % av de vårdbiträden
            som arbetar inom hemtjänsten med vårdtagare med psykiska problem
            anser sig behöva mer kunskap och information om sina vårdtagare
            och deras problem. Det finns således ett stort behov av utbildning
            och handledning bland de vårdbiträden som hjälper psykiskt störda
            klienter inom hemtjänsten.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser regeringen ta initiativ för att öka hemtjänstpersonalens
            kunskaper inom psykiatrin?
          </note>
          <note type="speaker">
            1992/93:168 av Ingela Mårtensson (fp) till statsministern om
            lokaliseringen av Nordiska rådets sekretariat:
          </note>
          <note>
            De nordiska statsministrarna diskuterade det nordiska samarbetet
            på möte på Bornholm den 17
          </note>
          <note>
            augusti i år. Mötet resulterade i en gemensam deklaration i syfte
            att stärka samarbetet.
          </note>
          <note>
            Bl.a. framhålls att det är naturligt att den gemensamma nordiska
            sekretariatsorganisationen anpassas till de förändringar som det
            nordiska samarbetet står inför. Vidare poängteras att starka skäl
            talar för en samlokalisering av Nordiska ministerrådets sekretariat
            i Köpenhamn och
          </note>
          <note>
            Nordiska rådets presidiesekretariat i Stockholm.
          </note>
          <note>
            En samlokalisering skulle underlätta det samarbete som i dag
            sker och som fordras mellan sekretariaten.
          </note>
          <note>
            Göteborg har ett mycket centralt läge i Norden och skulle därför
            passa utmärkt som noridsk huvudort.
          </note>
          <note>
            Det skulle också kunna vara en fördel att vid en förändring och
            förstärkning av det nordiska samarbetet inte vara bunden till
            en parlamentsstad.
          </note>
          <note>
            Därigenom skulle organisationen kunna bli mindre bunden till
            traditionella parlamentariska former och få ny vitalitet.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Är statsministern beredd att i de kommande överläggningarna föreslå
            Göteborg som lämplig ort att förlägga den nya samlokaliserade
            administrationen för Nordiska rådet?
          </note>
          <note type="speaker">
            1992/93:169 av Ingela Mårtensson (fp) till statsrådet Alf Svensson
            om bistånd till Indonesien:
          </note>
          <note>
            Den 12 november förra året dödades minst 200
          </note>
          <note>
            personer när indonesisk militär attackerade ett fredligt sorgetåg
            i Dili, Östtimor. Det var en massaker som upprörde en hel värld.
            Trots det har knappast våldet mot den timoresiska befolkningen
            upphört -- snarare tvärtom. Inför årsdagen har våldet och brotten
            mot de mänskliga rättigheterna ökat. Sverige deltar sedan juli
            1992 i det nya biståndskonsortiet CGI (Consultative Group on
          </note>
          <note>
            Indonesia) genom Nordiska Investeringsbanken.
          </note>
          <note>
            Tidigare deltog Sverige som observatör i IGGI
          </note>
          <note>
            (Inter Governmental Group on Indonesia). Denna grupp upplöstes
            i våras av Indonesien. Bakgrunden var missnöje med de krav på
            efterlevnad av mänskliga rättigheter som restes av Nederländerna,
            vilka innehade presidentskapet i IGGI.
          </note>
          <note>
            Enligt Jakarta Post (92 07 18) har Nordiska
          </note>
          <note>
            Investeringsbanken förbundit sig att ge Indonesien
          </note>
          <note>
            55 miljoner dollar i bistånd. I biståndsbudgeten som riksdagen
            antog för 1992/93 betonade biståndsministern några speciella kriterier
            för det svenska biståndet. Exempelvis krävs av våra biståndsländer
            att de skall visa respekt för mänskliga rättigheter och sträva
            mot demokrati.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser biståndsministern att verka för att Nordiska
          </note>
          <note>
            Investeringsbanken ställer krav på Indonesiens respekt för mänskliga
            rättigheter för att bistånd skall ges?
          </note>
          <note type="speaker">
            1992/93:170 av Bertil Måbrink (v) till utrikesministern om domen
            mot militären och demonstranter i Indonesien:
          </note>
          <note>
            Den 12 november 1991 utförde den indonesiska ockupationsarmén
            en blodig massaker på fredliga demonstranter i huvudstaden Dili
            på Östtimor.
          </note>
          <note>
            En undersökningskommission tillsattes av
          </note>
          <note>
            Indonesien. Resultatet av denna kommissions arbete blev ett antal
            fällande domar mot militärer men också mot civila demonstranter.
            Det anmärkningsvärda är att de som kallblodigt mördade civila
            människor fick mycket låga straff, medan flera demonstranter dömdes
            till långvariga fängelsestraff. Uppenbarligen hanterar den indonesiska
            regimen sina egna militärer milt, medan den tillgriper brutala
            metoder för att undertrycka all opposition.
          </note>
          <note>
            Min fråga till utrikesministern är:
          </note>
          <note>
            Avser utrikesministern att ta några initiativ med anledning av
            det inträffade?
          </note>
          <note>
            1992/93:171 av Berndt Ekholm (s) till statsrådet Alf
          </note>
          <note>
            Svensson om assyriernas situation i Mellanöstern:
          </note>
          <note>
            Assyriernas situation i Mellanöstern är mycket svår, särskilt
            i Turkiet. Under 1970- och 80-talen har tiotusentals tvingats
            att fly bara i detta område.
          </note>
          <note>
            Den folkspillra på några tusen kristna, som nu finns kvar på
            gränsen till Syrien och Irak kommer i kläm i konflikter mellan
            turkar och kurder.
          </note>
          <note>
            Deras hårda livsvillkor i kurddominerade områden har fått anmärkningsvärt
            liten uppmärksamhet i väst och här i Sverige. Den turkiska assimileringspolitiken
            har varit hård i alla år.
          </note>
          <note>
            Diskriminering, förföljelser och t.o.m. mord förekommer kontinuerligt.
          </note>
          <note>
            Nu måste också assyriernas/syrianernas situation få rättmätig
            uppmärksamhet. Förföljelser och mord måste upphöra och mänskliga
            rättigheter återupprättas också för denna etniska minoritet.
          </note>
          <note>
            Turkiet måste garantera folkgruppen säkerhet och stoppa såväl
            turkiska som kurdiska övergrepp.
          </note>
          <note>
            Min fråga till statsrådet:
          </note>
          <note>
            Avser regeringen ta några initiativ för att påtala förföljelserna
            och övergreppen mot assyrierna?
          </note>
          <note>
            9 § Kammaren åtskildes kl. 11.15.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 4 §
            anf. 11 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
